〔350〕 I1PD958920350.jpg
༄༅། །ཚེ་དང་ཡེ་ཤེས་དཔག་ཏུ་མེད་པའི་དཀྱིལ་
འཁོར་གྱི་ཆོ་ག་ཅེས་བྱ་བ།



བ།
༄། ཚེ་དཔག་མེད་ཀྱི་དཀྱིལ་འཁོར་ཆོ་ག་བཞུགས་སོ། ༄༅། །རྒྱ་གར་་
སྐད་དུ། ཨ་པ་ར་མི་ཏ་ཨ་ཡུ་ཛྙ་་ན་མཎ་ཌལ་བྷི་ཏི་ན་མ། བོད་སྐད་དུ། ཚེ་
དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ། བཅོམ་ལྡན་་་
འདས་ཚེ་དཔག་ཏུ་མེད་པ་ལ་ཕྱག་འཚལ་ལོ། །རང་བཞིན་ཚེ་དཔག་མེད་པའི་སྐུ།
ཡེ་ཤེས་ལྔ་ལྡན་གསུང་གི་བདག །ཐུགས་རྗེའི་ཐུགས་ཀྱིས་རྗེས་འཛིན་པའོ། །
བླ་མ་ཚེ་དཔག་མེད་ལ་འདུད། །རྩ་རྒྱུད་བཤད་རྒྱུད་ལས་བྱུང་བའི། །ཆོ་
ག་བཟང་པོས་ཡོངས་བཟུང་བཤད། །སློབ་དཔོན་མཚན་ཉིད་ཀུན་ལྡན་ཞིང་། །
གཞན་ཕན་བསྒྲུབ་པའི་བློ་གྲོས་ཅན། །རང་དང་གཞན་གྱི་དོན་བསྒྲུབ་ཕྱིར། །
ཡིད་འོང་ཉམས་དགའི་གནས་ཉིད་དུ། །ལྷའི་རྣལ་འབྱོར་གསལ་བ་དང་། །
གཙོ་བོ་འབུམ་ལ་འཁོར་རྣམས་ཁྲི། །རབ་འབྲིང་མཚན་མ་ཐོབ་པ་དང་། །
སློབ་མས་མེ་ཏོག་དང་བཅས་པས། །གུས་པས་གསོལ་བ་གདབ་པར་བྱ།

〔351〕 I1PD958920351.jpg
དེ་ནས་དཀྱིལ་འཁོར་བྲི་བའི་ཕྱིར། །ས་གཞི་བརྟག་ཅིང་སྦྱང་དང་བཟུང་།།
ཉེས་པ་མེད་པའི་ས་ཕྱོགས་འདིར། །བསྐྱེད་པའི་རིམ་པ་གསལ་བྱས་ནས། །བཾ་
ལས་བསྐྱེད་པའི་ལྷ་མོ་སེར། །མཛེས་པའི་རྒྱན་ལྡན་ལུས་ཕྱེད་སྣང་། །བུམ་པ་
འཛིན་ལ་མཆོད་ཅིང་བསྟོད། །སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པའི་
ཚུལ་དང་ཁྱད་པར་གྱིས། །ས་དང་ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་
གྱུར༑ །སྐྱོབ་པ་ཤཱཀྱ་སེང་གེ་ཡིས། །ཇི་ལྟར་བདུད་ཀྱི་སྡེ་བཅོམ་ལྟར། །དེ་་
བཞིན་བདག་གིས་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ལག་
པ་ས་ལ་བསྣུན་པ་ལས། །དགའ་བའི་མདངས་ལྡན་ལྷ་མོ་ཡིས། །ཁྱོད་ནི་སློབ་་
དཔོན་མཆོག་ཡིན་གྱིས། །དཀྱིལ་འཁོར་ལས་ནི་རབ་ཏུ་བསྒྲུབས། །བརྗོད་
ནས་ས་ལ་ཐིམ་པར་ལྟ། །ཕྱོགས་སྐྱོང་གཏོར་མ་དབུལ་བ་དང་། །འཐུན་པའི་
གྲོགས་དང་གསོལ་བ་གདབ། །རོ་བསལ་ཉེས་པ་སྤངས་པ་དེ། །འཐས་པར་
བཅག་ཅིང་རྣམ་ལྔ་དང་། །བདུད་རྩི་ལྔས་ནི་ཁྱབ་པར་བྱུག །མེ་ཡིས་སྦྱང་
དང་སྔགས་ཀྱིས་ནི། །བྱིན་བརླབས་ལྷའི་ཁང་པར་བསམ། །བསྐྱེད་པའི་ཡན་
ལག་ཀུན་རྫོགས་པས། །སློབ་དཔོན་དཀྱིལ་འཁོར་སྟེང་འདུག་ལ། །སློབ་མ་
གུས་པས་སྤོས་ཐོགས་ཏེ། །མཆོད་ཅིང་བསྟོད་དང་གསོལ་བ་གདབ། །བཅོམ་
ལྡན་མགོན་པོ་ཚེ་དཔག་མེད། །སྐྱོན་གྱིས་མ་གོས་ལི་ཁྲི་ལྟར། །མངའ་དང་
མཉམ་པའི་སྐུ་མངའ་བ། །མཉམ་ཉིད་སྐུ་ལ་ཕྱག་འཚལ་བསྟོད། །ཡོན་ཏན་མ་
ལུས་བསྐྱེད་མཛད་ཅིང་། །ཡིད་བཞིན་ནོར་བུ་མཚུངས་ལྡན་པའི། །འགྲོ་བ་
སྐྱོབ་ལ་ཕྱག་འཚལ་བསྟོད། །ཚེ་དཔག་མེད་པ་གསུང་གི་བདག །འཆི་བདག་
མ་ལུས་འཇོམས་མཛད་པའི། །ཚེའི་དངོས་གྲུབ་གསོལ་བའི་སྐུ། །དཀྱིལ་
འཁོར་དམ་པ་བཤད་དུ་གསོལ། །དེ་ནས་རྡོ་རྗེ་སློབ་དཔོན་གྱིས། །དཀྱིལ་

〔352〕 I1PD958920352.jpg
ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ། .
འཁོར་བསྡུས་ཏེ་རྟ་མཆོག་སྐུར། །ཁྲོ་ཞིང་བརྗིད་པའི་ང་རྒྱལ་དང་། །རྐང་པ་
ཧཱུཾ་ལས་རྡོ་རྗེར་བྱས། །མིག་གཉིས་ཉི་ཟླ་འབར་བ་སྟེ། །རྡོ་རྗེ་དྲིལ་བུའི་ཕྱག་རྒྱ་
ཡིས༑ །འཇིགས་མེད་བྱང་ཤར་མཚམས་སོང་ནས། །དཀྱིལ་འཁོར་ས་གཞི་
ལ་གནས་པའི། །ལྷ་དང་ལྷ་མིན་བགེགས་ཚོགས་ཉོན། །ང་ནི་དཔལ་ལྡན་རྡོ་་
རྗེ་འཛིན། །ང་ཡི་བཀའ་ལས་མ་འདའ་བར། །བགེགས་ཀྱི་ཚོགས་རྣམས་འགྲོ་
བར་གྱིས། །གལ་ཏེ་མི་འགྲོ་འདུག་གྱུར་ན། །ཡེ་ཤེས་རྡོ་རྗེ་འབར་བ་ཡིས། །
མགོ་བོ་ཚལ་པ་བརྒྱར་འགས་ཤིང་། །ལུས་རྣམས་སྟོང་དུ་གྱུར་ནས་ནི། །རྣམ་
པར་འཇོམས་པར་གདོན་མི་ཟ། །དེ་བས་ཁྱེད་རྣམས་གཞན་དུ་དེངས། །རྟ་་་
མཆོག་སྔགས་དང་རྡོ་རྗེའི་འགྲོས། །དཀྱིལ་འཁོར་ལན་གསུམ་བསྐོ་བསྐོར་བར་བྱ། །
དེ་ནས་ཁྲོ་བོའི་ཕུར་པ་རྣམས། །ཀི་ལ་ཡ་ཞེས་བཏབ་ནས་ཀྱང་། །ཨ་ཀོ་ཏ་་
ཡིས་བརྡུང་བར་བྱ། །མེ་དྷི་སྔགས་ཀྱིས་བྱིན་གྱིས་བརླབ།། །།
སའི་ལྷ་དང་ལྷ་ཚོགས་རྣམས། །སྟ་གོན་གནས་པར་བྱ་བ་ནི། །ལྷ་
རྣམས་རྫོགས་པར་བསྐྱེད་པ་དང་། །མཆོད་ཅིང་བསྟོད་དེ་སྤོས་ཐོགས་ལ། །
བཅོམ་ལྡན་མགོན་པོ་ཚེ་དཔག་མེད། །དཀྱིལ་འཁོར་ལྷ་ཚོགས་ཐམས་ཅད་དང་། །
རིག་པའི་ལྷ་མོ་རྫུ་འཕྲུལ་ཅན། །ཁྱེད་རྣམས་ལ་ཡང་མཆོད་པ་དང་། །སློབ་མ་
རྣམས་ལ་ཕན་པའི་ཕྱིར། །བྱང་ཆུབ་སེམས་དཔའ་ལ་སོགས་ཀུན། །ཐམས་་་་
ཅད་བདག་ལ་དགོངས་སུ་གསོལ། །རྡོ་རྗེ་ཅན་བདག་ཆེ་གེ་ཞེས། །དཀྱིལ་
འཁོར་དམ་པ་བཞེངས་སུ་གསོལ། །རྗེས་སུ་བརྩེ་བར་ཉེར་དགོངས་ནས། །
སང་ནུབ་དགྱེས་པར་བྱོན་པར་འཚལ། །དེ་ནས་ཕྱི་ནང་མཆོད་པས་མཆོད
། །
དཀྱིལ་འཁོར་ལྷག་པར་གནས་པའོ།།
རིན་ཆེན་རྒྱུ་ལས་བྱུང་བའི། །ལྟོ་ཆེ་མགྲིན་པ་རིང་བ་དང་། །མཆུ་

〔353〕 I1PD958920353.jpg
འཕྱང་ནག་པོ་ར་རི་མེད། །ལྷ་གྲངས་མཉམ་པ་ལས་བུམ་དང་། །རང་རང་
ཕྱག་མཚན་རྫོགས་པར་བྱ། །ཧ་ས་དྷེ་བ་གསེར་དངུལ་དང་། །མུ་ཏིག་མུ་མེན་
བྱི་རུ་བཞུག །ནས་ཏིལ་གྲོ་སྲན་མུད་ཀ་དང་། །ག་བུར་ཛ་ཏི་མུད་ཀ་མཆོག །
ག་བུར་ཛ་ཏི་གུར་གུམ་། དང་། །ཙན་དན་གཉིས་དང་ཨ་ཀ་རུ། །མར་དང་བུ་་
རམ་སྦྲང་རྩི་དང་། །ལན་ཚ་རྣམས་ཀྱིས་ལྟོ་བ་དགང་། །ཁ་ཚར་མ་ཉམས་རས་
གཟུངས་ཀྱིས། །མགྲིན་པ་རབ་ཏུ་བརྒྱན་པ་དང་། །ཁ་རྒྱན་ཀུ་ཤ་འབྲས་བུ་་་་
ཅན༑ །སྣ་ཚོགས་པདྨ་རས་ཀྱི་སྟེང་། །ཡང་ན་ཀུ་ཤ་གདན་ལ་བཞུགས། །
།་ལས་བསྐྱེད་པའི་གཞལ་ཡས་ཁང་། །ཆུ་སྐྱེས་ཉི་ཟླའི་གདན་སྟེངས་སུ། །ལྷ་
རྣམས་རྫོགས་པར་བསྐྱེད་པ་དང་། །སྔགས་བཟླས་ཡེ་ཤེས་བདུད་རྩིའི་རྒྱུན། །བུམ་
པ་གང་བར་བསམ་པ་དང་། །ལྷ་རྣམས་རང་རང་བསྟོད་པ་བྱ། །ལས་བུམ་རྟ་་
མགྲིན་བསྐྱེད་བསྐྱེད་པ་དང་། །སྔགས་བཟླས་བར་ཆད་བསྲུང་བ་དང་། །ཤ་ལྔ་བདུད་རྩི་
གཏོར་མས་མཆོད། །འདོད་པའི་དོན་ལ་གསོལ་བ་གདབ།
སློབ་མ་ལྷག་པར་གནས་པ་ཡང་། །སྙིམ་པས་མེ་ཏོག་བཅས་པའི། །སྐྱེ་
རྒ་འཆི་བ་ན་ཁྲ་ཡི། །ཆུ་སྲིན་ལ་སོགས་འཇིགས་རུང་བ། །སྲིད་པའི་མཚོ་ལས་
བདག་སྒྲོལ་མཛོད། །དགའ་ཆེན་ཁྱོད་བདག་སྟོན་པ་པོ། །སློབ་དཔོན་ཁྱོད་ནི་
དགོངས་སུ་གསོལ། །བྱང་ཆུབ་ཆེན་པོར་ཚུལ་བསྟན་པའི། །མགོན་པོ་ཆེན་་་་
པོར་བདག་འཚལ་ལོ། །དམ་ཚིག་དེ་ནི་བདག་ལ་གསོལ། །བྱང་ཆུབ་སེམས་་་
ཀྱང་བདག་ལ་གསོལ། །སངས་རྒྱས་ཆོས་དང་དགེ་འདུན་ཏེ། །སྐྱབས་གསུམ་
དེ་ནི་བདག་ལ་གསོལ། །ཐར་པ་ཆེན་པོའི་གྲོང་མཆོག་ཏུ། །མགོན་པོས་བདག་
ནི་འཇུག་པར་འཚལ། །འོད་ཀྱིས་བུར་བྱས་སྡིག་པ་སྦྱང་། །བུ་ཚུར་ཐེག་པ་་་་
ཆེན་པོ་ཡིས། །ཁྱོད་ནི་ཚུལ་ཆེན་སྣོད་ཡིན་ཏེ། །གསང་སྔགས་སྤྱོད་ཚུལ་ཆོ་ག་

〔354〕 I1PD958920354.jpg
ཚེ་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ 
ནི༑ །ཁྱོད་ལ་ཡང་དག་བསྟན་པར་བྱ། །སྐུ་གསུང་ཐུགས་ཀྱི་རྡོ་རྗེ་ཅན། །
སངས་རྒྱས་དུས་གསུམ་འབྱུང་བ་རྣམས། །རྡོ་རྗེ་གསང་སྔགས་རབ་བསྒོམས་པས།།
ཡེ་ཤེས་མཉམ་མེད་ཡང་དག་བརྙེས། །སྐྱོབ་པ་ཤཱཀྱ་སེང་གེ་ཡིས། །དྲག་པོ་་་་་
ཆེན་པོ་བདུད་ཀྱི་སྡེ། །དཔུང་ཆེན་དག་ཀྱང་དེ་ཡིས་བཅོམ། །དེ་བས་ཀུན་མཁྱེན་་
ཐོབ་བྱའི་ཕྱིར། །བུ་ཡིས་བློ་གྲོས་འདི་གྱིས་ཤིག །དེ་ནས་རྡོ་རྗེ་སློབ་དཔོན་གྱིས། །
སྡིག་པ་བཤགས་པ་ལ་སོགས་པ། །སྔོན་དུ་འགྲོ་བའི་ཆོ་ག་བྱ། །ཚེ་དཔག་མེད་པ་་
བདག་ལ་དགོངས། །མ་ལུས་བཞུགས་པའི་བདེ་གཤེགས་རྣམས། །འདི་ཉིད་ནས་་
བཟུང་སངས་རྒྱ་བར། །བླ་མེད་བདག་ལ་གཟིགས་པར་མཛོད།། །།
དམ་ཚིག་སྡོམ་པ་བཟུང་བ་ནི། །སངས་རྒྱས་ཆོས་དང་དགེ་འདུན་ཏེ། །
བླ་ན་མེད་པའི་དཀོན་མཆོག་གསུམ། །སངས་རྒྱས་རྣལ་འབྱོར་སྡོམ་པ་ནི། །
ཡང་དག་ཉིད་དུ་བཟུང་བར་བགྱི། །རྡོ་རྗེ་རིགས་མཆོག་ཆེན་པོ་ལ། །རྡོ་རྗེ་
དྲིལ་བུའི་ཕྱག་རྒྱ་ཡང་། །ཡང་དག་ཉིད་དུ་བཟུང་བར་བྱ། །སློབ་དཔོན་དག་
ཀྱང་བཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་
འོང་བ་ལ། །ཉིན་རེ་བཞིན་དུ་ལན་དྲུག་ཏུ། །སྦྱིན་པ་རྣམ་བཞི་རྟག་ཏུ་སྦྱིན། །
བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་དག་པ་ལ། །ཕྱི་ནང་
གསང་བའི་ཐེག་པ་གསུམ། །དམ་པའི་ཆོས་ཀྱང་བཟུང་བར་བྱ། །ལས་ཀྱི་
རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་པར་ནི། །ཡང་དག་ཉིད་
དུ་བཟུང་བར་བགྱི། །མཆོད་པའི་ལས་ཀྱང་ཅི་ནུས་བགྱི། །ཚུལ་ཁྲིམས་ཀྱི་ནི་
བསླབ་པ་དང་། །དགེ་བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་
ཁྲིམས་གསུམ། །བདག་གིས་བརྟན་པར་བཟུང་བར་བགྱི། །གཉིས་སུ་མེད་
པའི་ཚངས་སྤྱོད་དང་། །རང་གིས་དམ་ཚིག་བསྲུང་བར་བགྱི། །བདག་གི་དགེ་

〔355〕 I1PD958920355.jpg
བའི་ལས་རྣམས་ཀྱིས། །སངས་རྒྱས་མྱུར་དུ་བསྒྲུབ་བྱས་ཏེ། །སེམས་ཅན་འཁོར་་
བའི་རྒྱ་མཚོ་ལས། །བླ་མེད་གནས་སུ་སྒྲོལ་བར་བགྱི། །གུས་པས་ལན་གསུམ་བརྗོད་
པར་བྱ། །དཔྲལ་བ་མགྲིན་པ་སྙིང་ཁ་རུ། །དྲིའི་ཐིག་ལེ་གསུམ་བྱས་ཏེ། །རྟ་བདུན་
ཆུ་སྐྱེས་འཁོར་ལོའི་སྟེང་། །ཐུགས་གསུང་སྐུའི་སྙིང་པོས་བརྒྱན། །རིགས་ཀྱི་ལྷ་ལས་
འོད་འཕྲོས་པས། །ཡེ་ཤེས་གཉིས་སུ་མེད་པར་བསྟིམ། །ཆུ་གཉིས་མངོན་དུ་འགྲོ་
བས་མཆོད། །དེང་ནས་བཟུང་ནས་བུ་ཁྱོད་ཀྱིས། །འཁོར་བའི་ཉེས་པར་མ་གོས་་་་
པར་༑ །མཆོད་པ་ཀུན་དང་ལྡན་པ་ནི། །བུ་ཡིས་བློ་གྲོས་འདི་གྱིས་ཤིག །ཨ་ཤྭད་
ཐ་དང་པ་ལ་ཤ །ཨུ་དུམ་འབར་བ་ལ་སོགས་པ། །བཅུ་གཉིས་སོར་གྱི་ཚད་དག་ལ།།
རྩེ་མོ་མེ་ཏོག་གིས་བརྒྱན་ནས། །མཎ་ཌལ་འདབ་བརྒྱད་རྣམ་ལྔས་བརྒྱན། །
ཤར་ལྟས་དབུས་སུ་དོར་བ་ནི། །པདྨའི་ཕྱག་རྒྱ་དང་བཅས་པས། །སྟེང་དུ་་
མཆོག་གི་དངོས་གྲུབ་ཡིན། །ཕྱོགས་སུ་འཕྲིན་ལས་འགྲུབ་པ་ཡིན། །འཐུར་
ལྟས་ས་འོག་འགྲུབ་པ་ཡིན། །འཚམས་སུ་འཇིག་རྟེན་དངོས་གྲུབ་པོ། །དེ་ནས་
སྐྱོར་ཆུ་སྦྱིན་པ་ནི། །ཨོཾ་ཧྲཱིཿ བི་དྷརྨ་སརྦ་པ་བ་ཙརྱ་བི་ཤོ་དྷ་ཡ་བི་ཀ་ལ་པ་ཨ་
ན་ཡ་ཧཱུཾ། ཞེས་པས་ངག་སྦྱངས་ནས། སྐུད་པ་དམར་པོ་གསུམ་སྒྲིལ་ལ། །རྟ་
མགྲིན་སྔགས་ཀྱིས་བཅིང་བར་བྱ། །ཀུ་ཤ་གཙང་མ་སྔས་དང་སྟན། །མ་ནོར་སེང་
གེའི་ཉལ་སྟངས་བཞིན། །ཐུབ་པས་ཏིང་འཛིན་འགྲུབ་པ་ལྟར། །མཚན་མ་གང་
བྱུང་བརྗོད་པར་བྱ། །བཟང་ན་དངོས་གྲུབ་སྤྲོ་བ་བསྐྱེད། །ངན་ན་སྦྱིན་སྲེག་གིས་
བཟློག་གོ། །ཟབ་ཅིང་རྒྱ་ཆེའི་ཆོས་བཤད་ནི། །འཇིག་རྟེན་དུ་ནི་ཀུན་མཁྱེན་དག།
ཨུ་དུམ་འབར་བའི་མེ་ཏོག་བཞིན། །བརྒྱ་ལམ་ན་ནི་རེས་དགའ་ཞིག །རེས་
དགའ་འབྱུང་ངམ་མི་འབྱུང་སྲིད། །གསང་སྔགས་སྤྱོད་པའི་ཚུལ་འབྱུང་བ། །དེ་་་་
བས་ཀྱང་ནི་ཤིན་ཏུ་དཀོན། །

〔356〕 I1PD958920356.jpg
ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ། 
བླ་མ་རྡོ་རྗེ་ཅན་མཆོད་ལ། །ནང་པར་ལངས་ཏེ་དཀྱིལ་འཁོར་ལ། །ནམ་་་་
མཁར་བཏེགས་ཏེ་ཐིག་གདབ་ཏེ། །བུ་མོ་གཙང་མ་སྡོམ་ལྡན་གྱིས། །རས་བལ་གང་
བྱུང་སྐལ་བ་དང་། །ཡེ་ཤེས་ལྔ་འམ་སྐུ་གསུང་ཐུགས། །ཨོཾ་ཨཿནྱི་ན་ཨ་ནུ་ག་ཏ་་་
སརྦ་དྷརྨཱ། བརྗོད་ནས་སྒྲིལ་བར་བྱ་བ་ནི། །པདྨའི་སྣོད་དུ་བཞག་ནས་ཀྱང་། །
མི་འཆི་ལྔ་ཡིས་སྦངས་བྱས་ལ། །བློ་ལྡན་ཡེ་ཤེས་བསྟིམ་བྱས་ནས། །ནམ་
མཁར་ཡེ་ཤེས་ཛ་ཛ་གདབ། །སྒོའི་བཅུ་གཉིས་ཆ་དང་ལྡན། །སྲིད་ཀྱང་ཁང་
པ་གཉིས་འགྱུར་ལ། །ཚངས་པའི་ལས་ཐིག་དྲངས་བྱས་ལ། །ཨོཾ་བཛྲ་སུ་ཀྲ་ས་
མ་ཡ་མ་ཏི་ཀྲ་མ་ཧཱུཾ། ཚངས་དང་ཟུར་ཐིག་ལ་སོགས་པ། །བསྟན་བཅོས་
མཐོང་ཞིང་བློ་ལྡན་དེས། །ཆ་ནི་གང་ཡིན་རྣམ་པ་དབྱེ། །གལ་ཏེ་ཉེས་པའི་
འབྲས་བུ་ནི། །ཆད་ན་བླ་མའི་སྲོག་གཡོ་ཞིང་། །དམན་ལྷག་ནད་ཀྱིས་བཏབ་
པར་འགྱུར། །ཕྱོགས་འཁྲུལ་སློབ་མ་རྨོངས་པར་འགྱུར། །བློ་ལྡན་ཉེས་པ་མེད་
པར་བྱ། །གྲུ་བཞི་སྒོ་བཞི་རྟ་བབས་བཅས། །དྲ་བ་དྲ་བ་ཕྱེད་པས་བརྒྱན། །
ཉི་ཟླ་དྲིལ་བུ་ཨེར་ཁས་བརྒྱན། །ཕོ་བྲང་ཆུ་སྐྱེས་རིམ་པ་གཉིས། །མུ་ཁྱུད་
པདྨའི་ཕྲེང་བ་དང་། །འཁྱམས་དང་ཕྱི་རོལ་པད་ར་དང་། །རྡོ་རྗེ་མེ་རི་ལ་
སོགས་པ། །རྣམ་པ་མ་ལུས་རྫོགས་པར་བྲི། །རིན་ཆེན་ལྔ་དང་འབྲུ་ཕྱེའི། །
པདྨའི་སྣོད་དུ་སོ་སོར་བཞག །ས་བོན་བྲིས་ལ་ཡེ་ཤེས་བསྟིམ། །སྐུ་གསུང་
ཐུགས་ཀྱིས་བྱིན་གྱིས་བརླབ། །སྔོན་པོ་སེར་པོ་དཀར་པོ་ལྗང་། །དམར་པོ་
འདི་ནི་ནང་དུ་འདོད། །གཡས་བསྐོར་རྒྱུན་མ་ཆད་པར་བྲི། །དབང་ལྡན་
འཚམས་སུ་དྲང་བར་བྱ། །པདྨའི་སྣོད་ཀྱི་སྟེང་ནས་བཀབ། །འདི་ནི་ཆོས་
དབྱིངས་དག་པ་སྟེ། །སེམས་ཅན་ཁམས་ནི་རབ་སྒྲོལ་བྱེད། །བཅོམ་ལྡན་
མགོན་པོ་ཚེ་དཔག་མེད། །ཚོན་གྱི་ལས་ནི་ཡང་དག་བརྩམ། །མེ་ཏོག་དོར་ལ་

〔357〕 I1PD958920357.jpg
མཚན་མ་བརྟག །ཤར་སྔོ་ལྷོ་སེར་ནུབ་དཀར་པོ། །བྱང་ཕྱོགས་ཨིན་ཏྲ་ནི་ལའི་
མདོག །པདྨ་ལྷ་རྣམས་དམར་པོའོ། །དེ་ལྟར་རྫོགས་པའི་དཀྱིལ་འཁོར་དུ། །
ཁྲུས་བྱས་དྲི་ཞིམ་ལུས་བྱུགས་ནས། །གོས་བཟངས་བརྒྱན་ལ་ལན་གསུམ་བསྐོར། །
ཚེ་དཔག་མེད་པའི་ང་རྒྱལ་གྱིས། །ཤར་གྱི་སྒོ་ནས་ནང་དུ་ཞུགས། །ཡིད་ཀྱིས་སྒོ་་་
བཞི་དབྱེ་བར་བྱ། །ཨོཾ་བཛྲ་མུད་གྷ་ཏ་ས་མ་ཡ་པྲ་བེ་ཤ་ཡ་ཧཱུཾ། རྣམ་རྒྱལ་ལ་སོགས་
བུམ་པ་རྣམས། །གནས་དང་གོ་རིམ་བཞིན་དུ་དགོད། །སྣ་ཚོགས་གོས་དང་རྒྱན་་་་
རྣམས་བྲེ། །མཆོད་པའི་རྫས་ཀྱིས་ལེགས་པར་བརྒྱན། །དཀྱིལ་འཁོར་ལྷ་རྣམས་་
རྫོགས་པར་བསྐྱེད། །ཡེ་ཤེས་བསྟིམས་ལ་མཆོད་བསྟོད་བྱ། །ཚོགས་ཀྱི་འཁོར་ལོས་
ཚིམ་པ་དང་། །བར་ཆད་ཞི་ཕྱིར་ཤར་ཕྱོགས་སུ། །ཞི་བའི་སྦྱིན་བསྲེག་བྱ་བ་དང་།།
སློབ་མའི་ཆོ་ག་ཇི་ལྟ་བར། །སློབ་དཔོན་བདག་ཉིད་དབང་དང་ལྡན། །
ཤར་གྱི་ཕྱོགས་ནས་འཇུག་པ་དང་། །དེ་ནས་སློབ་མ་གཞུགས་པའི་ཕྱིར། །
ཁྲུས་བྱས་བགེགས་དང་སྡིག་པ་སྦྱང་། །གདོང་པ་རས་ཀྱིས་བཀབ་ནས་ནི། །
བུ་ཁྱོད་སུ་ཡིན་ཅི་ལ་དགའ། །བདག་ནི་སྐལ་བཟངས་རིགས་ཡིན་ནོ། །སངས་
རྒྱས་ཀུན་གྱི་རང་བཞིན་སྐུ། །སློབ་དཔོན་ལ་ནི་སྐྱབས་སུ་མཆི། །གཙོ་བོ་ལྷ་་་་
མོར་བཅས་པ་ཡི། །ལྷ་རྣམས་ཀུན་ལ་ཕྱག་འཚལ་ལོ། །ཐར་པ་ཆེན་པོའི་གྲོང་
མཆོག་ཏུ། །མགོན་པོས་བདག་ནི་གཞུག་ཏུ་གསོལ། །དེ་ནས་སློབ་དཔོན་གྱིས་ལྷ་ལ་
ཚིག་འདིས་གསོལ་བ་གདབ། །དེ་བཞིན་གཤེགས་པ་ཀུན་གྱི་གནས། །ཚེ་
དཔག་མེད་པའི་གྲོང་ཁྱེར་མཆོག །སྙིང་པོའི་དཀྱིལ་འཁོར་འདི་རུ་ནི། །
བདག་གིས་སློབ་མ་གཞུག་པར་བྱ། །ཨོཾ་ཨ་ཁཾ་བྷི་ར་ཧཱུཾ། མེ་ཏོག་ཕྲེང་བ་གཏད་
པ་དང་། །དཀྱིལ་འཁོར་ལྷ་ལ་ཕྱག་འཚལ་ཏེ། །ཨོཾ་ན་མ་ཏེ་ཧཱུཾ། ཨོཾ་ན་མ་མི་
ཧཱུཾ༑ ན་མོ་ན་མ་ཧཱུཾ་སྭཱ་ཧཱ། ཤར་ནས་ཞུགས་དང་ལྷོ་ནས་དབང་། །ནུབ་

〔358〕 I1PD958920358.jpg
ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ

ནས་ཆོས་བཤད་བྱང་ནས་ནི། །འཕྲིན་ལས་བསྒྲུབ་པ་ལ་སོགས་པའི། །དོན་དུ་
གསོལ་བ་གདབ་པ་ནི། །ཨོཾ་སརྦ་ཏ་ཐཱ་ག་ཏ་པུ་ཛ་ཨུ་པ་ཐཱ་ན་ཡ་ཨད་མ་ནཾ།
ནིསྱ་ཏ་ཡ་མི་སརྦ་ཏ་ཐཱ་ག་ཏ་བཛྲ་སཏྭ་ཨསྟིཥྛ་ས་ས་། ཨོ་སརྦ་ཏ་ཐཱ་ག་ཏ་པུ་ཛ་ཨ་
བྷི་ཤེ་ཀ་་ཏ་ཨད་མ་ནཾ་ནིརྱ་ཏ་ཡ་མི་སརྦ་ཏ་ཐཱ་ག་ཏ་བཛྲ་རད་ན་ཨ་བྷི་ཤིཉྩ་།
ཨོཾ་སརྦ་ཏ་ཐཱ་ག་ཏ་པུ་ཛ་པྲ་བར་དྷ་ན་ཡ་ཨད་མ་ནཾ་ནིརྱ་ཏ་ཡ་མི་སརྦ་ཏ་
ཐཱ་ག་ཏ་བཛྲ་དྷ་མ་ནཾ་པྲ་བར་དྷ་ན་མོ། ཨོཾ་སརྦ་ཏ་ཐཱ་ག་ཏ་པུ་ཛ་ཀརྨ་ནཾ་ཨད་མ་
ནཾ་ནིརྱ་ཏ་ཡ་མི་སརྦ་ཏ་ཐཱ་ག་ཏ་བཛྲ་ཀརྨཱ་ཀུ་རུ་མཾ། དམ་ཚིག་སྡོམ་པ་སྦྱིན་པ་་་་
དང་། །རྣལ་འབྱོར་དུ་ནི་སེམས་བསྐྱེད་དེ། །ཨོཾ་སརྦ་ཡོ་ག་ཙི་ཏ་ཨུ་པ་ཏ་ཡ་མི།
རྡོ་རྗེ་སྙིང་གར་བཞག་ཏེ། ཨོཾ་སུ་ར་ཏེ་ས་མ་ཡ་སྟོ་སིདྷ་བཛྲ་ཡ་ཐ་སུ་ཁཾ། དེང་
ཁྱོད་དེ་བཞིན་གཤེགས་པ་ཐམས་ཅད་དང་། །ཚེ་དཔག་མེད་ཀྱི་དངོས་གྲུབ་ཐོབ། །
དངོས་གྲུབ་གཞན་ལྟ་ཅི་ཞིག་སྨོས། །དཀྱིལ་འཁོར་མ་ཞུགས་མི་སྨྲའོ། །དམ་་་
ཚིག་ཉམས་པར་གྱུར་ཏ་རེ། །འདི་ནི་དམ་ཚིག་རྡོ་རྗེ་སྟེ། །གལ་ཏེ་ཁྱོད་ཀྱིས་་་
སྨྲས་གྱུར་ན། །དམ་ཚིག་ཆེན་པོའི་རྡོ་རྗེ་ཡིས། །རང་གི་མགོ་བོ་འགས་པར་་་་་
འགྱུར༑ །ཚེ་དཔག་མེད་པ་དེང་ཁྱོད་ཀྱི། །སྙིང་ལ་དེ་རིང་ཡང་དག་ཞུགས། །
གལ་ཏེ་ཚུལ་འདི་སྨྲས་ན་ནི། །དེ་མ་ཐག་ཏུ་དྲལ་ཏེ་གཤེགས། །འདི་ནི་ཁྱོད་ཀྱི་
དམྱལ་བའི་ཆུ། །།དམ་ཚིག་འདས་ན་བསྲེག་པར་བྱེད། །དམ་ཚིག་བསྲུངས་ན་
དངོས་གྲུབ་རྣམས། །རྡོ་རྗེ་བདུད་རྩིའི་ཆུ་འདིས་འགྲུབ། །བཛྲ་ཨུཀ་ཨོཾ་ཨཱཿཧཱུྃ།
དེ་ནས་སྲེང་མ་ཌལ་་ཕུལ་ནས་གསོལ་བ་གདབ་བརྩམས་ནས་བུ་ཁྱོད་ཀྱི། །ཚེ་དཔག་མེད་པ་
ང་ཡིན་གྱིས། །ཁྱོད་ཀྱིས་ང་ལ་བརྙས་པ་ན། །མི་བདེ་མ་སྤངས་དུས་བྱས་ནས།།
དམྱལ་བར་ལྟུང་བར་གྱུར་ཏ་རེ། །དེ་ནས་སློབ་མའི་གཙོ་བོ་ཡིས། །དེ་བཞིན་
གཤེགས་པ་ཐམས་ཅད་ཀྱིས། །བདག་ལ་བྱིན་གྱིས་རློབས་མཛོད་ལ། །ཚེ་

〔359〕 I1PD958920359.jpg
དཔག་མེད་པ་དབབ་པར་མཛོད། །རྐང་མཐིལ་རླུང་གི་དཀྱིལ་འཁོར་ངྷི། །
སྙིང་ཁ་ལཾ་ལས་སའི་དཀྱིལ་འཁོར། །མགྲིན་པར་བཾ་ལས་ཆུའི་དཀྱིལ་འཁོར། །
སྤྱི་བོར་ཡོ་ལས་རླུང་དང་ཧཾ། །དེའི་སྤྱི་བོར་ཚེ་དཔག་མེད། །ཡབ་ཡུམ་འོད་ཀྱི་
རང་བཞིན་དུ། །གར་བྱེད་སྐུ་ལས་ཡེ་ཤེས་ཀྱི། །བདུད་རྩི་བབ་ནས་ལུས་ལ་་་་
ཐིམ༑ །ཟག་མེད་བདེ་བས་གང་བར་བསྒོམ། །ཨོཾ་ཧྲིབྃ་བཛྲ་ཛྙཱ་ན་ཨ་ཡུ་ཤེ་ཨ
སྟེ་ཤི་་ཡ་སྟེ་པ་ཡ་སྟེ་པ་ཡ་རཱ་རཱ་ཙ་ལ་ཡ་ཙ་ལ་ཡཱ། ཧཱུཾ་ཧཱ་ཨཿཛུཾ། ཞེས་བརྗོད་་་་་
རོལ་མོའི་སྒྲ་དང་། གུ་གུལ་ཟླ་མཚན་ཐོད་པ་རུ། །དུར་ཁྲོད་སོལ་བའི་མེ་ཡིས་
བསྲེག །བབ་གྱུར་ཟླ་བའི་དཀྱིལ་འཁོར་དུ། །ཨ་ལས་གསུང་གི་རྡོ་རྗེ་བསམ། །
འབྲུ་ཧི་བཛྲ། དགེ་དང་མི་དགེ་ལ་སོགས་པ། །སྨྲོས་ཤིག་རྡོ་རྗེ་ཅན་གྱི་རིགས། །
སྟིཥྛ་བཛྲ་བརྟན་པར་བྱའོ། །ཚེ་དཔག་མེད་པའི་དཀྱིལ་འཁོར་དུ། །རིག་པའི་
མེ་ཏོག་འདི་དོར་བས། །སྔོན་ཚེ་ཡེ་ཤེས་བརྙེས་པའི་ལྷ། །གང་ཡིན་དེ་ལ་
འབབ་པར་ཤོག །པྲ་ཏི་ཚ་བཛྲ་ཧོ། བྱེ་བྲག་དངོས་གྲུབ་བརྟག་པར་བྱ། །པྲ་
་ཏི་གྷིནྣ་ས་མི་མཾ་སྭ་ཏ་མ་ཧཱ་བྷ་ལ། སློབ་མའི་མགོ་ལ་བཅིང་བར་བྱ། །ཚེ་
དཔག་མེད་པ་དེང་ཁྱོད་ཀྱི། །མིག་འབྱེད་པ་ནི་བརྩོན་པར་མཛད། །ཕྱེ་བས་་
ཐམས་ཅད་མཐོང་བར་འགྱུར། །རྡོ་རྗེའི་མིག་ནི་བླ་ན་མེད། །ཨོཾ་བཛྲ་ནཻ་ཏྲ་ཡ་
ཧ་ར་པ་ཏཾ་ལཾ་ཧྲི། དཀྱིལ་འཁོར་བཟང་པོ་འདི་ལ་ལྟོས། །ད་ནི་དད་པ་རབ་
ཏུ་བསྐྱེད། །ཁྱེད་ནི་ཚེ་དཔག་མེད་དུ་སྐྱེ། །སྔགས་དང་ཕྱག་རྒྱས་བྱིན་གྱིས་་་་་
བརླབས༑ །འགྲོ་བ་ཕུན་སུམ་ཚོགས་པ་ཀུན། །ཐམས་ཅད་འདི་ལས་མངོན་་
དུ་འགྱུར། །དངོས་གྲུབ་ཐོབ་ཅིང་དམ་ཚིག་བསྲུངས། །གསང་སྔགས་ལ་ཡང་
བརྩོན་པར་གྱིས། །རིམས་ཀྱིས་རྣམ་པར་དག་པར་བསྟན།
དེ་ནས་སློབ་མ་དད་ལྡན་དེས། །བླ་མའི་ཞབས་ལ་ཕྱག་འཚལ་ཏེ།

〔360〕 I1PD958920360.jpg
ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ།

ཡོན་མཆོག་དམ་པ་འབུལ་བ་དང་། །དབང་བསྐུར་དོན་དུ་གསོལ་བ་གདབ། །
བཅོམ་ལྡན་མགོན་པོ་ཚེ་དཔག་མེད། །ཡབ་ཡུམ་གཉིས་མེད་བདེ་ཆེན་སྐུ།
འཆི་མེད་བདུད་རྩིའི་ཆུ་རྒྱུན་གྱིས། །དབང་བསྐུར་བ་ནི་བདག་ལ་གསོལ། །
ལན་གསུམ་བརྗོད་ནས་ཤར་ཕྱོགས་སུ། །སློབ་མ་པདྨ་འདབ་བརྒྱད་ཁྲི་ལ་འདུག །
རྣམ་རྒྱལ་བུམ་པ་ལ་སོགས་ནས། །ཆུ་རྣམས་དུང་ཆོས་བུམ་པར་བསྡུ། །རྡོ་་་་་
རྗེའི་གླུ་དང་རོལ་མོའི་སྒྲ། །རིགས་ལྔ་རིག་མའི་ལྷ་མོ་དང་། །བྱང་ཆུབ་སེམས་
དཔས་བཀྲ་ཤིས་བརྗོད། །ཁྲོ་བོ་རྣམས་ཀྱིས་བགེགས་བསྲུང་ངོ་། །གསང་
གསུམ་དམ་ཚིག་ལས་བྱུང་བའི། །ཡེ་ཤེས་བདུད་རྩི་དྲི་མ་མེད། །ལྷའི་ཆུ་ནི་
དག་པ་ཡི། །མི་སྐྱོད་རྡོ་རྗེའི་དབང་བསྐུར་རོ། །ཨོཾ་བཛྲ་ཨ་བྱེ་ཏིཥྛ་ཛུ་ན་ཨ་བྷི་
ཤིཉྩ་ཧཱུཾ། གསེར་ལ་སོགས་པའི་དབུ་རྒྱན་ལ། །རིན་འབྱུང་བསྐྱེད་ཅིང་ཡེ་ཤེས་
བསྟིམ༑ །དར་དཔྱངས་བཅིངས་ལ་ཚིག་འདི་བརྗོད། །ཐོར་ཚུགས་ཅོད་པན་
གྱིས་བརྒྱན་པ། །སངས་རྒྱས་ཀུན་གྱིས་རབ་བསྔགས་པའི། །རིན་ཆེན་དབུ་་་
རྒྱན་དམ་པ་དང་། །དར་དཔྱངས་དབང་བསྐུར་སྦྱིན་པར་བྱ། །ཨོཾ་སརྦ་ཏ་ཐཱ་
ག་ཏ་རད་ན་མུ་གུ་ཏ་ཨ་བྷི་ཤིཉྩ་མཾ། རིན་ཆེན་ལ་སོགས་རྡོ་རྗེ་ལ། །སྣང་བ་་་་
མཐའ་ཡས་བསྐྱེད་ཅིང་བསྟིམ། །སངས་རྒྱས་ཀུན་གྱི་རྡོ་རྗེའི་དབང་། །དེ་རིང་
ཁྱེད་ལ་བསྐུར་བར་བྱ། །སངས་རྒྱས་ཀུན་ཏུ་རབ་བསྒྲུབ་ཕྱིར། །རྡོ་རྗེ་འདི་ནི་
ཁྱོད་ཀྱིས་བཟུང་། །ཨོཾ་བཛྲ་ཨ་ཏི་པ་ཏི་སྟོ་ཨ་བྷི་ཤིཉྩ་མཾ། དྲིལ་བུ་དོན་གྲུབ་་
བསྐྱེད་བྱས་ལ། །ཡེ་ཤེས་བསྟིམས་ལ་ཚིག་འདི་བརྗོད། །ཐབས་དང་ཤེས་རབ་
ལྡན་པ་ཡི། །འགྲོ་དོན་མཉམ་མེད་བྱེད་པ་ཡིས། །མཆོད་པའི་འཕྲིན་ལས་
རྫོགས་བྱེད་པའི། །དྲིལ་བུ་ལས་ཀྱི་དབང་བསྐུར་རོ། །ཨོཾ་ཨ་དྷི་པ་ཏ་ཡ་ཨ་བྷི་
ཤིཉྩ་མཾ། སློབ་མ་ཨོཾ་ལས་རྣམ་སྣང་བསྐྱེད། །ཡེ་ཤེས་སྤྱན་དྲངས་གཉིས་སུ་མེད།

〔361〕 I1PD958920361.jpg
རྡོ་རྗེ་མིང་གི་དབང་བསྐུར་བས། །བྱང་ཆུབ་སྙིང་པོའི་བར་དུ་ནི། །ཅིས་ཀྱང་
གཞོམ་པར་མི་ནུས་པས། །རྡོ་རྗེ་མིང་དུ་རབ་ཏུ་གྲགས། །ཨོཾ་སརྦ་ཏ་ཐཱ་ག་ཏ་
ཨ་བྷི་ཤེ་ཀ་ཏ་མཾ། ཆུ་དང་ཅོད་པན་རྡོ་རྗེ་དང་། །དྲིལ་བུ་དང་ནི་མིང་གི་
དབང་། །རིག་པ་ཡི་ནི་དབང་ལྔའོ། །ཉོན་མོངས་ལྔ་ནི་རྣམ་དག་པས། །
དབང་བསྐུར་ལྔ་ནི་ཐོབ་པ་ཡིན། །མ་རིག་པ་ལས་འདས་ནས་ཀྱང་། །ཡེ་ཤེས་
ལྔ་ནི་རིམས་ཀྱིས་ཐོབ། །ནང་གི་དབང་དེ་ནས་སྤྱི་བོ་མགྲིན་པ་དང་། །སྙིང་ཁ་ལྟེ་་
བ་གསང་གནས་རྣམས། །འཁོར་ལོ་ལྔའི་གནས་ཉིད་དུ། །རིགས་ལྔ་ཚེ་དཔག་
མེད་རྣམས་ཀྱིས། །དབང་བསྐུར་ལྷ་རྣམས་ཡབ་ཡུམ་དེ། །འཆི་མེད་བྱང་ཆུབ་
སེམས་སུ་འགྱུར། །རྩ་གསུམ་འཁོར་ལོ་ལྔ་རྣམས་གང་། །བྱང་ཆུབ་སེམས་ཀྱི་་
དབང་བསྐུར་རོ། །འཆི་མེད་རྡོ་རྗེའི་ལུས་སུ་གྱུར། །རྡོ་རྗེ་སེམས་དཔའི་སྐུ་རུ་
བསྒོམ༑ །འདི་ནི་སངས་རྒྱས་ཐམས་ཅད་ཀྱི། །རྡོ་རྗེ་སེམས་དཔའི་ཕྱག་ན་་་་་
འདུག །ཁྱོད་ཀྱིས་ཀྱང་ནི་རྟག་ཏུ་བཅང་། །རྡོ་རྗེ་སེམས་དཔའི་བརྟུལ་་་་
ཞུགས་བརྟན། །ཨོཾ་སརྦ་ཏ་ཐཱ་ག་ཏ་སིདྷི་བཛྲ་ས་མ་ཡ་ཏིཥྛ་ཨེ་ཤང་དྷ་ར་ཡ་མི་ཧི་
ཧི་ཧཱུཾ། ཐོག་མཐའ་མེད་པའི་སེམས་དཔའ་ནི། །རྡོ་རྗེ་སེམས་དཔའ་དགའ་བ་
ཆེ༑ །ཀུན་ཏུ་བཟང་པོ་ཀུན་བདག་ཉིད། །རྡོ་རྗེ་སྙེམས་ཚུལ་དག་པའི་བདག།
དཔལ་མཆོག་དང་པོའི་སྐྱེས་བུའོ། །འདི་ནི་སངས་རྒྱས་ཐམས་ཅད་ཀྱི། །ཤེས་
རབ་དབྱངས་ཀྱི་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་བཅང་། །བྱང་
ཆུབ་མཆོག་ཏུ་རྒྱལ་བ་བཞེད། །སྲིད་པ་ངོ་བོ་ཉིད་ཀྱིས་དག །ངོ་བོ་ཉིད་ཀྱི་་
དངོས་བྲལ་བྱས། །རང་བཞིན་དག་པའི་སེམས་དཔའ་ནི། །མཆོག་གི་སྲིད་པ་
བྱེད་པར་འགྱུར། །མཚན་མ་མེད་པར་འགྲོ་བའི་གསོལ་བ་གདབ་དོན། །གང་དག་་
བདག་གིས་བྱེད་ནུས་པས། །ཕྱིར་མི་ལྡོག་པ་དབང་བསྐུར་ཆེ། །དཔའ་བོ་ཆེན་

〔362〕 I1PD958920362.jpg
ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ

པོས་བདག་ལ་གསོལ། །ཤར་དུ་སེང་གེའི་ཁྲི་ལ་འདུག །སྟེང་དུ་གདུགས་
དཀར་ཕུབ་ནས་ཀྱང་། །རྣམ་རྒྱལ་བུམ་པས་དབང་བསྐུར་ཏེ། །དབང་བསྐུར་
རྡོ་རྗེ་ཆེན་པོ་ལ། །ཁམས་གསུམ་པ་ཡིས་ཕྱག་བྱས་ཏེ། །སངས་རྒྱས་ཀུན་གྱི་་་་
གསང་གསུམ་གྱི། །།གནས་ལས་བྱུང་བ་སྦྱིན་པར་བྱ། །ཨོཾ་བཛྲ་ཨ་བྷི་ཤེ་ཀ་ཨ་
བྷི་ཤིཉྩ་མཾ། དྲིལ་བུ་གླེགས་བམ་ལག་ཏུ་གཏད། །འཕྲིན་ལས་ཐོགས་པ་མེད་པ་
རྣམས༑ །བུ་ཡིས་གཞན་དོན་བླ་མེད་བྱོས། །ཁྱོད་ནི་རྡོ་རྗེ་སློབ་དཔོན་ཡིན། །
ཆོས་ཀྱི་རྒྱལ་པོར་དབང་བསྐུར་རོ། །ལྷའི་སྙིང་པོ་ལན་གསུམ་བརྗོད། །མེ་ཏོག་
ཕྲེང་བ་སྤྱི་བོར་བཞག །བཅོམ་ལྡན་བདག་གིས་བཟུང་ལགས་ཀྱིས། །བདག་
ལ་ཉེ་བར་མཛད་དུ་གསོལ། །བཅོམ་ལྡན་བདག་གིས་སྦྱིན་ལགས་ཀྱིས། །
བདག་ལ་གོ་བར་མཛད་དུ་གསོལ། །འཇིག་རྟེན་ཁམས་ནི་མ་ལུས་པར། །
སེམས་ཅན་མ་ལུས་དྲང་བའི་ཕྱིར། །ཆགས་པ་མེད་པའི་བསམ་པ་ཡིས །ཇི་་
ལྟར་གདུལ་བྱ་སྣ་ཚོགས་ལ། །ཆོས་ཀྱི་འཁོར་ལོ་བསྐོར་བར་གྱིས། །དེ་བཞིན་་
རིགས་ཀྱིས་གང་འདུལ་བ། །ཁྱོད་ཀྱི་འཕྲིན་ལས་མཆོག་ཡིན་ནོ། །དེ་་ནས་་་་
བཟུང་ནས་བུ་ཁྱོད་ཀྱིས། །ཞི་རྒྱས་དབང་དང་བསད་པ་ལ། །དགུག་དང་་་་
བཅིང་དང་བསྲེག་པ་དང་། །བསྐྲད་པ་དབྱེ་བ་ལ་སོགས་པ། །འཕྲིན་ལས་སྣ་
ཚོགས་འགྲུབ་པར་གྱིས། །རལ་གྲི་མིག་སྨན་ས་འོག་དང་། །མཆིལ་ལྷམ་དེ་་་་
བཞིན་རི་ལུ་སྟེ། །མི་སྣང་བཅུད་ལེན་མཁའ་ལ་སྤྱོད། །ཐུན་མོང་དངོས་གྲུབ་་
མ་ལུས་པ། །དེ་དག་ཁྱེད་ཀྱིས་འགྲུབ་པར་བྱ། །ཇི་ལྟར་མིག་མཁན་རྒྱལ་པོ་་་་
ཡིས༑ །འཇིག་རྟེན་རབ་རིབ་བསལ་བ་ལྟར། །བུ་ཁྱོད་ཀྱིས་ནི་མི་ཤེས་པའི། །
རབ་རིབ་རྒྱལ་བ་རྣམས་ཀྱིས་བསལ། །ཨོཾ་བཛྲ་ནཻ་ཏྲ་ཨ་པ་ཧ་ར་པ་ཌ་ལཾ་ཧྲི
ཆོས་རྣམས་གཟུགས་བརྙན་ལྟ་བུ་སྟེ། །དག་ཅིང་གསལ་ལ་དྲི་མ་མེད། །གཟུང་དུ་

〔363〕 I1PD958920363.jpg
མེད་ཅིང་བརྗོད་དུ་མེད། །ཆོས་རྣམས་དེ་ལྟར་ཤེས་པར་གྱིས། །ཧོ་ཡིས་མདའ་
གཞུ་ཕྱོགས་བཞིར་འཕང་། །
།
གསང་བའི་དབང་མཚན་མོ་གནས་ཁང་དབེན་པ་རུ། །བཞིན་བཟངས་མིག་ཡངས་
ལང་ཚོར་ལྡན། །ལུས་ལ་དྲི་ཡིས་བྱུག་བྱས་ཏེ། །བརྩེ་དང་རྒོད་པ་ལ་སོགས་པས། །
ཐབས་དང་ཤེས་རབ་གཉིས་ཕབ་ཏེ། །ནོར་བུ་བྱང་ཆུབ་སེམས་ལྟུང་བས། །ཉ་ཕྱིས་
དུང་ཆོས་ལ་སོགས་སུ། །དྲིར་བཅས་སློབ་མའི་ཁ་རུ་ནི། །ཐེ་བོང་སྲིན་ལག་དག་་་
གིས་སྦྱིན། །ཨ་ཧོ་སུ་ཀས་དེ་བཏུང་ངོ་། །ཟག་མེད་བདེ་ཆེན་ལུས་ལ་རྒྱས། །རྡོ་རྗེ་
རོ་ཡིས་ཉོན་མོངས་འཇོམས། །
ཤེས་རབ་ཡེ་ཤེས་ཀྱི་དབང་མཚན་ལྡན་ཤེས་རབ་རང་བཞིན་ཏེ། ལྷ་མོ་འདི་ནི་ཕྱག་་
རྒྱ་ཆེ། །མཐའ་ཡས་བདེ་བ་སྦྱིན་པ་མོ། །རྣམ་པ་ཀུན་དུ་ཕྱག་རྒྱ་ལོང་། །བུ་ཡིས་བླ་
མེད་མཆོད་པར་གྱིས། །ཡོལ་བས་བར་བཅད་སྙོམས་འཇུག་གིས། །བསྲུབ་དང་
བསྲུབ་པའི་སྦྱོར་བ་ཡིས། །མི་རྟོག་ཡེ་ཤེས་སྐྱེ་བར་འགྱུར། །བཞི་པ་ལྟོས་ཤིག་ལྟོས་་་་
ཤིག་སེམས་ལ་ལྟོས། །སེམས་ཉིད་ཅིར་ཡང་གྲུབ་པ་མེད། །བསལ་བཞག་དགག་་་་
བསྒྲུབ་གང་ཡང་མེད། །འདི་ནི་རང་རིག་ཡེ་ཤེས་ཡིན།། །།
ལུང་བསྟན་བླ་མ་སྤྲུལ་པའི་སྐུར་བསྟན་ཏེ། །ཆོས་གོས་བཟུང་ལ་ལུང་བསྟན་བྱ།།
རྡོ་རྗེ་སེམས་དཔའ་དེ་བཞིན་གཤེགས། །སྲིད་པའི་མཐའ་ནི་གྲུབ་པའི་ཕྱིར།
སྲིད་པའི་ངན་འགྲོ་ཉིད་ལས་བཏོན། །འདི་ནི་ངས་ཁྱོད་ལུང་བསྟན་ཡིན། །ཨོཾ་
སརྦ་ཏ་ཐཱ་ག་ཏ་སིད་དྷི་ས་མ་ཡ་སྟོ་བྷུར་བུ་བ་སྭ། ཐུགས་དབང་ཁམས་གསུམ་པ་ནི་་
རྒྱལ་སྲིད་ཆེ། །རྒྱལ་བའི་བདག་པོར་བསྟན་པ་དང་། །དེས་ནི་བདུད་
ལས་རྣམ་རྒྱལ་ཞིང་། །གྲོང་ཁྱེར་མཆོག་ཏུ་ཞུགས་པ་ཡིན། །གཟེངས་སྟོད་དེང་
བདག་སྐྱེ་བ་འབྲས་བུར་བཅས། །བདག་གི་གསོན་པའང་འབྲས་བུར་བཅས། །

〔364〕 I1PD958920364.jpg
ཚེ་དང་ཡེ་ཤེས་དཔག་ཏུ་མེད་པའི་དཀྱིལ་འཁོར་གྱི་ཆོ་ག་ཅེས་བྱ་བ 
དེ་རིང་སངས་རྒྱས་སྲས་སུ་སྐྱེས། །སངས་རྒྱས་སྲས་སུ་ད་གྱུར་ཏོ། །
རྟ་དང་གླང་པོ་མ་ཧེ་དང་། །བུ་དང་ཆུང་མ་སོགས་དང་དབྱིག །ཕྱག་
བྱས་བླ་མ་དམ་པ་ལ། །མ་ཞེན་སེམས་ཀྱིས་དབུལ་བར་བྱ། །དཀྱིལ་འཁོར་ལྷ་
ཚོགས་མཆོད་བྱ་སྟེ། །ཚོགས་ཀྱིས་རྣལ་འབྱོར་ཚིམ་བྱས་ལ། །ལྷག་མས་འབྱུང་
པོ་ཚིམ་པ་དང་། །བཀྲ་ཤིས་བརྗོད་ཅིང་སྨོན་ལམ་གདབ། །དགེ་བའི་རྩ་བ་་་་
བསྔོ་བ་དང་། །རོལ་མོའི་སྒྲ་དང་བཅས་པ་ཡིས། །རྡུལ་ཚོན་ཆུ་བོ་ཆེན་པོར་་་
དོར༑ །དྲི་བཟངས་ཀྱིས་ནི་ཐིག་འཕྱིས་་ཏེ། །ལྷག་ཆད་བསྐང་ཕྱིར་སྦྱིན་སྲེག་
བྱ༑ །ཆོ་ག་བཟང་པོ་ཡོངས་བཟུང་འདི། །རྩ་རྒྱུད་ལེའུ་འབུམ་པ་དང་། །
བཤད་རྒྱུད་འོད་ཟེར་དྲ་བ་ལས། །བརྟེན་ནས་གྲུབ་པའི་རྒྱལ་མོས་མཛད། །དེ་
ཡིས་དགེ་བ་གང་ཡོད་པས། །རིགས་དྲུག་སེམས་ཅན་མ་ལུས་པ། །ཚེ་དཔག་་
མེད་པའི་ལམ་ཞུགས་ནས། །དེ་ཡིས་འབྲས་བུ་མྱུར་ཐོབ་ཤོག །བཅོམ་ལྡན་་་་
འདས་མགོན་པོ་ཚེ་དཔག་ཏུ་མེད་པའི་དཀྱིལ་འཁོར་གྱི་ཆོ་ག་བཟང་པོ་ཡོངས་སུ་་་
བཟུང་བ་ཞེས་བྱ་བ་རྫོགས་སོ།། །།
རྒྱ་གར་གྱི་པཎ་ཌི་ཏ་ཟླ་བ་བཟང་པོ་དང་། བོད་ཀྱི་ལོཙྪ་བ་གླན་དར་མ་་
ཚུལ་ཁྲིམས་ཀྱིས་བསྒྱུར་ཞིང་ཞུས་ཏེ་དག་པར་བྱས་སྟོ།། །།

〔365〕 I1PD958920365.jpg


