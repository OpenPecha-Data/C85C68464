〔455〕 I1PD958850455.jpg
༄ག ༄༅། །དཔལ་༔པཱ་ཎིའི་སྒྲུབ་ཐབས།


༄ཚོ



། )
།རྒྱ་གར་སྐད་དུ། ཤྲཱི་༐པཱ་ཎི་སཱ་དྷ་ནཾ། བོད་སྐད་དུ།
དཔལ་ཁས་པཱ་ཎིའི་སྒྲུབ་ཐབས། དཔལ་ལྡན་༐པཱ་ཎི་ལ་ཕྱག་འཚལ་ལོ། །
འདིར་དགེ་བསྙེན་དགེ་བྱེད་ཅེས་བྱ་བ་དགེ་བའི་ལས་ལ་བརྩོན་ཞིང་སྙིང་རྗེ་དང་་་
ལྡན་པ་ཞིག་ཡོད་པར་གྲགས་པ་དེས། པོ་ཏ་ལ་ཀེར་འགྲོ་བར་བརྩམས་ཏེ་ཆས་་་
ནས་ཁ་ཌི་མཎྜ་ལ་༐པཱ་ཎི་ཞེས་གྲགས་པའི་གྲོང་ཞིག་ཡོད་པར་བསྡད་པ་ན།
དེར་བཅོམ་ལྡན་འདས་འཕགས་པ་འཇིག་རྟེན་དབང་ཕྱུག་གིས་གནང་བ་བྱིན་ཏེ།
ཁྱོད་རང་མ་འགྲོ་བར་འདིར་རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་
ཀྱི་རྒྱལ་པོའི་རིམ་པས་ངའི་སྐུ་གཅིག་གྱིས་དང་། དེས་སེམས་ཅན་ཐམས་ཅད་ཀྱི་
དོན་ཆེན་པོར་འགྱུར་རོ་ཞེས་གསུངས་ནས། དེ་ནས་དེས་བཅོམ་ལྡན་འདས་ཀྱི་་
སྐུ་གཅིག་མྱུར་དུ་བཞེངས་སོ་ཞེས་ཐོས་སོ། །དེ་ལ་བཅོམ་ལྡན་འདས་བསྒྲུབ་པའི་
ཕྱིར་ལྟ་བ་ཕུན་སུམ་ཚོགས་ན་དགེ་སློང་མཆོག་གི་ཚུལ་ཁྲིམས་ཉམས་ཀྱང་སླའི།

〔456〕 I1PD958850456.jpg
དཔལ་ཁརྦ་པཱ་ཎིའི་སྒྲུབ་ཐབས། 
ལྟ་བ་ཉམས་པ་ནི་དེ་ལྟ་མ་ཡིན་ནོ། །འདིར་དེ་ལ་རེ་ཞིག་ཆོས་ཐམས་ཅད་བདག་
མེད་པར་རྣམ་པར་བལྟས་ནས་རྣམ་པར་རྟོག་པ་མཐའ་དག་སྤངས་ཏེ། བརྩེ་བའི་
བསམ་པས་ཀྱེ་མ་སེམས་ཅན་འདི་རྣམས་ཉོན་མོངས་པ་ལ་སོགས་པའི་ལས་ཀྱི་བར་
དུ་གཅོད་པས་སྡུག་བསྔལ་བ་སྟེ། དེ་ལ་སྐྱེ་བ་དང་། རྒས་པ་དང་། ནད་་
དང་། འཆི་བའི་སྡུག་བསྔལ་རྣམས་ཀྱིས་ཤིན་ཏུ་མནར་བ་དང་ལྡན་པའི་སེམས་
ཅན་རྣམས་དཔག་ཏུ་མེད་པའི་སྡུག་བསྔལ་བར་གྱུར་པ་རྣམས་ལ། དེའི་ཕྱིར་་་་
བདག་ཉིད་འཇིག་རྟེན་དབང་ཕྱུག་བསྒྲུབས་ཏེ། དེ་རྣམས་ཀྱི་སྡུག་བསྔལ་
ཐམས་ཅད་བསལ་ཞིང་། ཐམས་ཅད་མཁྱེན་པའི་ཡེ་ཤེས་ལ་དགོད་པར་བྱའོ་་་་་
ཞེས་དམ་བཅས་ནས། རང་གི་སྙིང་གར་པཾ་ཡིག་ལས་སྐྱེས་པའི་པདྨ་འདབ་མ་་་་
སྟོང་གི་ལྟེ་བའི་དབུས་སུ་ཨ་ཡིག་ལས་སྐྱེས་པའི་ཟླ་བའི་དཀྱིལ་འཁོར་གྱི་སྟེང་དུ་ཨོཾ་
ཏཱཾ་སུཾ་བྷྱ་ཧཾ་ཞེས་པའི་ས་བོན་ལྔ་བཀོད་ལ། དེ་རྣམས་ཀྱི་འོད་ཟེར་གྱིས་ཡང་དག་
པར་བསྐུལ་ཞིང་བླ་མ་དང་སངས་རྒྱས་དང་། བྱང་ཆུབ་སེམས་དཔའ་རྣམས་་་་
གདན་དྲངས་ཏེ། མདུན་གྱི་ནམ་མཁའི་མཐིལ་དུ་བཞུགས་ནས་ཕྱག་དང་། མཆོད་
པ་དང་། སྡིག་པ་བཤགས་པ་དང་། གསུམ་ལ་སྐྱབས་སུ་འགྲོ་བ་ལ་སོགས་པ་
མཆོད་པ་རྣམ་པ་བདུན་ནམ་བཅུ་གཅིག་བྱས་ཏེ། བྱམས་པ་དང་སྙིང་རྗེ་དང་།
དགའ་བ་དང་། བཏང་སྙོམས་ཏེ་ཚངས་པའི་གནས་བཞི་བསྒོམ་པར་བྱའོ། །
དེ་ནས་ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ ཧཾ་ཞེས་བརྗོད་པས་སྟོང་པ་ཉིད་ཀྱི་
བྱང་ཆུབ་ཏུ་བྱས་ནས་བཅོམ་ལྡན་འདས་སྤྱན་རས་གཟིགས་དབང་ཕྱུག་གི་རྣལ་་་་་
འབྱོར་དུ་བདག་ཉིད་བྱས་ཏེ། དེ་ཡང་སྟོན་ཀའི་ཟླ་བ་བཞིན་དུ་དཀར་ཞིང་རལ་
པའི་ཅོད་པན་འོད་དཔག་མེད་ཀྱི་དབུ་ལ་བརྒྱན་ཅིང་། རྒྱན་ཐམས་ཅད་ཀྱིས་
བརྒྱན་པ། རིན་པོ་ཆེ་དང་། སེང་གེའི་གདན་གྱི་སྟེང་ན་པདྨ་འདབ་མ་སྟོང་་

〔457〕 I1PD958850457.jpg
བསྟན་འགྱུར། རྒྱུད།
ལ་རོལ་པའི་ཚུལ་གྱིས་བཞུགས་པ། ཞལ་གཅིག་ཕྱག་གཉིས་པ། གཡོན་པདྨ་
བསྣམས་པ། གཡས་ན་བདུད་རྩིའི་ཆུ་རྒྱུན་འབབ་པའི་མཆོག་སྦྱིན་པའོ། །
མདུན་ན་སྒྲོལ་མ་སེམས་དཔའི་སྐྱིལ་ཀྲུང་གིས་བཞུགས་པ། གསེར་སྔོན་པོའི་་་་་་
མདོག་ལྟ་བུ་དཀར་ཞིང་མཁྲེགས་ལ་མཐོ་བ། རྒྱན་ཐམས་ཅད་ཀྱིས་བརྒྱན་པ།
ཕྱག་གཉིས་ན་ཨུཏྤལ་སྡོང་བུ་དང་བཅས་པ་བསྣམས་ཤིང་སྤྱན་གྱིས་གཟིགས་པའོ། །
དེའི་རྗེས་སུ་ནོར་བཟངས་གཞོན་ནུ་གསེར་འབར་བ་ལྟ་བུ་རིན་པོ་ཆེའི་རྒྱན་དང་།
རིན་པོ་ཆེའི་ཅོད་པན་ཅན། ཕྱག་གཡོན་ན་ཀ་པཱ་ལི་བསྣམས་ཤིང་ཐལ་མོ་་་་་
སྦྱར་བའོ། །དེའི་རྗེས་སུ་ཁྲོ་གཉེར་ཅན་རལ་པའི་ཅོད་པན་སྟེང་དུ་བརྗེས་་
པས་བརྒྱན་པ། གསེར་འབར་བ་ལྟ་བུ་ན་བཟའ་དམར་པོ་ཡོངས་སུ་བསྣམས་པ།
ཕྱག་གཡས་པ་ཕྱག་འཚལ་བའི་ཚུལ་དུ་བྱས་པ། གཞན་ན་བགྲང་ཕྲེང་འཛིན་པ།
གཡོན་པ་དག་གིས་དབྱུ་གུ་རྩེ་གསུམ་དང་། རིལ་བ་སྤྱི་བླུགས་བསྣམས་པ།
དེའི་རྗེས་སུ་རྟ་མགྲིན་དབུ་སྐྲ་དམར་སེར་གྱེན་དུ་འབར་བ། སྐུ་མདོག་དམར་པོ་
ཀླུའི་རྒྱན་དང་ལྡན་པ། ལྟོ་བ་འཕྱང་ཞིང་སྟག་གི་པགས་པའི་ན་བཟའ་བསྣམས་
པ༑ ཕྱག་ན་དབྱུག་པ་བསྣམས་པ། དེ་བཞིན་དུ་ལྔའི་བདག་ཉིད་བཅོམ་
ལྡན་འདས་འཁོར་དང་བཅས་པ་བསྒོམ་པར་བྱའོ། །དེ་ནས་མཎྜལ་བྱས་ཏེ་ཆོ་ག་
འདིས་མཆོད་པར་བྱའོ། །དེ་ནས་དང་པོ་ལ་བྱས་ནས་བསྲུང་བ་བྱ་སྟེ། ཨོཾ་
མ་ཎི་དྷ་རི་བཛི་ཎི་མ་ཧཱ་པྲ་ཏི་ས་རེ་རཀྵ་རཀྵ་མཾ་ཧཱུཾ་ཕཊ་སྭཱ་ཧཱ། ཨོཾ་བཛྲ་རེ་ཁེ་་་
། ༑ མཎྜལ་གྱི་སྔགས་སོ། །ཨོཾ་ཨཱ་གཙྪ་བྷ་ག་ཝཱན་མཎྜལ་ཀ་སི་ཧཱ་ས་ནེ་ཨོཾ་ཨཱཿ
ཞེས་པའི་སྔགས་བརྗོད་ནས་གསོལ་བ་གདབ་པར་བྱ་སྟེ། མཎྜལ་གྱི་དབུས་སུ་་་་་
སེང་གེའི་གདན་གྱི་སྟེང་དུ་པདྨ་འདབ་མ་སྟོང་ལ་བཞུགས་པ། ལྔའི་བདག་ཉིད་
མཆོད་པར་བྱའོ། །།དེ་ལ་མཆོད་པའི་སྔགས་ནི། ཨོཾ་བཛྲ་པུཥྤ་ཧཱུཾ། ཨོཾ་བཛྲ་དྷུ་

〔458〕 I1PD958850458.jpg
དཔལ་ཁརྦ་པཱ་སྒྲུབ་སྒྲུབ་ཐབས། .
པེ་ཧཱུཾ། ཨོཾ་བཛྲ་གརྦྷེ་ཧཱུཾ། ཨོཾ་བཛྲ་ཨཱ་ཧཱ་རེ་ཧཱུཾ། མཆོད་ཅིང་བསྟོད་དེ་་་
སྔགས་བཟླས་པར་བྱའོ། །ཨོཾ་སརྦ་ཏ་ཐཱ་ག་ཏ་པཱུ་ཛ་མེ་གྷ་པྲ་ས་རཱ་མུ་ཧེ་ཧཱུྃ།
མཆོད་པ་བྱིན་གྱིས་བརླབ་པའི་སྔགས་སོ། །ཨོཾ་ཨཱ་ཏཱཾ་སྒྱི་ཧཾ་ཕཊ་སྭཱ་ཧཱ། ཨོཾ་སརྦ་ཏ་
ཐཱ་ག་ཏ་པཱུ་ཛ་ལ་ལི་ཏ་ན་མི་རིཏ་་ན་མཱ་མི་བྷ་ག་ཝཱན་ཏཾ་ཛཿཧཱུྃ་བཾ་ཧོཿཔྲ་༐ཀུ་སུ་
མ་ཨཉྫ་ལིན་ནཱ་ཐ་ཧོ། ཞེས་པ་ནི་ཕྱག་འཚལ་བའི་སྔགས་སོ། །ཨོཾ་མུསྭཱ་ཧཱ
ཞེས་པ་ནི་གཤེགས་སུ་གསོལ་བའི་སྔགས་སོ། །ཨོཾ་ཁ་ཁ་ཁཱ་ཧི་ཁཱ་ཧི། གྲྀཧྞ་གྲྀཧྞ་
ཏུ་སརྦ་བྱུ་ཏི་ཀཱ་ཨི་མཾ་བ་ལིཾ་སྭཱ་ཧཱ། ཞེས་པ་ནི་གཏོར་མའི་སྔགས་སོ། །དེ་ནས་
མཆོད་པ་རྩོམ་པའི་དུས་སུ་དེ་བཞིན་དུ་བརྗོད་ནས་སེམས་སྦྱང་བར་བྱའོ། །གང་
ཡང་སྤྱོད་པ་ངན་པ་རྣམས། བདག་གིས་སྤང་ཞིང་སངས་རྒྱས་དང་། བྱང་་་་
ཆུབ་སེམས་དཔའི་བསླབ་པ་རྣམས་ལ་བསླབ་པོ། །བདག་གིས་ཇི་སྲིད་ནུས་པས་
མཆོད་པ་བསྒྲུབ་པོ། །གང་ཡང་མི་བྱ་བ་ནི་དེ་ཡང་འདོད་ཆགས་ལས་སྐྱེས་པ་་་་་
དང་། ཞེ་སྡང་ལས་སྐྱེས་པ་དང་། གཏི་མུག་ལས་སྐྱེས་པའི་མི་དགེ་བའི་རྩ་བ་
རྣམས་སོ། །འདིར་ཐམས་ཅད་དེ་བཞིན་དུ་སེམས་ཅན་འདོད་ཆགས་དང་།
ཞེ་སྡང་དང་། གཏི་མུག་གི་བསམ་པ་ཅན་རྣམས་དང་། དེ་བཞིན་དུ་འདོད་་
ཆགས་ལས་སྐྱེས་པའི་དགེ་བའི་རྩ་བ་ནི་ཀླུའི་རྒྱལ་པོ་དགའ་བོ་དང་ཉེ་དགའ་བོ་་་་
དག་གོ། །ཞེ་སྡང་ལས་སྐྱེས་པ་ནི་རཱ་མ་ཎའོ། །གཏི་མུག་ལས་སྐྱེས་པ་ནི་གནོད་
སྦྱིན་རྣམ་ཐོས་སྲས་སོ། །དེའི་ཕྱིར་འདོད་ཆགས་དང་། ཞེ་སྡང་དང་། གཏི་་་་་
མུག་ལ་སོགས་པ་ཡོངས་སུ་སྤངས་ནས་སེམས་སྦྱངས་ཏེ། ཐམས་ཅད་དེ་བཞིན་དུ་
སྙིང་རྗེའི་སེམས་ཀྱི་རང་བཞིན་གྱིས་སྦྱིན་པ་ལ་སོགས་པའི་དགེ་བའི་རྩ་བ་རྣམས་་་
བྱའོ༑ །སློབ་དཔོན་དགེ་བྱེད་ཀྱིས་མཛད་པའི་ཁརྨ་པཱ་ཎིའི་སྒྲུབ་ཐབས་་་
རྫོགས་སོ།། །།


р་

〔459〕 I1PD958850459.jpg
བསྟན་འགྱུར། རྒྱུདདག་བ་དན་ཕྱོགས་ན་བ ཞུགས་པ་ང་ལ་ ཕུལ་བ་ན་སྐྱོ་།ཡོན་བད
འོ་ན་ཆུ་ཀྱི་ཁྲི་ ན་ཁ་ལྔ་འཕྱི།་པའི་ནད་ཐོག་དེ་མ་བློག་ཚིག་
བ་བ་བ་རབ་མེད་ན་ཁ་

