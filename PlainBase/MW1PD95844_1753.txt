༄༅། །རྣམ་འཇོམས་ཀྱི་སྒྲུབ་ཐབས་
བརྒྱ་རྩར་གྲགས་པ།༄གོ
།
༄༅༅། །རྒྱ་གར་སྐད་དུ། བཛྲ་བི་དཱ་ར་ཎ་མཎྜལ་བི་བྱེ་ནཱ་མ། བོད་
སྐད་དུ། རྡོ་རྗེ་རྣམ་པར་འཇོམས་པའི་དཀྱིལ་འཁོར་གྱི་ཆོ་ག་ཞེས་བྱ་བ།
དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྡུག་བསྔལ་ལ་སོགས་དག་
པར་མཛད་པ་སྟེ། །རྣམ་པར་འཇོམས་པ་ཁྲོ་བོ་རྣམས་ཀྱི་རྗེ་བཙུན་ཉིད། །
དཔལ་ལྡན་ཡིད་ཁྲོས་ལོག་ལྟ་གཅོད་པའི་དཔལ། །རྡོ་རྗེ་བསྣམས་པ་ལས་་་་་་
འཇོམས་འཇིགས་བྱེད་པའི། །ལེའུའི་གྲངས་ལ་ངེས་པའི་སྙིང་པོ་སྟེ། །བརྒྱ་
རྩ་བརྒྱད་ཀྱི་རྩ་བར་འདི་གསུངས་ཐོག་མའོ། །དེ་ཉིད་དཀྱིལ་འཁོར་ཆོ་ག་ལས་ཀྱི་
རིམ་པ་ཉིད། །འདི་ཉིད་དུ་ནི་རྣམ་པར་བཤད་པར་བྱའོ། །ས་ཡི་ཆོ་ག་གོ་
རིམས་ལྟར། །གཞན་གྱི་ལས་ཀྱི་རིམ་པར་དབྱེ། །ས་སྟེགས་འདོམ་གང་གྲུ་་་་་
བཞི་ལ། །ཕྱོགས་མཚམས་མ་ནོར་ལེགས་པར་མཉམ། །འཁྲུལ་བ་མེད་པའི་བློ་
ཡིས་བྱ། །དཔངས་སུ་ཆག་གང་བརྩིག་པར་བྱ། །སྲད་བུ་མཉམ་ལྡན་སུམ་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
སྒྲིལ་ལ། །བྱིན་གྱིས་བརླབས་ཏེ་གཡས་ནས་གདབ། །ཆ་ཆེན་ཆ་བྲན་མཁས་
པས་དབྱེ། །ཚོན་སྣ་ལྔ་ཡི་ཕྱེ་མ་ལ། །བྱིན་གྱིས་བརླབས་་ལ་ལེགས་པར་དགོད།
དང་པོ་པདྨ་འདབ་བརྒྱད་ལ། །གཉིས་པའི་ཆ་ལ་འཁོར་ལོ་བརྒྱད། །མུ་ཁྱུད་་
རྡོ་རྗེའི་ར་བ་དང་། །གྲུ་ཆད་སྣམ་བུ་གཉིས་པ་དང་། །སྒོ་དང་སྒོ་ཁྱུད་ལྡན་་
པར་བྲི། །དེ་ཉིད་ཁ་དོག་ངེས་པར་ནི། །པདྨ་དཀར་པོ་འཁོར་ལོ་དམར། །
མུ་ཁྱུད་བཞི་པ་དཀར་པོ་ལ། །རྡོ་རྗེ་རྣམས་ནི་ལྕགས་དང་མཚུངས། །གྲུ་
ཆད་གཉིས་ནི་ལྗང་གུ་ལ། །སྣམ་བུ་དང་པོ་སེར་པོ་སྟེ། །དེ་བཞིན་གཉིས་པ་་་
དཀར་པོ་ཆེ། །སྒོ་བཞི་སོ་སོའི་རིགས་དང་སྦྱར། །ལྷ་རྣམས་སོ་སོའི་ཕྱག
མཚན་ནི། །སོ་སོའི་གནས་སུ་དགོད་པར་བྱ། །དེ་ནས་སློབ་མ་དབང་བསྐུར་་
བའི༑ །དགོས་པ་དག་ནི་ཚང་བ་ལ། །དཀྱིལ་འཁོར་གྲུབ་པའི་རྫས་ཉིད་ནི།
སེང་ལྡེང་ཕུར་པ་སོར་བརྒྱད་པ། །བཞི་པ་ཕྱོགས་ཀྱི་བཟླས་པ་བྱ། །དཀྱིལ་་་་་
འཁོར་གྱི་ནི་ངོས་བཞིར་གདབ། །ཚོན་སྣ་ལྔ་ཡི་སྐུད་པས་སྦྲེལ། །གསེར་་་་་་
དངུལ་ཟངས་ལྕགས་བུམ་པ་ཉིད། །ཚད་དང་ལྡན་པ་དག་པ་ལ། །གཙང་མའི་
གོས་ཀྱིས་དཀྲིས་ཤིང་དགང་། །འབྲས་བུ་འདབ་མར་ལྡན་པ་ཡི། །ཁ་རྒྱན་
ལྡན་པ་ལྔ་ཉིད་ལ། །སོ་སོའི་མཚན་མ་བཏབ་ལ་གཞག །ལས་ཀྱི་བུམ་པ་སྣ་་
ཚོགས་པའི། །རྡོ་རྗེ་རྒྱ་གྲམ་དེ་བཞིན་ནོ། །སྒྲུབ་པོ་བདག་ཉིད་མདུན་དུ་ཡང་། །
མཆོད་པའི་ཡོ་བྱད་ཅི་འབྱོར་བཤམ། །ཉ་དང་བུ་རམ་སྲན་ཆུང་འབྲས། །ཁྲེ་་
དང་ཚེ་ལ་སོགས་པ་ཡི། །གཏོར་མ་གསུམ་ནི་གཡས་ན་གཞག །དེ་ནས་ཕྱི་་
ནང་ཁྲུས་བྱས་ཏེ། །གཙང་མའི་གོས་ནི་རབ་གོན་ལ། །དྲི་ཞིམ་ཟས་ནི་མུར་་
བཞིན་དུ། །སེམས་བསྐྱེད་པས་ནི་གཞན་དོན་མཆོག །བདུན་པོ་ཡོངས་སུ་་་་་
དག་པར་བྱའོ། །དེ་ནས་སྲུང་བའི་འཁོར་ལོ་ཉིད། །ཇི་ལྟར་དམིགས་པ་་་་་


མཁས་པས་སྒོམ། །དྲི་ཆབ་བྱིན་གྱིས་བརླབས་ལ་གཞག །ཧཱུཾ་ཧཱུཾ་ཞེས་པས་་་
རྔམ་པ་དང་། །ཨོཾ་བཛྲ་རཀྵ་རཀྵ་ཧཱུཾ་ཧཱུཾ་ཞེས་པས། གཡས་བརྐྱང་བ་ཡི་གར་་་་
གྱིས་ནི། །གཡོན་བརྐྱང་སྟབས་ཀྱིས་གཡོན་ནས་བསྐོར། །བགེགས་རྣམས་་་་
བསྐྲད་པའི་སྦྱོར་བ་བྱ། །ཕྱོགས་བཅུར་ཁྲོ་བོ་ཏི་ར་ཡི། །ང་རྒྱལ་ལྡན་པས་་་
བསྲུང་དང་བཅིངས། །མཚམས་ལ་སོགས་པ་མཁས་པས་བཤད ། །དེ་ནས་
ལྷ་རྣམས་བསྐྱེད་པ་ནི། །དཀྱིལ་འཁོར་དབུས་ཀྱི་ལྟེ་བའི་སྟེང་། །ཧཱུཾ་ཡིག་སྔོན་
པོའི་འཕྲོ་འདུ་ལས། །མཆོད་དང་དོན་གཉིས་རྫོགས་པར་བྱས། །འདུས་པས་
གཙོ་བོའི་ཕྱག་མཚན་ནི། །སྣ་ཚོགས་རྡོ་རྗེ་ངོས་གཅིག་མེད། །དབུས་སུ་རྣམ་
པར་བསམ་པར་བྱ། །དེ་རྗེས་སྔགས་འདི་རྣམ་པར་བརྗོད། །ན་མོ་རཏྣ་ཏྲ་ཡཱ་
ཡ༑ ན་མཿསརྦ་ཏ་ཐཱ་ག་ཏ། བྷ་ཀུ་ལ་བི་ཤོ་དྷ་ནཱ་ཡ་སྭཱ་ཧཱ། ཞེས་པ་ལན་་
གསུམ་བརྗོད་པ་ཡིས། །རྣམ་འཇོམས་ཉིད་ཀྱི་སྐུ་རུ་འགྱུར། །དེ་ཉིད་དམ་ཚིག་
ཕྱག་རྒྱ་ནི། །ལག་གཉིས་རྡོ་རྗེ་བཅིངས་པ་ལས། །གུང་མོ་གཉིས་ནི་གཤིབས་
ནས་བསྒྲེང་། །གཤིན་རྗེ་གཤེད་ཀྱི་ཕྱག་རྒྱ་སྟེ། །གསང་སྔགས་འདི་ནི་ལེགས་
པར་ནི། །བྱང་ཤར་མཚམས་སུ་གཤིན་རྗེའོ། །ཨོཾ་ཡ་མཱནྟ་ཀཱ་ཡ་སྭཱ་ཧཱ།
ཡང་སྙིང་ལག་གཉིས་སོར་མོ་དགོད། །སྙིང་གར་རྩེ་མོ་སྤྲད་པ་ཡང་། །ཨོཾ་ཨ་
ནནྟེ་སྭཱ་ཧཱ། ཞེས་པས་ཤར་དུ་མཐའ་ཡས་བསྐྱེད། །གཡོན་པ་ཁུ་ཚུར་དཀུར་
བརྟེན་པ། །གཡས་པ་ནུ་མའི་ཐད་ཀར་བཟུང་། །ཨོཾ་ཨ་མྲྀ་ཏེ་པ་བ་རེ་ཧཱུཾ།
ཞེས་ཞེས་པས་ཤར་ལྷོར་བདུད་རྩི་འཁྱིལ་པ་བསྐྱེད། །ལག་གཉིས་ཁུ་ཚུར་བཅངས་པ་
ལས༑ །གཡོན་པའི་མཐེ་བོང་སྦྲེལ་བྱས་ལ། །ཨོཾ་སུམྦྷ་ནི་ཀི་ར་བནྡྷ་རི་སྭཱ་ཧཱ།
ཞེས་པས་ལྷོ་རུ་གནོད་མཛེས་བསྐྱེད། །ལག་གཉིས་ཁུ་ཚུར་བཅངས་པ་ལས། །
མཛུབ་མོ་གཉིས་ཀྱིས་སྲིན་ལག་མནན། །གུང་མོ་སོར་མོ་མཐེའུ་ཆུང་བསྒྲེང་།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཨོཾ་བྷི་ན་སྟེ་བཛྲ་ཀྲོ་དྷ་ན་ཀྲོ་དྷ་སྭཱ་ཧཱ། ཞེས་པས་ལྷོ་ནུབ་སྔོན་མཐོང་བསྐྱེད། །
སྔ་མའི་ཕྱག་རྒྱ་ལྟ་བུ་ལ། ཨོཾ་ཧྱ་གྲྀ་ བ་སྭཱ་ཧཱ། ཞེས་པས་ནུབ་ཏུ་རྟ་མགྲིན་་་་
བསྐྱེད༑ །གཡོན་པའི་ཁུ་ཚུར་བཅངས་པ་ལས། །གཡས་པའི་ཁུ་ཚུར་གཉིས་་
བསྒྲེངས་ལ། །ཨོཾ་ཨ་པ་ར་ཛི་ཏ་ས་ཏ་་སྭཱ་ཧཱ། ཞེས་པས་ནུབ་བྱང་གཞན་གྱིས་
མི་ཐུབ་བསྐྱེད། །ལག་གཉིས་ཁུ་ཚུར་བཅངས་པ་ལས། །མཐེ་བོང་མཐེའུ་ཆུང་
གུང་མོ་ནི། །གཤིབས་ཏེ་སོ་སོར་བསྒྲེང་བྱས་ལ། །ཨོཾ་བཛྲ་པཱ་ཎི་བཱན་པ་ཏི་
སྭཱ་ཧཱ། །ཞེས་བྱས་བྱང་དུ་གཏུམ་པོའོ། །དེ་ནས་སོ་སོའི་ཕྱག་རྒྱ་བསྐྱེད། །
གཡོན་པའི་ཁུ་ཚུར་བཅངས་པ་དང་། །གཡས་པ་བཅངས་ཏེ་སྤྱི་བོར་གཞག །
ལག་གཉིས་ཁུ་ཚུར་སྙིང་གར་བརྩེགས། །གཡས་པའི་མཐེའུ་ཆུང་གཡོན་པས་་་
བཅངས༑ །ལག་གཉིས་བརྡེབས་པའི་ཚུལ་དུ་བྱ། །དེ་ལྟར་རིམ་པ་ངེས་པ་་
ཡིས༑ །གྲུ་ཆད་ལ་ནི་གོ་རིམས་བཞིན། །སྔགས་འདིས་རྒྱལ་ཆེན་བཞི་རིམ་
པར་གསལ་བར་བསྐྱེད་པར་བྱའོ། །ཨོཾ་༐ཏ་ཏ་ཡ་སྭཱ་ཧཱ། ཨོཾ་པི་རཱུ་ཌྷ་ཉུ་་་ཡ་སྭཱ་ཧཱ། ཨོཾ་བི་རཱུ་པཀྵ་ཡེ་སྭཱ་ཧཱ། ཨོཾ་བཻ་ཤྲ་བ་ཎཱ་ཡ་སྭཱ་ཧཱ། ཞེས་པ་རྒྱལ་
པོ་བཞི་རུ་བསྐྱེད། །དེ་ཡི་ཕྱི་རིམ་སྣམ་བུ་ལ། །བཀྲ་ཤིས་ལྷ་མོ་བརྒྱད་པོའོ། །
དེ་ཡི་ཕྱི་རིམ་སྣམ་བུ་ལ། །ཕྱོགས་སྐྱོང་བ་ནི་དེ་བཞིན་ནོ། །སྒོ་བཞིར་སྒོ་མ་་
གཞན་དང་མཐུན། །དེ་དག་སྐུ་མདོག་ཕྱག་མཚན་ནི། །གཙོ་བོའི་སྐུ་མདོག་་
ལྗང་སེར་ལ། །གཡས་པ་རྒྱ་གྲམ་ཕྱོགས་དེ་ནི། །ཐུགས་ཀར་བཟུང་སྟེ་གཡོན་་
པ་ཡང་། །བུམ་པ་དཀུ་ལ་བརྟེན་པའོ། །ཡང་ན་ཕྱག་གཉིས་བུམ་པ་ནི། །
སྣ་ཚོགས་རྡོ་རྗེས་ཁ་བཅད་ལ། །ཕྱག་གཉིས་བཟུང་སྟེ་ཐུགས་ཀར་འཛིན། །
མཐའ་ཡས་ཞལ་གསུམ་སྐུ་མདོག་མཐིང་། །ཕྱག་དྲུག་ངེས་མེད་མཚོན་ཆ་ལ། །
གཡོན་གྱི་འོག་མས་རྩེ་དགུ་ནི། །ཐུགས་ཀར་འཛིན་ལ་ངེས་པའོ། །བདུད་རྩི་


འཁྱིལ་པ་སྐུ་མདོག་དམར། །ཞལ་དང་ཕྱག་གཉིས་སྔར་འདྲ་ལ། །འོག་མས་
རྡོ་རྗེ་རྒྱ་གྲམ་འཛིན། །གནོད་མཛེས་མདོག་སེར་སྔར་བཞིན་ལ། །འོག་མས་ཐོ་
བ་ཐུགས་ཀར་འཛིན། །མི་གཡོ་བ་ནི་ལྗང་གུ་ལ། །རྡོ་རྗེ་དབྱུག་ཐོ་ཐུགས་ཀར་
འཛིན །རྟ་མགྲིན་དམར་པོ་པདྨ་འཛིན། །གཞན་གྱིས་མི་ཐུབ་སྔོན་པོ་ལ། །
རིན་ཆེན་འབར་བ་ཐུགས་ཀར་འཛིན། །གཏུམ་པོ་སྨུག་ནག་རྩེ་དགུ་འཛིན། །
གཤིན་རྗེ་སྔོ་ནག་ཞལ་གསུམ་པ། །ཕྱག་དྲུག་ངེས་མེད་མཚོན་ཆ་ལ། །འོག་མ་
གཉིས་པོས་བེ་ཅོན་འཛིན། །དེ་ནས་གྲུ་ཆད་རྒྱལ་པོ་བཞི། །དཀར་སེར་དམར་
དང་ལྗང་གུ་ལ། །བེ་ཅོན་པི་ཝང་ཆུ་སྲིན་དང་། །རིན་པོ་ཆེ་ཡི་དོང་ཙེའོ། །
ལྷ་མོ་རྣམས་ཀྱི་སྐུ་མདོག་ནི། །གསལ་བྱེད་མ་ནི་སྔོན་མོ་ལ། །ཞལ་གཅིག་ཕྱག་
གཉིས་དཔལ་བེའུ་འཛིན། །དབྱངས་ཅན་མ་ནི་དཀར་མོ་ལ། །རང་རྟགས་་་་
གཡས་པ་འཁོར་ལོའོ། །མདངས་ཅན་སེར་མོ་པདྨའོ། །འོད་ལྡན་མཐིང་ག་་་
རྒྱལ་མཚན་ནོ། །སྐྱེས་ཆེན་དམར་མོ་གདུ་བུ་འཛིན། །དྲི་མེད་མ་ཡ་དམར་མོ་
ལ༑ །རང་རྟགས་གཡས་པ་བུམ་པ་འཛིན། །ཡིད་བཟངས་་ལྗང་གུ་འབུད་་
དུང་འཛིན། །ཡིད་གཞུངས་ལྗང་སེར་གཡུང་དྲུང་འཛིན། །ཕྱོགས་སྐྱོང་རྣམས་
ཀྱི་སྐུ་མདོག་ནི། །བརྒྱ་བྱིན་དཀར་ལ་རྡོ་རྗེ་གདེངས། །མེ་ལྷ་དམར་པོ་རིན་་་་་
ཆེན་ཕྲེང་། །གཤིན་རྗེ་མཐིང་ག་དབྱུག་ཏོ་བསྣམས། །བདེན་བྲལ་ལྗང་གུ་་་
རལ་གྲིའོ། །ཆུ་ལྷ་དམར་པོ་ཀླུ་ཞགས་བསྣམས། །རླུང་ལྷ་དུད་ཀ་བེ་ཅོན་
འཛིན༑ །གནོད་སྦྱིན་སེར་པོ་རིན་ཆེན་འཛིན། །དབང་ལྡན་དཀར་སེར་ཏྲི་
ཤུ་ལ། །ཉི་ཟླ་དཀར་པོ་ཨུ་དུམྺཱར། །ས་ཡི་ལྷ་མོ་སེར་མོ་ལ། །ཕྱག་ན་རིན་
ཆེན་བུམ་པ་བསྣམས། །སྒོ་མའི་ཕྱག་མཚན་སྐུ་མདོག་ནི། །ལྕགས་ཀྱུ་དཀར་ལ་
ལྕགས་ཀྱུ་འཛིན། །ཞགས་པ་སྔོ་ལ་དེ་བཞིན་ཞགས། །ལྕགས་སྒྲོག དམར་མོ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ལྕགས་སྒྲོག་འཛིན། །དྲིལ་བུ་ལྗང་སེར་དྲིལ་བུ་འཛིན། །དེ་ལྟར་སྐུ་མདོག་
གསལ་བསྒོམས་ལ། །ཡེ་ཤེས་དབང་བསྐུར་དགུག་གཞུག་བསྟིམ། །དེ་ལྟར་
གཞལ་ཡས་གསལ་དམིགས་ལ། །སྙིང་པོ་རྒྱས་དང་བསྡུས་པ་དང་། །ཤིན་ཏུ་་
བསྡུས་པ་གང་མོས་ལ། །བརྒྱ་རྩ་བརྒྱད་དུ་དབུལ་བར་བྱ། །རྡོ་རྗེས་མཆོད་པ་
ལྔ་ཡང་དབུལ། །བསྙེན་པའི་དུས་སུ་དམིགས་པ་གསུམ། །ལེགས་པར་་་་་་
བརྟགས་ཏེ་མཉེས་པར་བྱ། །སྒྲུབ་པ་བུམ་པ་ཉིད་ལའོ། །དེ་ནས་བསྟོད་པ་་་་་
དབུལ་བའི་ཕྱིར། །ཆོས་ཀྱི་དབྱིངས་ནས་ལྷ་རྣམས་ནི། །སྤྱན་དྲངས་བུམ་པའི་
ནང་དུ་བསྟིམ། །བསྐུལ་ཚིག་འདི་སྐད་བརྗོད་པར་བྱ། །ན་མོ་སེམས་ནི་རྒྱ་ཆེ་
མཆོག་ཏུ་རབ་བསྐྱེད་དེ། །མ་ལུས་འཁོར་དང་བཅས་ཏེ་གཤེགས་སུ་གསོལ། །
ཆོས་དབྱིངས་མངོན་འགྱུར་ཡེ་ཤེས་སྐུ་བརྙེས་ཏེ། །སྐུ་གསུང་ཐུགས་སུ་ལེགས་་་་
པར་འབྱུང་བའི་གནས། །གསུང་རབ་བཅུ་གཉིས་འཕགས་ལམ་རྒྱལ་བའི་བཀའ།།
བཅོམ་ལྡན་ཤེས་རབ་ཕ་རོལ་ཕྱིན་ལ་སོགས། །རྣམ་དག་དབྱིངས་ཀྱི་དམ་ཆོས་་་་
གཤེགས་སུ་གསོལ། །ས་བཅུའི་རྒྱལ་ཚབ་ཆོས་ལ་མངའ་བརྙེས་ཤིང་། །སྙིང་རྗེ་
ཆེན་པོས་བརྩོན་འགྲུས་གོ་གྱོན་པ། །ཤེས་རབ་ཐབས་ཀྱིས་ཁམས་གསུམ་འདྲེན་་
མཛད་པ། །རྒྱལ་སྲས་བྱང་ཆུབ་སེམས་དཔའ་གཤེགས་སུ་གསོལ། །མི་མཇེད་
འཇིག་རྟེན་འཛམ་གླིང་འདིར། །དཔལ་ཚོགས་བཀྲ་ཤིས་གཞལ་ཡས་ཁང་། །
བླ་མེད་མཆོད་པའི་རྒྱན་བཤམས་ཏེ། །ཉི་ཟླ་པདྨའི་གདན་བཤམས་ནས།
སྤྱན་འདྲེན་གཤེགས་སུ་གསོལ་བ་ནི། །བཞི་བཅོམ་དྲུག་ལྡན་འཁོར་བ་མྱ་ངན་་་
འདས༑ །ནམས་ཀྱང་རྡོ་རྗེ་ལྟ་བུའི་སྐུ་མངའ་བའི། །ལུས་ངག་ཡིད་གསུམ་་་་
ཉོན་མོངས་ཐམས་ཅད་འཇོམས། །འགྲོ་འདུལ་ཐུགས་རྗེས་བྱིན་རླབས་བསམ་
མི་ཁྱབ། །བཅོམ་ལྡན་རྡོ་རྗེ་རྣམ་པར་འཇོམས་པ་ཡང་། །འདིར་གཤེགས་འགྲོ་


བའི་དོན་ཕྱིར་མཆོད་པ་བཞེས། །སེམས་ཅན་ཉོན་མོངས་གཤིན་རྗེའི་དྲ་བ་ལ། །
ཡེ་ཤེས་ཐུགས་ཀྱིས་གཤེད་དང་དྲ་བ་འཇོམས། །སྐུ་གསུང་ཐུགས་ཀྱི་སྤྲུལ་པ་་་་
འབྱུང་བ་ཡི། །ཁྲོ་བོའི་རྒྱལ་པོ་གཤིན་རྗེ་གཤེད་པོ་ཡང་། །འདིར་གཤེགས་་་
འགྲོ་བའི་དོན་ཕྱིར་མཆོད་པ་བཞེས། །ནམ་མཁའི་མཐའ་མ་མཐའ་ཡས་ཐུག་པ་
བཞིན༑ །འགྲོ་བའི་ལས་དང་ཉོན་མོངས་མཐའ་ཡས་ལ། །ཐུགས་རྗེའི་བྱིན་་
རླབས་སྤྲུལ་པ་མཐའ་ཡས་ཀྱིས། །ཇི་ལྟར་འདུལ་བ་བཞིན་དུ་འཇོམས་མཛད་པ།།
ཁྲོ་བོའི་རྒྱལ་པོ་ཡོན་ཏན་མཐའ་ཡས་ཀྱང་། །འདིར་གཤེགས་འགྲོ་བའི་དོན་ཕྱིར་
མཆོད་པ་བཞེས། །སེམས་ཅན་དུག་གསུམ་ནད་ཀྱིས་གདུངས་པ་ལ། །ཐུགས་
རྗེའི་བྱིན་རླབས་བདུད་རྩིའི་ཆར་འབེབས་པ། །ཐབས་ལ་མཁས་པ་མཛད་པ་་
སྣ་ཚོགས་ཀྱིས། །སེམས་ཅན་མ་ལུས་དབྱིངས་སུ་སྦྱོར་མཛད་པ། །ཁྲོ་བོའི་རྒྱལ་
པོ་བདུད་རྩི་ཐབ་སྦྱོར་ཡང་། །འདིར་གཤེགས་འགྲོ་བའི་དོན་ཕྱིར་མཆོད་པ་་་་
བཞེས༑ །རྣམ་ཐར་གསུམ་གྱི་མངའ་མཛད་ཡེ་ཤེས་སྟོབས། །ཉོན་མོངས་དུག་
གསུམ་མ་ལུས་གནོན་མཛད་ཕྱིར།ཕྱག་མཚན་རྡོ་རྗེ་ཐོ་བ་འབར་བ་བསྣམས། །
མཛེས་པའི་སྐུ་མདོག་གདུལ་ཐབས་ཅིར་ཡང་སྟོན། །ཁྲོ་བོའི་རྒྱལ་པོ་གནོད་
མཛེས་སྟོབས་པོ་ཆེ། །འདིར་གཤེགས་འགྲོ་བའི་དོན་ཕྱིར་མཆོད་པ་བཞེས། །
དབྱིངས་ལས་མི་གཡོ་འཁོར་བའི་མཐའ་མི་གཡོ། །མཐའ་ལ་མི་གནས་ཐུགས་་་་་
རྗེས་འགྲོ་དོན་མཛད། །མྱ་ངན་འདས་དང་འཁོར་བའི་མཐའ་གཅོད་ཅིང་། །
སེམས་ཅན་རྣམས་ཀྱི་དཔལ་དང་མགོན་གྱུར་པ། །ཁྲོ་བོའི་རྒྱལ་པོ་མི་གཡོ་མགོན་
པོ་ཡང་། །འདིར་གཤེགས་འགྲོ་བའི་དོན་ཕྱིར་མཆོད་པ་བཞེས། །ཡེ་ཤེས་་་་་་
ཐུགས་ཀྱི་འཁོར་བའི་མཐའ་ཡི་བར། །ཐུགས་རྗེ་མྱུར་བས་རྟ་གདོང་ཕྲིན་ལས་
མཛོད༑ །འགྲོ་དོན་མཛད་པའི་ངོ་མཚར་མངའ་བ་ཡང་། །རྟག་ཏུ་རྟ་མགྲིན་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
རྒྱལ་པོ་གསུང་དུ་སྤྲུལ། །ཁྲོ་བོའི་རྒྱལ་པོ་དབང་གི་རྟ་གདོང་ཡང་། །འདིར་་་་་
གཤེགས་འགྲོ་བའི་དོན་ཕྱིར་མཆོད་པ་བཞེས། །བསོད་ནམས་ཡེ་ཤེས་ཚོགས་་་་་་
གཉིས་རྫོགས་པའི་སྐུ། །མཐའ་གཉིས་མ་ཡེངས་དབྱིངས་ལ་དབང་སྒྱུར་ཞིང་། །
ཐུགས་རྗེས་ཕྲིན་ལས་དབྱིངས་སུ་འདུས་མ་མཛད། །སྐུ་ཡི་ཡོན་ཏན་རྫོགས་་་་་
པས་དབང་ཕྱུག་ཆེ། །ཁྲོ་བོའི་རྒྱལ་པོ་དབང་ཕྱུག་གཏུམ་པོ་ཡང་། །འདིར་་
གཤེགས་འགྲོ་བའི་དོན་ཕྱིར་མཆོད་པ་བཞེས། །རིན་ཆེན་ལས་གྲུབ་རི་རབ་ངོས་
བཞི་ནས། །བསོད་ནམས་ཚོགས་ལྡན་དཔལ་ལྡན་རྒྱལ་ཆེན་བཞི། །གླིང་བཞིར་
གནས་པའི་སེམས་ཅན་ཐམས་ཅད་ལ། །ཇི་ལྟར་འཚམ་པ་བཞིན་དུ་དོན་མཛད་
པའི༑ །དཔལ་ལྡན་རྒྱལ་པོ་ཆེན་པོ་འཁོར་བཅས་ཀྱང་། །འདིར་གཤེགས་་་་་
འགྲོ་བའི་དོན་ཕྱིར་མཆོད་པ་བཞེས། །དུས་བཞི་ཚད་མེད་བཞི་དང་མཉམ་སྦྱོར་
བའི༑ །མི་འཇིགས་བཞི་ལྡན་ཡེ་ཤེས་ཚོགས་རྫོགས་ཏེ། །མཆོད་པ་མང་པོའི་
སྤྲིན་དང་བཅས་ནས་ནི། །མཆོད་པའི་ལྷ་མོ་མང་པོ་གཤེགས་སུ་གསོལ། །རྡོ་་
རྗེ་དང་ནི་རིན་ཆེན་པདྨ་དང་། །སྣ་ཚོགས་ལས་གྲུབ་རྡོ་རྗེ་རྒྱ་གྲམ་འབར། །
ཕྱག་རྒྱ་ཆེན་པོས་བདུད་བཞི་ཟིལ་གྱིས་གནོན། །ཕྱོགས་བཞི་ཕྱག་རྒྱ་ཆེན་པོ་
གཤེགས་སུ་གསོལ། །ཞི་བ་དཀར་པོ་འོད་ཀྱི་དཀྱིལ་འཁོར་ནས། །པདྨ་དཀར་
པོ་ཕྱག་ན་དཔལ་བེའུ་བསྣམས། །འཇོམས་བྱེད་དཀར་པོ་ཕྱག་ན་འཁོར་ལོ་་་་་་
བསྣམས༑ །གཉིས་མེད་དོན་ལ་ཐུགས་སྦྱོར་གཤེགས་སུ་གསོལ། །ལྷོ་ཕྱོགས་་་
རྒྱས་པ་སེར་མོའི་དཀྱིལ་འཁོར་ནས། །རྒྱས་པ་སྔོན་མོ་ཕྱག་ན་པདྨ་བསྣམས། །
འོད་ལྡན་མཐིང་ག་ཕྱག་ན་རྒྱལ་མཚན་བསྣམས། །གཉིས་མེད་དོན་ལ་ཐུགས་
སྦྱོར་གཤེགས་སུ་གསོལ། །ནུབ་ཕྱོགས་པདྨ་དབང་གི་དཀྱིལ་འཁོར་ནས། །
དཀར་ཤམ་དམར་མོ་ཕྱག་ན་གདུ་བུ་བསྣམས། །མདངས་ཅན་དམར་མོ་ཕྱག་ན་


བུམ་པ་བསྣམས། །གཉིས་མེད་དོན་ལ་ཐུགས་སྦྱོར་གཤེགས་སུ་གསོལ། །བྱང་
ཕྱོགས་ཕྲིན་ལས་དྲག་པོའི་དཀྱིལ་འཁོར་ནས། །ཡིད་གཞུངས་ལྗང་གུ་ཕྱག་ན་
བུད་དུང་བསྣམས། །ཡིད་བཟངས་ལྗང་སེར་ཕྱག་ན་གཡུང་དྲུང་བསྣམས། །
གཉིས་མེད་དོན་ལ་ཐུགས་སྦྱོར་གཤེགས་སུ་གསོལ། །ཕྱོགས་སྐྱོང་འཇིག་རྟེན་་་
དབང་ལྡན་དང་། །ཐུགས་རྗེ་ཐབས་མཁས་ཐུགས་དམ་དགྱེས་པ་ཆེ། །བརྒྱ་
བྱིན་དབང་པོ་འཁོར་དང་བཅས་པ་ཡང་། །འགྲོ་བའི་དོན་དུ་མཆོད་ཅིང་
གཤེགས་སུ་གསོལ། །སྦྱིན་སྲེག་བདག་པོ་དཀའ་ཐུབ་རལ་པ་ཅན། །དྲང་སྲོང་
བརྟུལ་ཞུགས་སྤྱོད་པ་ཀུན་གྱི་རྗེ། །མེ་ཡི་རྒྱལ་པོ་འཁོར་དང་བཅས་པ་ཡང་། །
བསྟན་པ་བསྲུང་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཅིང་་་་་་
གཤེགས་སུ་གསོལ། །བདུད་གཅོད་བདུད་ལ་མངའ་མཛད་བདུད་ཀྱི་རྗེ། །
བདུད་གཅོད་འཆི་བདག་མང་པོ་ཀུན་གྱི་གཙོ། །གཤིན་རྗེའི་རྒྱལ་པོ་འཁོར་དང་
བཅས་པ་ཡང་། །བསྟན་པ་བསྲུང་བའི་སླད་དུ་སྤྱན་འདྲེན་ན། །འགྲོ་བའི་་་་་་་
དོན་དུ་མཆོད་ཅིང་གཤེགས་སུ་གསོལ། །ཐོད་རྒལ་འཇིགས་པ་ཆེན་པོའི་སྐྱབས་་
མཛད་པ། །ནད་གཏོང་མདངས་འཕྲོག་སྲིན་པོ་ཀུན་གྱི་རྗེ། །སྲིན་པོའི་རྒྱལ་པོ་
འཁོར་དང་བཅས་པ་ཡང་། །བསྟན་པ་བསྲུང་བའི་སླད་དུ་སྤྱན་འདྲེན་ན། །
འགྲོ་བའི་དོན་དུ་མཆོད་ཅིང་གཤེགས་སུ་གསོལ། །ཆར་སྤྲིན་ལོ་ཏོག་ཆུ་ལ་དབང་
བྱེད་པ། །ལྷ་ཆེན་ཆུ་ལྷ་སྙེམ་པ་ཀུན་གྱི་རྗེ། །ཆུ་ལྷའི་རྒྱལ་པོ་འཁོར་དང་བཅས་
པ་ཡང་། །བསྟན་པ་བསྲུང་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་་་་
མཆོད་ཅིང་གཤེགས་སུ་གསོལ། །སྲོག་འཆང་དབུགས་ཀྱི་བདག་པོ་དབུགས་ཀྱི་་
གཟུངས༑ །སྲོག་འཆང་རླུང་ལྷ་རིག་འཛིན་ཀུན་གྱི་རྗེ། །རླུང་ལྷ་རིག་
འཛིན་འཁོར་དང་བཅས་པ་ཡང་། །བསྟན་པ་བསྲུང་བའི་སླད་དུ་སྤྱན་འདྲེན་ན།།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
འགྲོ་བའི་དོན་དུ་མཆོད་ཅིང་གཤེགས་སུ་གསོལ། །ནོར་གྱི་དབང་ཕྱུག་རིན་ཆེན་
གཏེར་མངའ་བ། །གཏེར་ སྦྱིན་གཏེར་འཆང་མང་པོ་ཀུན་གྱི་རྗེ། །གནོད་
སྦྱིན་རྒྱལ་པོ་འཁོར་དང་བཅས་པ་ཡང་། །བསྟན་པ་བསྲུང་བའི་སླད་དུ་སྤྱན་་
འདྲེན་ན། །འགྲོ་བའི་དོན་དུ་མཆོད་ཅིང་གཤེགས་སུ་གསོལ། །བགེགས་ལ་་་་་
མངའ་མཛད་དངོས་གྲུབ་མཆོག་སྟོན་པ། །ལོག་འདྲེན་ཚར་གཅོད་ལྷ་རྣམས་ཀུན་
གྱི་རྗེ། །བགེགས་ཀྱི་རྒྱལ་པོ་འཁོར་དང་བཅས་པ་ཡང་། །བསྟན་པ་བསྲུང་་་་་
བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཅིང་གཤེགས་སུ་གསོལ། །
འོད་ཆེན་འཇིག་རྟེན་གླིང་བཞིར་སྣང་མཛད་པ། །གཟའ་སྐར་སྟོང་གི་ལྷ་མང་་་་
ཀུན་གྱི་རྗེ། །ལྷ་ཡི་རྒྱལ་པོ་འཁོར་དང་བཅས་པ་ཡང་། །བསྟན་པ་བསྲུང་་་་
བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཅིང་གཤེགས་སུ་གསོལ། །
ས་ལ་མངའ་མཛད་ས་བདག་ཀུན་གྱི་རྗེ། །ས་ཡི་ལྷ་མོ་བརྟན་མ་ཡང་། །
བསྟན་པ་བསྲུང་བའི་སླད་དུ་སྤྱན་འདྲེན་ན། །འགྲོ་བའི་དོན་དུ་མཆོད་ཅིང་་་་་་
གཤེགས་སུ་གསོལ། །གཉིས་མེད་དོན་ལ་རིག་པ་ཤར་མཛད་ཅིང་། །ཐུགས་་་
དམ་རྒྱུད་བསྐུལ་ལྕགས་ཀྱུ་ཕྱོགས་བཅུར་འབར། །ཞི་བ་བདུད་བཞི་འདུལ་མཛད་
དཀར་མོའི་སྐུ། །འགྲོ་བའི་དོན་དུ་མཆོད་ཅིང་གཤེགས་སུ་གསོལ། །ཡོན་་་་་
ཏན་རྒྱས་པ་གསེར་འོད་འོད་ཟེར་འཕྲོ། །ལོག་འདྲེན་བགེགས་འཆིང་ཞགས་པ་
ཕྱོགས་བཅུར་འཕེན། །ཡོན་ཏན་ཚོགས་རྒྱས་འཆིང་བྱེད་ཞགས་པ་མ། །འགྲོ་
བའི་དོན་དུ་མཆོད་ཅིང་གཤེགས་སུ་གསོལ། །ཐམས་ཅད་དབང་སྡུད་དམར་མོ་་
ལྕགས་སྒྲོག་སྡོམ། །གྲུབ་པ་སྡུད་ཅིང་འབྱུང་པོའི་ཚོགས་རྣམས་སྡོམ། །ཁམས་
གསུམ་དབང་དུ་སྡུད་པའི་ལྕགས་སྒྲོག་མ། །འགྲོ་བའི་དོན་དུ་མཆོད་ཅིང་་
གཤེགས་སུ་གསོལ། །སྣ་ཚོགས་ལས་ལས་གྲུབ་པའི་ལྗང་གུ་དགྱེས། །དེ་་་་་


བསྟན་འགྱུར། རྒྱུད
གཤེགས་ཚོགས་མཉེས་མཆོད་པའི་དྲིལ་བུ་འབར། །ལས་དང་ཉོན་མོངས་་་་་
བདུད་འདུལ་ཐལ་བྱེད་མ། །འགྲོ་བའི་དོན་དུ་མཆོད་ཅིང་གཤེགས་སུ་གསོལ། །
ཛཿ་ཧཱུཾ་བཾ་ཧོཿ ཨེ་། ཧི་བྷ་ག་བཱན། མ་ཧཱ་ཀ་རུ་ཎི་ཀ་ཡ་དྲྀ་བྱུ་ཧོ། ས་མ་ཡ་ཧོ།
ས་མ་ཡ་སྟཱཾ། བཛྲ་ཨཾ་གུ་ཤ་ཛི ། བཛྲ་པཱ་ཤ་ཧཱུཾ། བཛྲ་སྤོ་ཊ་བཾ། བཛྲ་གྷཎྜེ་
ཧོ༑ དེ་ནས་གཉིས་སུ་མེད་པར་བསྟིམ་པ་དང་། །ཡེ་ཤེས་དཀྱིལ་འཁོར་་་
དབྱེར་མེད་བསྲེས། །བརྟན་པར་བཞུགས་སུ་གསོལ་བ་ནི། །ཧཱུཾ་རིན་ཆེན་སྣ་་་
བཞི་གྲུབ་པའི་དཀྱིལ་འཁོར་འདིར། །མ་ཆགས་པདྨ་འབུམ་གྱི་གདན་བཏིང་སྟེ། །
རིན་ཆེན་ཁྲི་དང་ཉི་ཟླ་གསལ་བའི་རྒྱན། །དངོས་སུ་འབྱོར་དང་ཡིད་ཀྱིས་རྣམ་
སྤྲུལ་ཏེ། །བདག་ཅག་དད་པའི་ཡིད་ཀྱིས་མངོན་སྤྲུལ་ཏེ། །རིམ་བཞིན་བདེ་
ཡངས་ཉིད་དུ་བཞུགས་སུ་གསོལ། །བཛྲ་ཏིཥྛ་ལྷན། ཕྱག་བཙལ་བ་ནི།
ཨེ་མ་ཧོ། ཕྱོགས་བཅུའི་སངས་རྒྱས་ཐུགས་ནི་རབ་ཏུ་རྒྱ་ཆེ་སྟེ། །འགྲོ་བ་་་་་་
ཀུན་ལ་ཁྱབ་མཛད་རྡོ་རྗེ་རྣམ་འཇོམས་ཉིད་ལ་ཕྱག་འཚལ་ལོ། །ཨེ་མ་ཧོ།
ཕྱོགས་བཅུའི་ཁྲོ་བོ་རྒྱལ་བ་རྣམས། །ཉོན་མོངས་དུག་གསུམ་སྡུག་བསྔལ་གྱིས། །
གཟིར་བའི་འགྲོ་བ་མ་ལུས་པ། །ཕྲིན་ལས་དྲག་པོའི་དྲེགས་པས་འདུལ་མཛད་པ།།
ཕྱོགས་བཅུའི་ཁྲོ་རྒྱལ་རྣམས་ལ་ཕྱག་འཚལ་ལོ། །ཨེ་མ་ཧོ། ཕྱོགས་བཞི་་་་་
དཔལ་ལྡན་རྒྱལ་ཆེན་བཞི། །སྲིད་རྩེ་རིན་ཆེན་མཐའ་ཡས་ནས། །དྲི་མེད་་་
བདུད་རྩིའི་ ཆར་འབེབས་པའི། །ཕྱོགས་བཞིའི་ཡོན་ཏན་རྫོགས་ལ་ཕྱག་་་་་་་
འཚལ་ལོ། །ཨེ་མ་ཧོ། ཕྱོགས་ཀྱི་ལྷ་མོ་བཀྲ་ཤིས་བརྒྱད་རྣམས་ཀྱིས། །
ཐུགས་མཆོག་འགྲོ་དོན་མ་ལུས་བདུད་ལས་རྒྱལ། །ཐུགས་རྗེས་དབང་བསྐུར་ཆོས་
སྒྲ་ཤེས་རབ་ཐབས། །མི་མཐུན་ཕྱོགས་ལ་ཡོན་ཏན་བཀྲ་ཤིས་པ། །བཀྲ་ཤིས་་
ལྷ་མོ་བརྒྱད་ལ་ཕྱག་འཚལ་ལོ། །ཨེ་མ་ཧོ། ཕྱོགས་བཅུ་འདུལ་བའི་དབང་་་
0


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ཕྱུག་སྐུ་སྤྲུལ་པ། །ཕྱོགས་བཅུའི་བགེགས་རྣམས་མང་པོ་ཚར་གཅོད་ཅིང་། །
མཐོ་རིས་གནས་ནས་འཁོར་ལོས་སྒྱུར་མཛད་པ། །ཕྱོགས་སྐྱོང་ཆེན་པོ་རྣམས་་
ལ་ཕྱག་འཚལ་ལོ། །ཨེ་མ་ཧོ། ཚད་མེད་བཞི་པོ་མཐར་ཕྱིན་ལྷུན་གྲུབ་རྟགས། །
ཕྱག་རྒྱ་བཞི་ཡི་ངང་དུ་ཐུགས་རྗེས་སྤྲུལ། །འགྲོ་དྲུག་སེམས་ཅན་གནས་ནས་སྤྲུལ་
མཛད་པའི། །སྒོ་སྐྱོང་འཁོར་དང་བཅས་ལ་ཕྱག་འཚལ་ལོ། །དེ་ནས་མཆོད་པ་
ལྔ་ཕུལ་ཏེ། །སློབ་མ་དཀྱིལ་འཁོར་འཇུག་པ་ཉིད། །ཆོ་ག་ཇི་ལྟར་འདོད་་་་་་
བཞིན་བརྩམ། །དེ་རྗེས་དཀྱིལ་འཁོར་ལྷ་ཚོགས་ལ། །བསྟོད་པ་ཉིད་ནི་འདི་་་
སྐད་དབུལ། །ཧཱུཾ་བཅོམ་ལྡན་རྡོ་རྗེ་རྣམ་པར་འཇོམས། །ཐུགས་རྗེ་ཉི་ཟླའི་འོད་
པས་འཚེར། །ངན་སོང་ཐམས་ཅད་རྣམ་པར་སྦྱོང་། །དེ་ཉིད་སྒྲིབ་པ་སེལ་་་་་
མཛད་པ། །པདྨ་འཁོར་ལོའི་དཀྱིལ་འཁོར་ལ། །ཤིན་ཏུ་མཛེས་པའི་རྩིབས་མ་
བརྒྱད༑ །ནང་གི་སྙིང་པོ་རྡོ་རྗེ་གཙོ། །དཔའ་བོ་ཐུབ་པ་བཞུགས་པ་ཡི།།
སྐུ་གསུང་ཐུགས་ཀྱི་བྱིན་རླབས་དང་། །ཕྲིན་ལས་བཞི་ཡི་ཁྱད་པར་གྱི། །པདྨ་
འཁོར་ལོར་བཅས་པ་ལ། །རོལ་མོ་སིལ་སྙན་རྣམས་ཀྱིས་མཆོད། །རིན་ཆེན་
སྟེགས་བུ་འདི་དག་ནི། །གྲུ་བཞིར་ལྡན་ཞིང་སྒོ་བཞི་གདོད། །དབུས་ཀྱི་པདྨ་
གེ་སར་ལ། །བཅོམ་ལྡན་རྡོ་རྗེ་རྣམ་པར་འཇོམས། །སྐུ་མདོག་ལྗང་སེར་འོད་་
ཟེར་འབར། །རྒྱ་གྲམ་ཕྱོགས་མེད་ཐུགས་ཀར་འཛིན། །དེ་ལ་བསྟོད་དེ་མཆོད་
པ་འབུལ། །ཤར་ཕྱོགས་གཙོ་བོ་མཐའ་ཡས་ནི། །སྐུ་མདོག་མཐིང་ག་འབར་་་་
བའི་འོད། །ཕྱག་དྲུག་མཚོན་ཆ་སྣ་ཚོགས་ཏེ། །རྡོ་རྗེ་རྩེ་དགུ་ཐུགས་ཀར་འཛིན།།
དེ་ལ་བསྟོད་དེ་མཆོད་པ་འབུལ། །ཤར་ལྷོ་ཁྲོ་བོ་བདུད་རྩི་འཁྱིལ། །སྐུ་མདོག་
དམར་པོ་འོད་ཟེར་འབར། །ཕྱག་དྲུག་མཚོན་ཆ་སྣ་ཚོགས་ཏེ། །རྡོ་རྗེ་རྒྱ་གྲམ་
ཐུགས་ཀར་འཛིན། །དེ་ལ་བསྟོད་དེ་མཆོད་པ་འབུལ། །ལྷོ་ཕྱོགས་ཁྲོ་བོ་གནོད་


མཛེས་ནི། །སྐུ་མདོག་སེར་པོ་འབར་བའི་འོད། །ཕྱག་དྲུག་མཚོན་ཆ་སྣ་ཚོགས་
ཏེ༑ །རྡོ་རྗེ་ཐོ་བ་ཐུགས་ཀར་འཛིན། །དེ་ལ་བསྟོད་དེ་མཆོད་པ་འབུལ། །
ལྷོ་ནུབ་ཁྲོ་བོ་མི་གཡོ་མགོན། །སྐུ་མདོག་ལྗང་གུ་འབར་བའི་འོད། །ཕྱག་དྲུག་
རྡོ་རྗེ་དབྱུག་ཏོ་ཐུགས་ཀར་འཛིན། །དེ་ལ་བསྟོད་དེ་མཆོད་པ་འབུལ། །ནུབ་
ཕྱོགས་ཁྲོ་བོ་རྟ་མགྲིན་ནི། །སྐུ་མདོག་དམར་པོ་འོད་ཟེར་འབར། །པདྨ་
བརྩེགས་པ་ཐུགས་ཀར་འཛིན། །དེ་ལ་བསྟོད་དེ་མཆོད་པ་འབུལ། །བྱང་
ཕྱོགས་གཏུམ་པོ་དབང་ཕྱུག་ནི། །སྐུ་མདོག་སྨུག་ནག་འབར་བའི་འོད། །ཕྱག་
དྲུག་མཚོན་ཆ་སྣ་ཚོགས་ཏེ། །རྡོ་རྗེ་རྩེ་དགུ་ཐུགས་ཀར་འཛིན། །དེ་ལ་བསྟོད་
དེ་མཆོད་པ་འབུལ། །བྱང་ཤར་གཤིན་རྗེ་གཤེད་པོ་ནི། །སྐུ་མདོག་སྔོ་ནག་་་་་
འབར་བའི་འོད། །ཕྱག་དྲུག་མཚོན་ཆ་སྣ་ཚོགས་ཏེ། །བེ་ཅོན་འབར་བ་ཐུགས་
ཀར་འཛིན། །དེ་ལ་བསྟོད་དེ་མཆོད་པ་འབུལ། །ཤར་ཕྱོགས་རྒྱལ་པོ་ཡུལ་་་་་་
འཁོར་སྲུང་། །སྐུ་མདོག་དཀར་ལ་འོད་ཟེར་འབར། །ཕྱག་མཚན་ཕྱག་ན་ནེ་་
ལེ་བསྣམས། །དེ་ལ་བསྟོད་དེ་མཆོད་པ་འབུལ། །ལྷོ་ཕྱོགས་རྒྱལ་པོ་འཕགས་
སྐྱེས་པོ། །སྐུ་མདོག་སེར་ལ་འོད་ཟེར་འབར། །ཕྱག་མཚན་ཕྱག་ན་པི་ཝང་
བསྣམས༑ །དེ་ལ་བསྟོད་དེ་མཆོད་པ་འབུལ། །ནུབ་ཕྱོགས་རྒྱལ་པོ་སྤྱན་མི་
བཟང་། །སྐུ་མདོག་དམར་པོ་འོད་ཟེར་འབར། །ཕྱག་མཚན་ཕྱག་ན་ཆུ་སྲིན་
བསྣམས༑ །དེ་ལ་བསྟོད་དེ་མཆོད་པ་འབུལ། །བྱང་ཕྱོགས་རྒྱལ་པོ་རྣམ་ཐོས་
སྲས༑ །སྐུ་མདོག་ལྗང་གུ་འོད་འབར་བ། །ཕྱག་མཚན་ཕྱག་ན་དོང་ཙེ་་་་
བརྩེགས༑ །དེ་ལ་བསྟོད་དེ་མཆོད་པ་འབུལ། །ཤར་ཕྱོགས་ལྷ་མོ་དཀར་ཤམ་
མ༐༑ །སྐུ་མདོག་མཐིང་ག་འོད་འབར་བ། །ཕྱག་ན་བཀྲ་ཤིས་གདུགས་འཛིན་
ཅིང་། །དེ་ལ་བསྟོད་དེ་མཆོད་པ་འབུལ། །ཤར་སྨད་ལྷ་མོ་དབྱངས་མཁན་མ། །


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
སྐུ་མདོག་དཀར་ལ་འོད་ཟེར་འབར། །ཕྱག་ན་བཀྲ་ཤིས་འཁོར་ལོ་བསྣམས། །
དེ་ལ་བསྟོད་དེ་མཆོད་པ་འབུལ། །ལྷོ་སྟོད་ལྷ་མོ་མདངས་ཅན་མ། །སྐུ་མདོག་
མཐིང་ག་འོད་ཟེར་འབར། །ཕྱག་ན་པདྨ་འདབ་བརྒྱད་བསྣམས། །དེ་ལ་་་་་
བསྟོད་དེ་མཆོད་པ་འབུལ། །ལྷོ་སྨད་ལྷ་མོ་འོད་ལྡན་མ། །སྐུ་མདོག་མཐིང་ག་
འོད་ཟེར་འབར། །ཕྱག་ན་བཀྲ་ཤིས་རྒྱལ་མཚན་བསྣམས། །དེ་ལ་བསྟོད་དེ་་་
མཆོད་པ་འབུལ། །ནུབ་སྟོད་ལྷ་མོ་སྐྱེས་ཆེན་མ། །སྐུ་མདོག་དམར་ལ་འོད་་་་་
ཟེར་འབར། །ཕྱག་ན་བཀྲ་ཤིས་བུམ་པ་བསྣམས། །དེ་ལ་བསྟོད་དེ་མཆོད་པ་
འབུལ༑ །ནུབ་སྨད་ལྷ་མོ་དྲི་མ་མེད། །སྐུ་མདོག་དམར་ལ་འོད་ཟེར་འབར། །
ཕྱག་ན་ཡིད་བཞིན་ནོར་བུ་བསྣམས། །དེ་ལ་བསྟོད་དེ་མཆོད་པ་འབུལ། །བྱང་
སྟོད་ལྷ་མོ་ཡིད་བཟངས་མ། །སྐུ་མདོག་ལྗང་གུ་འོད་ཟེར་འབར། །ཕྱག་ན་་་་་
བཀྲ་ཤིས་བུད་དུང་བསྣམས། །དེ་ལ་བསྟོད་དེ་མཆོད་པ་འབུལ། །བྱང་སྨད་ལྷ་
མོ་ཡིད་གཞུངས་མ། །སྐུ་མདོག་ལྗང་ལ་འོད་ཟེར་འབར། །ཕྱག་ན་གསེར་གྱི་་
ཉ་མོ་བསྣམས། །དེ་ལ་བསྟོད་དེ་མཆོད་པ་འབུལ། །ཤར་ཕྱོགས་ལྷ་དབང་
བརྒྱ་བྱིན་ནི། །སྐུ་མདོག་དཀར་ལ་འོད་ཟེར་འབར། །ཕྱག་ན་རྡོ་རྗེ་གདེངས་་
པ་བསྣམས། །དེ་ལ་བསྟོད་དེ་མཆོད་པ་འབུལ། །ཤར་ལྷོ་དྲང་སྲོང་མེ་ལྷ་ནི། །
སྐུ་མདོག་དམར་ལ་འོད་ཟེར་འབར། །ཕྱག་ན་རིན་ཆེན་ཕྲེང་བ་བསྣམས། །དེ་
ལ་བསྟོད་དེ་མཆོད་པ་འབུལ། །ལྷོ་ཕྱོགས་གཤིན་རྗེའི་རྒྱལ་པོ་ནི། །སྐུ་མདོག་་
མཐིང་ག་འོད་ཟེར་འབར། །ཕྱག་ན་གཤིན་རྗེའི་དབྱུག་ཏོ་བསྣམས། །།དེ་ལ་་་
བསྟོད་དེ་མཆོད་པ་འབུལ། །ལྷོ་ནུབ་སྲིན་པོ་བདེན་བྲལ་ནི། །སྐུ་མདོག་ལྗང་
གུ་འོད་ཟེར་འབར། །ཕྱག་ན་རལ་གྲི་རྣོན་པོ་བསྣམས། །དེ་ལ་བསྟོད་དེ་་་་་་
མཆོད་པ་འབུལ། །ནུབ་ཕྱོགས་ཆུ་ལྷའི་བདག་པོ་ནི། །སྐུ་མདོག་དམར་ལ་འོད་


ཟེར་འབར། །ཕྱག་ན་ཀླུ་ཡི་ཞགས་པ་བསྣམས། །དེ་ལ་བསྟོད་དེ་མཆོད་པ་
འབུལ༑ །ནུབ་བྱང་རླུང་ལྷ་དབང་ལྡན་ནི། །སྐུ་མདོག་དུད་ཀ་འོད་ཟེར་
འབར །ཕྱག་ན་རིན་ཆེན་བེ་ཅོན་བསྣམས། །དེ་ལ་བསྟོད་དེ་མཆོད་པ་་
འབུལ༑ །བྱང་ཕྱོགས་གནོད་སྦྱིན་ཀུ་བེ་ར། །སྐུ་མདོག་སེར་ལ་འོད་ཟེར་་་
འབར༑ །ཕྱག་ན་གནོད་སྦྱིན་དབྱུག་པ་འཛིན། །དེ་ལ་བསྟོད་དེ་མཆོད་པ་་
འབུལ༑ ། བྱང་ཤར་དབང་ལྡན་བགེགས་ཀྱི་བདག །སྐུ་མདོག་དཀར་སེར་
འོད་ཟེར་འབར། །ཕྱག་ན་ཏྲི་ཤུལ་རྩེ་གསུམ་བསྣམས། །དེ་ལ་བསྟོད་དེ་
མཆོད་པ་འབུལ། །སྟེང་ཕྱོགས་ཉི་ཟླ་ཚངས་པ་ནི། །སྐུ་མདོག་དཀར་ལ་འོད་
ཟེར་འབར། །ཕྱག་ན་ཨུཏྤལ་འབར་བ་རྣམས། །དེ་ལ་བསྟོད་དེ་མཆོད་པ་་་་
འབུལ༑ །འོག་ཕྱོགས་ས་ཡི་ལྷ་མོ་ནི། །སྐུ་མདོག་སེར་ལ་འོད་ཟེར་འབར། །
ཕྱག་ན་གསེར་གྱི་བུམ་པ་བསྣམས། །དེ་ལ་བསྟོད་དེ་མཆོད་པ་འབུལ། །ཤར་་
སྒོའི་རྡོ་རྗེ་ལྕགས་ཀྱུ་མ། །སྐུ་མདོག་དཀར་ལ་འོད་ཟེར་འབར། །ཕྱག་མཚན་་
ཕྱག་ན་ལྕགས་ཀྱུ་བསྣམས། །དེ་ལ་བསྟོད་དེ་མཆོད་པ་འབུལ། །ལྷོ་སྒོ་རྡོ་རྗེ་་་་
ཞགས་པ་མ། །སྐུ་མདོག་སྔོན་མོ་འོད་ཟེར་འབར། །ཕྱག་མཚན་ཕྱག་ན་ཞགས་
པ་བསྣམས། །དེ་ལ་བསྟོད་དེ་མཆོད་པ་འབུལ། །ནུབ་ཕྱོགས་རྡོ་རྗེ་ལྕགས་སྒྲོག་
མ༑ ། སྐུ་མདོག་དམར་ལ་འོད་ཟེར་འབར། །ཕྱག་མཚན་ཕྱག་ན་ལྕགས་སྒྲོག་
བསྣམས༑ །དེ་ལ་བསྟོད་དེ་མཆོད་པ་འབུལ། །བྱང་ཕྱོགས་རྡོ་རྗེ་དྲིལ་བུ་མ། །
སྐུ་མདོག་ལྗང་སེར་འོད་ཟེར་འབར། །ཕྱག་མཚན་ཕྱག་ན་དྲིལ་བུ་བསྣམས། །
དེ་ལ་བསྟོད་དེ་མཆོད་པ་འབུལ། །དེ་ལ་དབང་བསྐུར་ཆོ་ག་ལས། །ཇི་ལྟར་་
གསུངས་པའི་དབང་རྣམས་སྦྱིན། །བཟོད་གསོལ་སྨོན་ལམ་གདབ་པ་ཉིད། །
དེ་ནས་ལྷ་རྣམས་སོ་སོ་ཡི། །ཐུགས་ཀའི་ས་བོན་ལ་བསྡུས་ཏེ། །གཤེགས་་་་་་


འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། ७५
གསོལ་དམིགས་མེད་རྒྱས་བཏབ་ལ། །དེ་ནས་དགའ་སྟོན་དབུགས་ཕྱུང་སྟེ། །
རིག་པའི་ལས་དང་གཟེངས་ཡང་བསྟོད། །དེ་ནས་གཏོར་མ་བྱིན་བརླབས་ཏེ། །
མགོན་པོའི་གཏོར་མ་བཏང་བ་ནི། །སྔགས་ཀྱིས་སྤྱན་དྲངས་ཡེ་ཤེས་གཞུག །
པཾ་ལས་གྱུར་༴སོ་སོ་ཡི། །སྐུ་མདོག་ཕྱག་མཚན་སོ་སོར་དམིགས། །དེ་ནས་
འཛབ་དང་བསྙེན་པ་འབུལ། །དེ་ཡི་སྔགས་ནི་འདི་དག་བཟླས། །རྡོ་རྗེ་ལྕེ་་་
ལས་ཡང་དག་ཕྱུང་། །ཨོཾ་ཨེ་བྱེ་ཧི་ཧ་ན་ཧ་ན་བྷིནྡ་་བཛྲ་ཧཱུཾ་ཕཊ། ཨོཾ་ཨེ་བྱེ་ཧི་
བཛཱ་ན་ལ་བྷིནྡ་་ན་མཎྜ་ལ་བུདྡྷ་སརྦ་བྷསྨི་ཀུ་རུ་སརྦ་དུཥཱཾ་ཧཱུཾ་ཕཊ། ཨོཾ་ཨེ་བྱེ་
ཧི་བཛྙཱ་༐་ལ་དཎྜ་ཧ་ན་ཧ་ན་ཧཱུཾ་ཕཊ། ཨོཾ་ཨེ་བྱེ་ཧི་བཛྲ་ཀི་རི་ཊི་སྟེ་་རཀྵ་ས་དེ་
བ་ཏ་ཡེ་སྭཱ་ཏཱ། ཨོཾ་ཨེ་ཧྱ་ཧི་ནཱ་ག་བཛྲ་ཨཱ་ན་ཡ་སརྦ་དྷ་ན་དྷ་ནྱ། སརྦ་ན་མ་ནི་
མུ་ལཾ་ཀ་ར་དྷ་ར་སརྦ་ནཱ་ག་ན་ར་ནི་ཙ་བཛྲ་དྷ་ར་ཡ། ས་མ་ཡཱ་མ་ནུ་སྡུ་ར་
ཨ་༐ཨ་ཨ་ཀ་བནྡྷ་ཧ་ར་ཧ་ར་པྲ་ཎ་ན་མ་མ་༐ད་ད་ཕཊ། ཨོཾ་ཨེ་བྱེ་
ཧི་བཛྲ་ཨ་ནི་ལ་མ་ཧཱ་བཻ་ག །ཨཱ་ན་ཡ་སརྦ་)ཧཱུཾ་ཕཊ། ཨོཾ་ཨེ་བྱེ་ཧི་ཀུ་བེ་ར་
ར་
བྱེ་བ་ཏ་ཡེ་སྭཱ་ཧཱ། ཨོཾ་ཨེ་བྱེ་ཧི་དྷི་དྷུ་བྷི་ན་བཛྲ་ཤུ་ལ་སྭཱ་ཧཱ། ཨོཾ་ཨེ་བྱེ་ཧི་
ན་ན་མཿས་༐ནཱཾ། ཨོཾ་ཕྲི་ཉི་བྷྱཿསྭཱ་ཧཱ། ཨོཾ་ཨེ་བྱེ་ཧི་ན་མཿས་མནྟ་
བུ་ན་མི ། ཧེ་ཤོརྱ་པྲ་ཏོ་བྱི་ཏི་ར་མཱ་ཡ་སྭཱ་ཧཱ། ལྷ་རྣམས་སོ་སོའི་ཕྱག་རྒྱ་
ཡིས༑ །མཆོད་ཡོན་ལ་སོགས་གཏོར་མ་ལ། །སྔགས་ནི་བདུན་ཙམ་ཅིག་དག་
གིས།་ །ངེས་༑ །འབུལ་དང་དང་བསྟབས་པར་བྱའོ། །དེ་ནས་མགོན་པོ་མཉེས་
པ་ཡི། །ཚིག་འདི་རྣམས་ཀྱང་བརྗོད་པར་བྱའོ། །ཧཱུཾ་ལྷ་དང་ལྷ་མིན་གནོད་སྦྱིན་
ལྟོ་འཕྱེ་གྲུལ། །ནམ་མཁའ་ལྡིང་དང་འདབ་བཟངས་ལུས་སྲུལ་པོ། །དྲི་ཟ་སྲིན་
པོ་གདོན་གྱི་རིགས་རྣམས་དང་། །གང་དག་ས་ལ་གནས་པའི་རྫུ་འཕྲུལ་ཅན། །
བུ་སྨད་བཅས་ཤིང་གཡོག་འཁོར་བཅས་པ་ཡང་། །བདག་གི་པུས་མོ་ས་ལ་་་་་་


བཙུགས་ནས་སུ། །ཐལ་མོ་སྦྱར་ནས་ཁྱེད་ལ་གསོལ་བ་འདེབས། །གསན་ནས་
ཕན་གདགས་ཕྱིར་ནི་འདིར་སྤྱོན་ཅིག །དབང་པོ་རྡོ་རྗེ་འཆང་བའི་ལྷ། །ལྷ་ཡི་
རྒྱལ་པོ་གདོན་གྱི་བདག །ཤར་ཕྱོགས་གདོན་གྱི་ཚོགས་བཅས་ལ། མཆོད་པར་
བགྱིད་ཅིང་ཕྱག་ཀྱང་འཚལ། །མེ་སྟེ་བསྲེག་བྱ་ཟ་བའི་ལྷ། །འབྱུང་པོའི་རྒྱལ་
པོ་གདོན་གྱི་བདག །ཤར་ལྷོ་གདོན་གྱི་ཚོགས་བཅས་ལ། །མཆོད་པར་བགྱིད་
ཅིང་ཕྱག་ཀྱང་འཚལ། །གཤིན་རྗེ་བེ་ཅོན་འཆང་བའི་ལྷ། །མ་མོའི་རྒྱལ་པོ་་་་་
གདོན་གྱི་བདག །ལྷོ་ཕྱོགས་གདོན་གྱི་ཚོགས་བཅས་ལ། །མཆོད་པར་བགྱིད་་
ཅིང་ཕྱག་ཀྱང་འཚལ། །བདེན་དང་བྲལ་བ་ལེགས་ལྡན་ལྷ། །སྲིན་པོའི་རྒྱལ་པོ་
གདོན་གྱི་བདག །ལྷོ་ནུབ་གདོན་གྱི་ཚོགས་བཅས་ལ། །མཆོད་པར་བགྱིད་
ཅིང་ཕྱག་ཀྱང་འཚལ། །ཞགས་པ་ཐོགས་པ་ཆུ་ཡི་ལྷ། །ཀླུ་ཡི་རྒྱལ་པོ་གདོན་གྱི་
བདག །ནུབ་ཕྱོགས་གདོན་གྱི་ཚོགས་བཅས་ལ། །མཆོད་པར་བགྱིད་ཅིང་ཕྱག་
ཀྱང་འཚལ། །རླུང་སྟེ་སྲོག་ཀྱང་འཛིན་པའི་ལྷ། །རིག་འཛིན་རྒྱལ་པོ་གདོན་
གྱི་བདག །ནུབ་བྱང་གདོན་གྱི་ཚོགས་བཅས་ལ། །མཆོད་པར་བགྱིད་ཅིང་་་་་
ཕྱག་ཀྱང་འཚལ། །གནོད་སྦྱིན་ལག་ན་དབྱུག་ཏོ་ཐོགས། །ནོར་སྲུང་རྒྱལ་པོ་
གདོན་གྱི་བདག །བྱང་ཕྱོགས་གདོན་གྱི་ཚོགས་བཅས་ལ། །མཆོད་པར་བགྱིད་
ཅིང་ཕྱག་ཀྱང་འཚལ། །དབང་དང་ལྡན་པ་འདྲེན་པའི་ལྷ། །བགེགས་ཀྱི་རྒྱལ་
པོ་གདོན་གྱི་བདག །བྱང་ཤར་གདོན་གྱི་ཚོགས་བཅས་ལ། །མཆོད་པར་་་་་་
བགྱིད་ཅིང་ཕྱག་ཀྱང་འཚལ། །སྟེང་གི་ལྷ་ཚོགས་ཐམས་ཅད་དང་། །ཉི་མ་ཟླ་
བ་གཟའ་ཆེན་པོ། །གཟའ་དང་རྒྱུ་སྐར་བཅས་པ་ལ། །མཆོད་པར་བགྱིད་ཅིང་
ཕྱག་ཀྱང་འཚལ། །འོག་གི་ཀླུ་སྟེ་ས་ཡི་ལྷ། །ས་འཛིན་ལག་པ་ཆེན་པོ་སྟེ། །
དམ་ཚིག་ཤེས་པའི་གདོན་བཅས་ལ། །མཆོད་པར་བགྱིད་ཅིང་ཕྱག་ཀྱང་འཚལ། །


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ (
ཤར་གྱི་ཕྱོགས་ནས་བརྒྱ་བྱིན་འཁོར་དང་བཅས། །གཏོར་མ་ཕུལ་བ་འདི་དག་་་་
བཞེས་སུ་གསོལ། །མེ་དང་གཤིན་རྗེ་བདེན་བྲལ་སྲིན་པོའི་བདག །ཆུ་
བདག་རླུང་བདག་ནོར་གྱི་བདག་པོ་དང་། །དབང་ལྡན་འབྱུང་པོའི་བདག་པོ་ལྷ་
དང་ནི། །སྟེང་གི་ཉི་ཟླ་ཚངས་པ་ཆེན་པོ་དང་། །ལྷ་རྣམས་ཀུན་དང་ས་ཡི་ཀླུ་
རྣམས་དང་། །རི་ཡི་ལྷ་རྣམས་གནོད་སྦྱིན་ཚོགས་དང་བཅས། །སོ་སོ་སོ་སོར་
ཕུལ་བ་འདི་དག་ཀུན། །སོ་སོ་སོ་སོའི་ཕྱོགས་སུ་བཞེས་ནས་ཀྱང་། །སྡེ་དང་་་་
དཔུང་བཅས་བུ་སྨད་འཁོར་བཅས་དང་། །གཏོར་མ་བདུག་པ་མེ་ཏོག་བདུག་་་་
སྤོས་རྣམས། །རབ་ཏུ་དགྱེས་ནས་བཞེས་ཏེ་བསྣམས་ནས་གསོལ། །དེ་ནས་་་་
འབྱུང་པོ་བགེགས་ལ་ཡང་། །གཏོར་མ་དག་ནི་སྦྱིན་པར་བྱ། །ཧཱུཾ་འབྱུང་པོ་་
གང་དག་རི་རབ་སྟེང་གནས་དང་། །དགའ་བའི་ཚལ་དང་ལྷ་ཡི་ཡུལ་གནས་་་
དང་། །ཤར་ནུབ་རི་དང་ཉི་ཟླའི་ཁྱིམ་གནས་དང་། །རི་རྣམས་ཀུན་ལ་གང་་
དག་གནས་པ་དང་། །ཆུ་བོ་ཀུན་དང་ཆུ་ཡི་མདོ་རྣམས་དང་། །རིན་ཆེན་
གནས་ན་གང་དག་གནས་པ་དང་། །རྫིང་དང་མཚོ་དང་ལུ་མ་ལྟེང་ཀ་དང་། །
ཁྲོན་པ་དང་ནི་ངམ་གྲོག་ཆུ་མིག་དང་། །གྲོང་དང་ཕྱུགས་ལྷས་གྲོང་ཁྱེར་ནགས་
ཚལ་དང་། ཁང་སྟོང་དང་ནི་ལྷ་ཡི་ཁང་པ་དང་། །གང་དག་གཙུག་ལག་ཁང་
དང་མཆོད་རྟེན་དང་། །མུ་སྟེགས་སྤྱི་གནས་དྲང་སྲོང་སྡེ་གནས་དང་། །
གཙུག་ལག་ཁང་ཆུ་གླང་ཆེན་ཁང་པ་དང་། །རྒྱལ་པོའི་དཀོར་ཁང་དག་ན་གང་་
གནས་དང་། །སྲང་དང་ཁྱམས་དང་གྲོང་གི་འདུན་ས་དང་། །གང་དག་ལམ་
ཆེན་དང་ནི་ཤིང་གཅིག་དང་། །དུར་ཁྲོད་དག་དང་ནགས་ཚལ་ཆེན་པོ་དང་། །
སེང་གེ་གླང་ཆེན་དྲེད་ཀྱི་གནས་རྣམས་དང་། །དགོན་པ་ནགས་ཆེན་རབ་ཏུ་
འཇིགས་པ་དང་། །གླིང་མ་བཟང་པོ་དག་ན་གང་གནས་དང་། །རབ་ཏུ་་་་་


དགྱེས་ཤིང་གོ་གོ་གནས་རྣམས་སུ། །མེ་ཏོག་ཕྲེང་བ་བྱུག་སྤོས་བདུག་པ་དང་། །
བསྟོད་དང་མར་མེ་གཏོར་མ་གུས་འབུལ་བས། །འདི་དག་བཞེས་ནས་སོ་སོར་
གནས་ནས་གསོལ། །བདག་གི་ལས་འདིའི་འབྲས་བུ་མཆིས་པར་མཛོད། །དེ་
ནས་རིགས་དྲུག་སོ་སོའི་གཏོར་མ་གཏང་། །དབང་རྫོགས་བཀྲ་ཤིས་སྨོན་ལམ་
གདབ༑ །དཀྱིལ་འཁོར་བསྡུ་བ་མཁས་པས་བརྩམ། །ཁྲུས་ཀྱི་ཆོ་ག་ཇི་ལྟ་བར། །
ཁྲུས་བྱས་རོལ་མོའི་ལས་བྱའོ། །རྡོ་རྗེ་རྣམ་པར་འཇོམས་པའི་དཀྱིལ་འཁོར་གྱི་ཆོ་
ག །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།ག
 ༄༅། ། དཀོན་མཆོག་གསུམ་ལ་ཕྱག་འཚལ་ལོ། །དཀོན་མཆོག་གསུམ་ལ་
སྐྱབས་སུ་མཆི། །སྡིག་པ་མི་དགེ་སོ་སོར་བཤགས། །འགྲོ་བའི་དགེ་ལ་རྗེས་ཡི་
རང་། །སངས་རྒྱས་བྱང་ཆུབ་ཡིད་ཀྱིས་གཟུང་གཟུང་། །སངས་རྒྱས་ཆོས་དང་་
ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །རང་གཞན་དོན་ནི་རབ་
བསྒྲུབ་ཕྱིར། །བྱང་ཆུབ་སེམས་ནི་བསྐྱེད་བགྱིས་ནས། །སེམས་ཅན་ཐམས་་་
ཅད་བདག་གིས་མགྲོན་དུ་གཉེར། །བྱང་ཆུབ་སྤྱོད་མཆོག་བདག་གིས་སྤྱད་པར་
བགྱི ༑ །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །བུམ་པ་སློབ་མ་ལྷག་
གནས་བྱ། །མཎྜལ་དག་ལ་རྣམ་ལྔས་བྱུགས། །དེ་ནས་མེ་ཏོག་རྣམ་ལྔ་དགོད། །
མཆོད་དང་འབྱུང་པོ་གཏོར་མ་བཤམས། །རིན་ཆེན་བུམ་པར་རྩ་ལྔ་བླུགས། །
གང་ཡིན་མཚན་བྲིས་རས་མགུལ་བཅིང ། དྲི་ཞིམ་འབྲས་བཅས་ཤིང་གིས་་་
བརྒྱན༑ །བཾ་ལས་རིན་ཆེན་བུམ་པ་བསམ། །དེ་མགྲིན་ཉི་ཟླ་རང་སྔགས་
བསམ༑ །དེ་ལས་འོད་འཕྲོས་བདུད་རྩི་གཞུག །དེ་ནས་ཅི་རིགས་པར་ནི་་
བཟླས༑ །སློབ་མ་ཁྲུས་བྱས་བཤགས་སོགས་བྱ། །དེ་ནི་ལྷག་པར་གནས་པའོ། །


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཞག་གི་དོན་ནི་འདི་ལྟ་སྟེ། །མཎྜལ་བྱུགས་ལ་མཆོད་པ་དང་། །གཏོར་མ་་
བཤམས་ལ་སྔ་མ་བཞིན། །དེ་ནས་མཎྜལ་དག་ལ་ནི། །ལྷ་གང་ཡིན་པའི་་་་་
མཚན་མ་དགོད། །བདག་ཉིད་བསྐྱེད་ནས་དཀྱིལ་འཁོར་མཚན། །གང་ཡིན་་
ལྷ་རུ་བསྐྱེད་པར་བྱ། །དེ་ལ་མཆོད་དང་བསྟོད་པ་བྱ། །དེ་ནས་སྔགས་ཀྱང་ཅི་
རིགས་བཟླས། །།དེ་ནས་བུམ་པ་གོང་བཞིན་ནོ། །དེ་ནས་སློབ་མ་ཁྲུས་བྱས་ལ།།
རིགས་མཐུན་དར་གྱིས་གདོང་ཡང་དགབ། །སློབ་དཔོན་ལ་ནི་ཕྱག་ཀྱང་བྱ། །
ཡོལ་བའི་ནང་དུ་རྡོ་རྗེས་དྲངས་། །དེ་ལ་མེ་ཏོག་གཏོར་དུ་གཞུག །
གདོང་གཡོགས་བཀྲོལ་ལ་ཆུ་དབང་བསྐུར། །དེ་ནས་སྔགས་དང་བསྒོམ་པའི་
ལུང་། །བྱིན་ལ་མཆོད་དང་གཏོར་མ་བཏང་། །ལྷ་གཤེགས་མཚན་མ་བསྡུ་་
བར་བྱ། །དེ་ནི་སྐུ་ཡི་དབང་བསྐུར་རོ། །པདྨ་བཛྲ་བདག་གིས་མཛད་པ་
རྫོགས་སོ།། །།
༄༅། །རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དམ་ཚིག་སྤྱོད་་་་་
པའི་ངེས་པས་ནི། །མི་སྨྲ་བ་དང་མི་བྱ་ཉིད། །སྦ་བ་དང་ནི་དེ་བཞིན་མཆོད། །
ཚིམ་བྱ་ཡིད་ལ་རྣམ་པར་བསྒོམ། །མཁས་པས་གསད་བྱ་རྨོངས་བྱ་ཉིད། །
བརྒྱད་པོ་འདི་དག་བསྲུང་བྱས་ན། །དམ་ཚིག་ཏུ་ནི་ཡོངས་སུ་གྲགས། །ཅི་
ཞིག་མི་སྨྲ་ཞེ་ན་ནི། །སྔགས་དང་རྒྱུད་ཀྱི་རང་བཞིན་ཅན ། །དམ་ཚིག་སྤྱོད་
དང་འདྲེ་བ་དང་། །བརྫུན་དུ་སྨྲ་བ་རྩུབ་པའི་ཚིག །འཁྱལ་ཚིག་གང་ཡང་སྨྲ་
མི་བྱ། །ཅི་ཞིག་མི་བྱ་ཞེ་ན་ནི ། །ཕྲ་མ་སྲོག་ཆགས་འཚེ་བ་དང་། །གཏམ་་
གཞན་རྣམས་ནི་བརྙས་པ་དང་། །སྒྱུ་དང་ཕྲག་དོག་ང་རྒྱལ་དང་། །རྐུ་དང་
གཡོ་ནི་བྱ་བ་མིན། །ཅི་ཞིག་སྦ་བར་བྱ་ཞེ་ན། །རང་སྔགས་སྔགས་ཀྱི་ནོར་བུ་་


དང་། །ཆང་དང་རྫས་ཀྱི་འདུ་བ་དང་། །བདེན་དངོས་སྤྱོད་དང་གྲོལ་བ་དང་། །
དངོས་གྲུབ་མཚན་མ་སྦ་བར་བྱ། །ཅི་ཞིག་མཆོད་པར་བྱ་ཞེ་ན། །བྱིས་པ་ནད་
པ་བུད་མེད་རྒན། །དམན་དང་མགོན་མེད་སྨད་པ་དང་། །བསྙེན་གནས་
དཀའ་ཐུབ་ཀྱིས་ཉོན་མོངས། །འཕགས་པའི་དགེ་འདུན་དག་ཀྱང་མཆོད། །
ཅི་ཞིག་ཚིམ་པར་བྱ་ཞེ་ན། །སློབ་དཔོན་མེད་དང་ཕ་མ་དང་། །ལྷ་དང་ཞིང་་
གི་བདག་པོ་དང་། །དུར་ཁྲོད་པ་ཡི་འབྱུང་པོ་དང་། །མཁའ་འགྲོ་མ་རྣམས་་་
ཚིམ་པར་བྱ། །ཅི་ཞིག་བསྒོམ་པར་བྱ་ཞེ་ན། །དཀོན་མཆོག་གསུམ་དང་དེ་་་་་
བཞིན་བདག །ཕྱག་རྒྱ་ཡེ་ཤེས་རང་གི་ངོས། །ཆ་བཅས་པ་དང་ཆ་མེད་པ། །
བླ་མ་སྔགས་ཀྱང་བསྒོམ་པར་བྱ། །ཅི་ཞིག་གཞོམ་པར་བྱ་ཞེ་ན། །ཆགས་དང་
གཏི་མུག་དེ་བཞིན་སྨན། །ལེ་ལོ་དེ་བཞིན་མི་དགའ་དང་། །དད་པ་མེད་དང་
དེ་བཞིན་བརྐམ། །དབང་པོའི་གདོན་ཡང་གཞོམ་པར་བྱ། །ཅི་ཞིག་རྨོངས་་་་
པར་བྱ་ཞེ་ན། །དཀོན་མཆོག་གསུམ་ལ་གནོད་བྱེད་དང་། །སྡང་དང་ཕྲ་མ་་་་
ཅན་དང་གདུག །རྒྱལ་པོ་འཁོར་དང་སྡིག་ཅན་དང་། །མི་སྲུན་དག་ཀྱང་་་་
རྨོངས་པར་བྱ། །དམ་ཚིག་འདི་དག་བསྲུང་བར་བྱ། །བསྲུངས་ནས་དངོས་་་་
གྲུབ་སྟེར་བར་བྱེད། །དངོས་གྲུབ་དམ་ཚིག་སྡོམ་པ་ནི། །ཁྱོད་་ཀྱིས་རྟག་ཏུ་
བསྲུང་བར་བྱ། །རྡོ་རྗེ་དྲིལ་བུ་ཕྱག་རྒྱ་དང་། །བྱང་ཆུབ་སེམས་ཀྱང་གཏོང་
མི་བྱ། །གནོད་པར་བྱེད་ལ་བྱང་སེམས་བསྐྱེད། །རྡོ་རྗེའི་སྤུན་ལ་བསྙེན་
བཀུར་བྱ།། །དད་པ་མེད་པ་རབ་ཏུ་སྨོད། །སློབ་དཔོན་ལ་ནི་བརྙས་མི་བྱ། །
ཞབས་ལ་སྤྱི་བོས་ཕྱག་བྱས་ཏེ། །བླ་མ་ལ་ནི་ཡོན་ཡང་དབུལ། །དངོས་པོའི་་
ཁྱད་པར་གང་དང་གང་། །མཉེས་ཕྱིར་དེ་ལ་དབུལ་བར་བྱ། །དེ་བཞིན་བཟའ་
བའི་བྱེ་བྲག་རྣམས། །ཕོངས་པ་མེད་པར་དབུལ་བར་བྱ། །གལ་ཏེ་དེ་ལ་བརྙས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
གྱུར་ན། །སངས་རྒྱས་ཐམས་ཅད་བརྙས་དང་མཚུངས། །དུས་མིན་འཆི་བར་་་་་་
འགྱུར་བ་ནི། །གླེན་པ་དགྲ་དང་རྐུན་པོ་དང་། །དེ་བཞིན་གདོན་དང་རིམས་ཀྱིས་
ཐེབས༑ །རྒྱལ་པོའི་ཆད་དང་ཕྲ་མེན་དང་། །མེ་དང་ཆུ་དང་སྟག་དང་དུག །
བསད་ནས་སེམས་ཅན་དམྱལ་བར་ལྟུང་། །སེམས་ནི་ཁྲོ་བར་མི་བྱ་ཞིང་། །ནམ་
ཡང་ཤེས་རབ་ཉམས་མི་བྱ། །རྟག་ཏུ་ཁྱོད་ནི་དེ་ལྟར་སྲུངས། །ཞེས་བརྗོད་་་་་
པར་བྱའོ། །སློབ་དཔོན་པདྨས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཁྲོ་བོ་བརྒྱད་
ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་
པས་གནས་ཁང་ཡིད་དང་མཐུན་པར་དཀྱིལ་འཁོར་བཞེངས་ཏེ། ཐོག་མར་སའི་ཆོ་
ག་ཇི་ལྟ་བ་བཞིན་རྫོགས་པར་བྱས་ལ། དེ་ནས་སྟ་གོན་གྱི་ཆོ་ག་ཇི་ལྟར་རིགས་་
པར་བྱས་ལ། དེ་ནས་ཐིག་དང་ཚོན་གྱི་ཆོ་ག་མ་ནོར་བར་རྫོགས་པར་བྱས་ལ།
བུམ་པ་དགུ་ལ་ལྷ་སོ་སོའི་མཚན་མ་གདབ། དཀྱིལ་འཁོར་རྩིབས་བརྒྱད་པ་སེར་
པོ་བྲི། ལྟེ་བ་ལྗང་གུ་རྩིབས་མཆན་དམར་པོ་མུ་ཁྱུད་དཀར་པོ་ལ་རྡོ་རྗེ་ར་བ་་་་་
ནག་པོར་བྱའོ། །གྲུ་ཆད་ལྗང་གུར་བྱ། སྒོ་རིགས་དང་འདྲ་བ་ལ་མེ་རི་དང་།
རྡོ་རྗེའི་ར་བ་མཛེས་པས་བསྐོར་བ་བྲི་བར་བྱའོ། །དེ་ལྟར་དཀྱིལ་འཁོར་གྱི་ལྟེ་་་་
བར་རྡོ་རྗེ་རྣམ་པར་འཇོམས་པའི་མཚན་མ་བྲི། རྩིབས་ལ་ཁྲོ་བོ་བརྒྱད་ཀྱི་མཚན་
མའོ༑ །གོ་རིམས་མ་ནོར་བར་བྲི་བར་བྱའོ། །དེ་ནས་བུམ་པ་རྣམས་ལྷ་སོ་་་་་
སོའི་གནས་སུ་བཞག་སྟེ་མཆོད་པ་དབུལ་བར་བྱའོ། །སོ་སོའི་བུམ་པ་ལ་ཁྲོ་བོ་སོ་
སོའི་ཕྱག་རྒྱ་བཅིང་། སྤྱན་དྲངས་ལ་སྔགས་ཀྱིས་གཉིས་སུ་མེད་པར་བསྟིམས་
ལ༑ དེ་ནས་ཡེ་ཤེས་སེམས་དཔའ་དང་གཉིས་སུ་མེད་པར་བསྲེ་བར་བྱས་ལ།


རྒྱུད
དེ་དག་གི་སྐུ་མདོག་དང་། ཕྱག་མཚན་དཀྱིལ་འཁོར་གྱི་བི་དྷི་ནས་འབྱུང་བ་་་་་
བཞིན་གསལ་བར་བྱའོ། །ལྷ་སོ་སོའི་ཐུགས་ག་ནས་ཟླ་བའི་དཀྱིལ་འཁོར་དེའི་་་་
སྟེང་ན་ཉི་མའི་དཀྱིལ་འཁོར་དེ་གཉིས་ཀྱི་བར་ན་སྔགས་སོ་སོའི་རང་སྒྲ་དང་བཅས་
པས་དམིགས་ལ། དབུས་ཀྱི་གཙོ་བོ་རྡོ་རྗེ་རྣམ་པར་འཇོམས་པ་ཤར་དུ་མཐའ་
ཡས༑ ཤར་ལྷོར་བདུད་རྩི་འཁྱིལ་པ། ལྷོར་གནོད་མཛེས། ལྷོ་ནུབ་ཏུ་ཁྲོ་
བོ་མངོན་མཐོ། ནུབ་ཏུ་རྟ་མགྲིན། ནུབ་བྱང་དུ་གཞན་གྱིས་མི་ཐུབ་པ། བྱང་
དུ་གཏུམ་པོ། བྱང་ཤར་དུ་གཤིན་རྗེ། སྒོ་རྣམས་སུ་སྒོ་མ་གཞན་དང་འདྲའོ། །
དེ་ལྟར་སོ་སོར་བུམ་པའི་ནང་དུ་གསལ་བར་བསྐྱེད་ལ། སྒྲུབ་པ་པོ་བདག་ཉིད་་
ཀྱིས་ཁྲུས་བྱས་གོས་གསར་པ་གྱོན་ལ་ཉེ་རེག་དང་འཐོར་འཐུང་ལ་སོགས་པ་བྱས་
ལ་བཟླས་པ་ལ་འཇུག་པར་བྱའོ། །ལྷ་སོ་སོའི་ཐུགས་ཀའི་ཉི་ཟླའི་བར་གྱི་སྔགས་་
ཀྱི་རང་སྒྲ་དང་། བདག་ཉིད་ཀྱིས་བརྗོད་པའི་སྒྲ་དང་འཁོར་བར་དམིགས་ཏེ་་་་་
བཟླས་སོ། །ན་མོ་རཏྣ་ཏྲ་ཡཱ་ཡ། ན་མཿཙཎྜ་ཙཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་
ནཱ་པ་ཏ་ཡེ། ཨོཾ་མ་ཐ་མ་ཐ་བཛྲ་ཧཱུཾ་ཕཊ། ཨོཾ་དྷུ་ན་དྷུ་ན་བཛྲ་ཧཱུཾ་ཕཊ། ཨོཾ་་
ད་ཧ་ད་ཧ་བཛྲ་ཧཱུཾ་ཕཊ། ཨོཾ་པ་ཙ་པ་ཙ་བཛྲ་ཧཱུཾ་ཕཊ། ཨོཾ་དྷ་ར་དྷ་ར་བཛྲ་ཧཱུཾ་
ཕཊ༑ ཨོཾ་དྷཱ་ར་ཡ་དྷཱ་ར་ཡ་བཛྲ་ཧཱུཾ་ཕཊ། ཨོཾ་དཱ་རུ་ཎ་དཱ་རུ་ཎ་བཛྲ་ཧཱུྃ་ཕཊ།
ཨོཾ་ཙྪིནྡ་ཙྪིནྡ་བཛྲ་ཧཱུཾ་ཕཊ། ཅེས་བུམ་པ་རེ་རེ་ལ་སྟོང་ཕྲག་རེ་བཟླས་ཏེ། བརྒྱ་
བརྒྱའི་བར་དུ་པཱུ་ཛ་ལྔ་ལྔ་དབུལ་ལོ། །ཏིང་ངེ་འཛིན་གྱིས་་ལྷ་འོད་དུ་ཞུ་ཆུ་དང་
གཉིས་སུ་མེད་པར་བསྲེ་བར་བྱའོ། །དེ་ཉིད་ལས་འོད་འཕྲོས་པས་རང་གཞན་གྱི་
དོན་རྫོགས་པར་བྱའོ། །དེ་ནས་དབང་བསྐུར་བའི་ཆོ་ག་ནས་འབྱུང་བ་བཞིན་དུ་
བསྐུར་རོ། །བཀྲ་ཤིས་གསོལ། བགེགས་རྣམས་ལས་རྒྱལ་བར་བྱ་བའི་ཕྱིར་དང་།
ཆུས་བྲབ་པ་དང་། རྨ་བྱའི་སྒྲོས་བྱབ་པ་དང་། མེ་ལོང་གིས་ཕྱི་བ་དང་། དྲུར་་
་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བས་བརྡེག་པར་བྱའོ། །སརྦ་གྲ་ཧེ་སྭཱ་ཧཱ། སརྦ་དུར་སྭ ་སྭཱ་ཧཱ། སརྦ་བི་
ཀལྤ་སྭཱ་ཧཱ། སརྦ་ཚ་རེ་སྭཱ་ཧཱ། དེ་ལྟར་འདི་དཀྱིལ་འཁོར་དུ་དབང་བསྐུར་ནས་་་
ནད་དང་གདོན་ལ་སོགས་པ་ཐམས་ཅད་ལས་ཐར་བར་འགྱུར་རོ། །ཁྲོ་བོ་བརྒྱད་ཀྱི་
དཀྱིལ་འཁོར་དུ་དབང་བསྐུར་བ་སློབ་དཔོན་དཔལ་མར་མེ་མཛད་ཀྱིས་རྒྱུད་ལ་་་་་
བརྟེན་ནས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ལྷ་མོ་བརྒྱད་
ཀྱི་དཀྱིལ་འཁོར་དུ་དབང་བསྐུར་བར་འདོད་པས་སྒྲུབ་པ་པོ་དམ་ཚིག་དང་ལྡན་
པས་གནས་ཁང་ཡིད་དང་མཐུན་པར་ལྷ་མོ་བརྒྱད་ཀྱི་དཀྱིལ་འཁོར་བཞེངས་ཏེ།
ས་ཆོག་དང་སྟ་གོན་ལ་སོགས་པ་རྫོགས་པར་བྱ་སྟེ། སྟེགས་བུ་གྲུ་བཞི་ཚད་དང་
ལྡན་པ་ལ་ཐིག་བཏབ་ལ། ཚོན་དགྱེ་སྟེ། པདྨ་འདབ་མ་བརྒྱད་པ་དམར་པོ་ལ་
ལྟེ་བ་སྔོན་པོ་པདྨ་བཅས་པ་མུ་ཁྱུད་སེར་པོ་ལ། ཨ་དཀར་པོས་བསྐོར་བ་ཁྱམས་
དང་སྒོ་རིགས་དང་འདྲ་བ་བྲི་བའོ། །བུམ་པ་དགུ་རྒྱན་རྣམས་ཀྱིས་ལེགས་པར་་་
བརྒྱན་པ་ལ་གཙོ་བོ་ནས་བརྩམས་ཏེ། ལྷ་སོ་སོའི་ཕྱག་མཚན་གུར་གུམ་དང་
མཚལ་བསྲེས་ལ་གདབ་པོ། །སྒོ་བཞི་ལ་སེང་ལྡེང་གི་ཕུར་པ་བཞི་བཙུགས་ལ་དར་
ལེ་བརྒན་གྱི་ཅོད་པན་གདགས་སོ། །དེ་ནས་ལྷ་མོ་དང་གཙོ་བོ་དང་དེ་དག་སོ་་་
སོའི་སྔགས་དང་ཕྱག་རྒྱ་དཀྱིལ་འཁོར་གྱི་ཆོ་ག་ནས་འབྱུང་བ་བཞིན། སྤྱན་
དྲངས་ལ་སོ་སོའི་བུམ་པའི་ནང་དུ་བཞུགས་སུ་གསོལ་ཏེ། ལྟེ་བའི་བུམ་པ་ལས་རྡོ་
རྗེ་རྣམ་འཇོམས་སྐུ་མདོག་སྔོན་པོ་ཕྱག་གཉིས་ཀྱིས་ཐུགས་ཀར་བུམ་པ་འཛིན་པ།
བུམ་པའི་ཁ་སྣ་ཚོགས་རྡོ་རྗེས་བཅད་པ། སྐུ་ལ་རཏྣའི་རྒྱན་སྣ་ཚོགས་པས་བརྒྱན་
པ༑ དབུ་ལ་དོན་ཡོད་གྲུབ་པས་བརྒྱན་པར་བསྒོམ། ཤར་དུ་པདྨ་ལ་མུ་ཏིག་


དཀར་པོས་ཕྱག་གཉིས་ཐུགས་ཀར་དཔལ་བེའུ་འཛིན་པའོ། །ཤར་ལྷོར་འཇོམས་
བྱེད་དཀར་མོ་འཁོར་ལོ་བསྣམས་པའོ། །ལྷོར་རྒྱས་པ་སྔོན་མོ་ཕྱག་གཉིས་པདྨ་་་་
བསྣམས་པའོ། །ལྷོ་ནུབ་ཏུ་རྣམ་རྒྱལ་སྔོན་མོ་ཕྱག་གཉིས་སྟག་གི་རྒྱལ་མཚན་་་་
བསྣམས་པའོ། །ནུབ་ཏུ་ལྷ་མོ་དཀར་ཤམ་དམར་མོ་ཕྱག་གཉིས་གདུགས་འཛིན་་
པའོ༑ །ནུབ་བྱང་དུ་མདངས་ཅན་མ་དམར་མོ་ཕྱག་གཉིས་གསེར་གྱི་བུམ་པ་
འཛིན་པའོ། །བྱང་དུ་ཡིད་གཞུངས་མ་ལྗང་སེར་ཕྱག་ན་དུང་བསྣམས་པའོ། །
བྱང་ཤར་དུ་ཡིད་བཟངས་མ་ལྗང་སེར་ཕྱག་གཉིས་ན་གཡུང་དྲུང་འཁྱིལ་པ་་
བསྣམས་པའོ། །ལྷ་མོ་དེ་དག་ཀྱང་རིན་པོ་ཆེའི་རྒྱན་སྣ་ཚོགས་པས་བརྒྱན་པའོ། །
དབུ་ལ་དོན་ཡོད་གྲུབ་པའམ་རྣམ་འཇོམས་ཀྱིས་བརྒྱན་པའོ། །ལས་དང་རྡོ་རྗེ་་་་
ངེས་པར་རྫོགས་པ་རྣམས་རྣམ་པར་བསྒོམ་པར་བྱའོ། །དེ་ནས་དེ་དག་གི་ཐུགས་
ཀར་ཟླ་བའི་དཀྱིལ་འཁོར་གྱི་སྟེང་དུ་ཨཱ་ལིའི་ཕྲེང་བ་ལས་སོ་སོའི་སྔགས་ཀྱི་རང་སྒྲ་
གྲག་་པར་དམིགས་ཏེ། དཀྱིལ་འཁོར་གྱི་ཆོ་ག་བཞིན་དུ་སོ་སོའི་སྔགས་དང་་
ཕྱག་རྒྱས་ཡེ་ཤེས་ཀྱི་དཀྱིལ་འཁོར་སྤྱན་དྲངས་ལ། མཆོད་པ་དང་བསྟོད་པ་དང་།
འདོད་པའི་དོན་ལ་གསོལ་བ་གདབ་པ་ལ་སོགས་པ་བྱས་ལ། དེ་ནས་བདག་་་
ཉིད་ཁྲུས་བྱས་ལ་གོས་སར་པ་གྱོན་ཏེ་བཟླས་པ་བརྩམ་པར་བྱའོ། །དེ་ཡང་བུམ་་
པར་ལྷ་སོ་སོའི་ཐུགས་ཀའི་སྔགས་ཀྱི་རང་སྒྲ་དང་། ཕྱི་རོལ་དུ་འབྱུང་བ་སྣ་
ཚོགས་པའི་རང་སྒྲ་དང་། བདག་ཉིད་ཀྱིས་བརྗོད་པའི་རང་སྒྲ་དང་གསུམ་ལ་
དམིགས་ལ། ཨོཾ་མ་ཏིསྦི་ར་བཛྲ་ར་ཕཊ། ཨོཾ་ཤུ་ཏིསྦི་ར་བཛྲ་ཧཱུྃ་ཕཊ། ཨོཾ་་
པྲ་ཏིསྠི་ར་བཛྲ་ཧཱུཾ་ཕཊ། ཨོཾ་ཨ་པྲ་ཏི་ཧ་ཏ་བཛྲ་ཧཱུྃ་ཕཊ། ཨོཾ་ཨ་མོ་གྷ་བཛྲ་ཧཱུཾ་
ཕཊ༑ ཨོཾ་ཨེ་བྱེ་་ཧི་བཛྲ་ཧཱུཾ་ཕཊ། ཨོཾ་ཤཱི་རྒྱུ་བཛྲ་ཧཱུཾ་ཕཊ། ཨོཾ་དྷ་ས་བྱ་བཛྲ་་
ཧཱུྃ་ཕཊ། ཅེས་བུམ་པ་རེ་ལ་བརྒྱ་རྩ་བརྒྱད་ཕུལ་ཏེ། མཆོད་པ་ལྔའི་རྫས་རྡོ་་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
རྗེའི་ཆུས་བསང་གཏོར་བྱས་ཏེ་དབུལ་བ་དང་། གཙོ་བོ་དང་ལྷ་མོ་བརྒྱད་ཀྱིས་
དྲངས་ཏེ། སོ་སོའི་སྤྱན་དྲང་བ་དང་། བཞུགས་སུ་གསོལ་བ་དང་། ཕྱག་་་
བཙལ་བ་དང་། བསྟོད་པ་བྱའོ། །དེ་ལྟར་རྫོགས་ནས་ཕྱོགས་སྐྱོང་རྣམས་དང་
བགེགས་རྣམས་ཀྱི་གཏོར་མ་བཏང་ལ་བསྟོད་པ་བྱ་སྟེ། རྣམ་དག་རྗེས་སུ་་་་་་
དྲན་པར་བྱའོ། །དེ་ནས་སློབ་མ་དཀྱིལ་འཁོར་དུ་གཞུག་པ་དང་། རྡོ་རྗེ་དྲིལ་
བུ་དང་ཆུ་དང་། ཅོད་པན་ལ་སོགས་པའི་དབང་བསྐུར་ལ། བ་ལོ་སྒྲ་སྣ་་་་་་
ཚོགས་པས་བཏང་ངོ་། །དེ་ནས་དཀྱིལ་འཁོར་བསྡུ་བཀྲ་ཤིས་གསོལ། བླ་མ་ལ་
ཡོན་འབུལ་ལོ། །ལྷ་མོ་བརྒྱད་ཀྱི་དཀྱིལ་འཁོར་དུ་དབང་བསྐུར་བ། དཔལ་་་་
མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འཕགས་པ་
རྡོ་རྗེ་རྣམ་པར་འཇོམས་པའི་དཔའ་བོ་གཅིག་པའི་དཀྱིལ་འཁོར་དུ་དབང་བསྐུར་་
བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་སའི་ཆོ་ག་ལ་སོགས་པ་སྔོན་དུ་
སོང་བས། ས་སྟེགས་གྲུ་གསུམ་མེ་ལོང་གི་ངོས་ལྟར་བྱས་ལ། ཐིག་གདབ་སྟེ་་་
དབུས་ལྟེ་བ་མུ་ཁྱུད་ཀྱིས་བསྐོར་ལ་ལྟེ་བ་ལྗང་གུ་མུ་ཁྱུད་དམར་པོ་སྣ་ཚོགས་པདྨས་
བསྐོར ༑ གྲུ་ཆད་ལྗང་གུ་བར་ཁྱམས་གཉིས་པ་དཀར་སེར་སྒོ་དང་སྒོ་ཁྱུད་དུ་་
བཅས་པ་བྲིས་ལ། མཚན་ཉིད་དང་ལྡན་པའི་བུམ་པ་ལ་གི་ཝང་གིས་མཚན་མ་
རྡོ་རྗེ་རྒྱ་གྲམ་ཕྱོགས་གཅིག་མེད་པ་བཏབ་ལ་ལས་ཐམས་ཅད་པའི་བུམ་པ་ལ་སྐུ་་་་་་
དཀར་གྱིས་སྣ་ཚོགས་རྡོ་རྗེ་བྲིས་ལ་བྱང་དུ་བཞག །པཱུ་ཛ་ཇི་ལྟར་འབྱོར་པ་དང་
བ་ལི་བཤམ། ལག་པ་གཉིས་རྡོ་རྗེ་བཅིངས་ལ་མཐེ་བོང་བསྒྲེངས་ལ་སྲིན་ལག་
སྦྱར་ཏེ་མཛུབ་མོ་ཕྱིས་ནས། ནས་གང་གིས་མ་རེག་པ་བྱས་ལ་མཐེའུ་ཆུང་བླང་


ལ༑ ཨོཾ་བཛྲ་ཛྭ་ལཱ་ན་༄ཡ་ཧཱུྃ་ཕཊ། ཅེས་པ་བརྒྱ་རྩ་བརྒྱད་བཟླས་པའི་
བུམ་པའི་ནང་དུ་པཾ་དང་མཾ་ལས་པདྨ་ཉི་མ་བརྩེགས་པའི་སྟེང་དུ་ཧཱུཾ་ལས་རྡོ་རྗེ་རྣམ་
པར་འཇོམས་པ་སྐུ་མདོག་ལྗང་སེར་ཕྱག་གཉིས་ཀྱིས་གསེར་གྱི་བུམ་པ་རྡོ་རྗེ་རྒྱ་གྲམ་
ཕྱོགས་གཅིག་མེད་པས་ཁ་བཅད་པ། ཐུགས་ཀར་འཛིན་པ། སྐུ་ལ་རིན་པོ་་་་་
ཆེའི་རྒྱན་སྣ་ཚོགས་པས་བརྒྱན་པ། དབུ་ལ་རིགས་ལྔའི་སངས་རྒྱས་ཀྱིས་བརྒྱན་པ།
ཞལ་ཡིད་ཙམ་ཁྲོ་བ་ཡན་ལག་སྦྲུལ་རིགས་བཞིས་བརྒྱན་པ་བསྐྱེད་དོ། །དེའི་་
ཐུགས་ཀའི་ཧཱུཾ་ལས་འོད་འཕྲོས་པས་དོན་གཉིས་བྱས་ནས། ཨོཾ་བཛྲ་ཛྙཱ་ན་ཧཱུྃ་སྭཱ་ཧཱ།
ཧཱུཾ་ཞེས་བརྗོད་པས་ཡེ་ཤེས་སེམས་དཔའ་འདྲ་བ་ཟླ་བའི་གདན་ལ་བསྐྱེད་ལ་དེ་་་
ཉིད་ལ་མཆོད་པ་དང་གཏོར་མ་བྱའོ། །དེའི་ཐུགས་ཀའི་ཧཱུཾ་ལ་དམིགས་ཏེ།
བདག་ཉིད་ཁྲུས་བྱ་བ་དང་། གོས་བརྗེ་བ་ལ་སོགས་པ་བྱ་སྟེ། སྙིང་པོ་བརྒྱ་
རྩ་བརྒྱད། བསྡུས་པ་ལ་སྟོང་ཕྲག་གཅིག །ཤིན་ཏུ་བསྡུས་པ་ལ་སྟོང་ཕྲག་
བཟླས་ཏེ། སློབ་མ་ལ་སྲུང་སྐུད་གདགས་པ་དང་། དམ་ཚིག་དང་སྡོམ་པ་
འབོགས་པ་ལ་སོགས་པ་བྱ་སྟེ། དཀྱིལ་འཁོར་དུ་གཞུག །གཟུངས་ཉི་ཤུ་རྩ་
གཅིག་བཀླག་ཏུ་གཞུག །དེ་ནས་ལྷ་ངོ་བསྟན། དབུགས་དབྱུང་།
གཟེངས་བསྟོད། དབང་བསྐུར། ལག་ཏུ་རྡོ་རྗེ་དང་དྲིལ་བུའི་སྒྲས་དཀྱིལ་
འཁོར་བསྐོར། དབང་རྫོགས་པར་བྱིན་ལ་གོས་བརྗེ། ཟས་ཀྱི་རྣལ་འབྱོར་་
བྱའོ༑ །དེ་ཡང་མཆོད་པ་དབུལ་བ་དང་། གཏོར་མ་བཏང་། དཀྱིལ་
འཁོར་བསྡུ། བཀྲ་ཤིས་གསོལ། སློབ་མ་ལ་ཆོས་བཤད། སློབ་མས་བླ་མ་ལ་
ཡོན་དབུལ། བདེན་པའི་ཚིག་བརྗོད་དོ། །དཔའ་བོ་གཅིག་པའི་དཀྱིལ་འཁོར་
དུ་དབང་བསྐུར་བའི་བདུད་རྩི་བུམ་པའི་ཆོ་ག་དཔལ་མར་མེ་མཛད་ཀྱིས་མཛད་པ་
རྫོགས་སོ།། །།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དཔལ་
རྡོ་རྗེ་རྣམ་པར་འཇོམས་པ་ཡབ་ཡུམ་གཉིས་སུ་མེད་པའི་དཀྱིལ་འཁོར་དུ་དབང་་་་
བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་་
མཐུན་པར་སའི་ཆོ་ག་ལ་སོགས་པ་སྔོན་དུ་སོང་བས། དཔལ་རྡོ་རྗེ་རྣམ་པར་་་་་
འཇོམས་པ་ཡབ་ཡུམ་གྱི་དཀྱིལ་འཁོར་བཞེངས་ཏེ། ས་སྟེགས་གྲུ་བཞི་པ་མེ་ལོང་
གི་ངོས་ལྟར་བྱས་ལ་ཐིག་བཏབ་ལ་ཚོན་དགྱེ་སྟེ། དབུས་སུ་འཁོར་ལོ་རྩིབས་བཞི་
པ་དཀར་པོ། མུ་ཁྱུད་སེར་པོ་མདུང་རྩེ་གསུམ་པས་བསྐོར་བ། དེའི་ཕྱི་རིམ་་་
པདྨ་བཅུ་དྲུག་པ་དམར་པོ། མུ་ཁྱུད་སེར་པོ་ཕུར་བུས་བསྐོར་བ། གྲུ་ཆད་ལྗང་
གུ་མུ་ཁྱུད་དང་བཅས་པ་མཐའ་མ་མེ་རིས་བསྐོར་བ། གྲ་རྣམས་སུ་བུམ་པ་་་་
བཟང་པོ་བྲི་བར་བྱའོ། །དེ་ལྟར་བྲིས་ལ་དཀྱིལ་འཁོར་གྱི་མཐའ་མ་རྣམས་སུ་ཤུ་
གུ་བརྒྱ་རྩ་བརྒྱད་ཀྱིས་བསྐོར་བ་གཟུགས་སོ། །དེ་དག་ཀྱང་རས་ཀྱི་སྐུད་པ་སྒྲིལ་་
མས་སྦྲེལ་ལོ། །མཚན་ཉིད་དང་ལྡན་པའི་བུམ་པ་གཉིས་ལ་རྒྱན་ཐམས་ཅད་ཀྱིས་
བརྒྱན་པ་འཁོར་ལོ་དང་པདྨའི་སྟེང་དུ་གཞག་གོ། །བུམ་པ་གཉིས་ལ་ཡང་དར་་་
ཚོན་སྣ་ལྔས་སྦྲེལ་ལོ། །དཀྱིལ་འཁོར་གྱི་ཁོ་ར་ཁོར་ཡུག་ཏུ་རྩྭ་ཀུ་ཤ་གསར་པ་་་་་་
བཏིང་བའི་སྟེང་དུ་སྤོས་ཆུ་དང་འོ་མའི་ཆུས་བསང་བར་བྱའོ། །དེ་ནས་ཁྲུས་ཀྱི་་
ཆོ་ག་ནས་བྱུང་བ་བཞིན་དུ་ཉེ་རེག་དང་འཐོར་འཐུང་ལ་སོགས་པ་བྱས་ལ་བདག་
ཉིད་ལག་པ་གཉིས་ཁོང་སྟོང་དུ་སྦྱར་ལ་མཐེ་བོང་གཉིས་བསླང་ལ་མཐེའུ་ཆུང་ནང་
དུ་བསྐུམ་ལ། ཨོཾ་མ་ཧཱ་ཡཀྵ་སེ་ནཱ་པ་ཏ་ཡེ་བཛྲ་པཱ་ཎི་ཧཱུྃ་ཕཊ། ཅེས་བརྒྱ་རྩ་
བརྒྱད་བརྗོད་པས་རྡོ་རྗེ་རྣམ་པར་འཇོམས་པ་སྐུ་མདོག་སེར་པོ་རྒྱན་སྣ་ཚོགས་པས་
བརྒྱན་པ། དར་གྱི་ཅོད་པན་དང་མུ་ཏིག་གི་དྲ་བས་བརྒྱན་པ། དབུ་ལ་་་


རིགས་ལྔའི་སངས་རྒྱས་ཀྱིས་བརྒྱན་པ། ཐུགས་ཀ་ནས་ཁྲོ་ཆུང་མེ་ལྟར་འབར་བ།
དཔག་ཏུ་མེད་པ་འཕྲོ་བ་ཡབ་ཞལ་བགྲད་ལྗགས་འགྱུ་བ་ཕྱག་གཡས་བུམ་པའི་་་་
སྟེང་ན་ཁྲོ་བོའི་ཞལ་གཉིས་ཕྱུང་བ། གཡོན་རྡོ་རྗེ་དང་ལྕགས་ཀྱུ་ལྷན་ཅིག་ཏུ་
འཛིན་པ་བསྐྱེད་དོ། །དེ་ནས་ལག་པའི་སོར་མོ་བསྣོལ་སྲིན་ལག་གཉིས་བསྒྲེངས་
ལ་མཐེ་བོང་དང་། མཛུབ་མོ་གཉིས་སྦྱར་ལ། ཨོ་བཛྲ་དྷ་ར་ཏིཥྛ་ཏིཥྛ་ཧཱུཾ་ཕཊ།
ཅེས་བརྗོད་པས་ཡུམ་ལུ་གུ་རྒྱུད་མ་སྐུ་མདོག་དམར་མོ་རྒྱན་སྣ་ཚོགས་པས་བརྒྱན་པ་
གཡས་ལྕགས་སྒྲོག་རྡོ་རྗེ་རྩེ་གསུམ་པས་མཚན་པ་བསྣམས་ཏེ་ཡབ་ལ་འཁྱུད་པ་་་
གཡོན་བདུད་རྩིའི་བུམ་པས་ཆུ་རྒྱུན་འབེབས་པ་ཡབ་ཀྱི་བུམ་པ་དང་གཉིས་མེད་དུ་
བསྐྱེད་དོ། །དེ་ནས་སྒྲུབ་པ་པོ་དམ་ཚིག་དང་ལྡན་པ་བཞིས་ཕྱོགས་བཞི་ནས་་་་་
མཆོད་པ་དང་བསྟོད་པ་བྱས་ལ་བགེགས་ཞི་བར་བྱ་བའི་དོན་དུ་གཏོར་མ་རེ་རེ་་་་་་
བཏང་། དེ་ནས་ཡབ་ཡུམ་གྱི་ཡེ་ཤེས་སེམས་དཔལ་ ལ་དམིགས་ལ་ཤུག་པ་རེ་ལ་
རྒྱུད་རེ་བཏོན་ལ། གཡས་ན་ས་གཅིག་ཅིག་ལ་བསྐོར་བ། དེ་ལྟར་བཞི་རྫོགས་
པ་དང་རེ་རེ་ལ་དབང་དུ་གྱུར་པའི་སྦྱིན་སྲེག་བྱའོ། །དེའི་དུ་བ་ལ་སློབ་མ་བདུགས་
ཏེ་ཁྲུས་རེ་ཡང་བྱའོ། །དེ་ནས་དབང་ལུགས་བཞིན་དུ་བསྐུར་རོ། །གཏོར་མ་བཏང་།
དཀྱིལ་འཁོར་བསྡུ། བཀྲ་ཤིས་གསོལ། ཁྲུས་རེ་ཡང་བྱའོ། །སློབ་མས་བླ་མ་ལ་ཡོན་
དབུལ་ལོ། །ཡབ་ཡུམ་གཉིས་པའི་དཀྱིལ་འཁོར་དུ་དབང་བསྐུར་བ་བདེ་སྦྱིན་དམ་
པ་ཞེས་བྱ་བ་དཔལ་མར་མེ་མཛད་ཀྱིས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རིགས་ཀྱི་་
ཁྲོ་བོ་བཞིའི་དཀྱིལ་འཁོར་དུ་དབང་བསྐུར་བར་འདོད་པའི་གང་ཟག་སྒྲུབ་པ་པོ་་
དམ་ཚིག་དང་ལྡན་པས་གནས་ཁང་ཡིད་དང་མཐུན་པར་རིགས་ཀྱི་ཁྲོ་བོ་བཞིའི་ང་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
རྒྱལ་དང་ལྡན་པས་སའི་ཆོ་ག་ལ་སོགས་པ་སྔོན་དུ་སོང་བས་དཀྱིལ་འཁོར་གྲུ་གསུམ་
པ་རབ་ཏུ་མཉམ་པ་ལ། ཐིག་དང་ཚོན་གྱིས་ལུགས་བཞིན་བྱས་ལ། དབུས་་
སུ་གྲུ་གསུམ་ནག་པོ་ལ་ཟླ་གམ་དམར་པོ་མུ་ཁྱུད་ལྗང་གུས་བསྐོར་བ་འཁོར་ལོ་་
རྩིབས་བཞི་པ་སེར་པོ་རྩིབས་མཆན་དམར་པོ་མུ་ཁྱུད་དཀར་པོ་སྣ་ཚོགས་རྡོ་རྗེའི་
ར་བས་བསྐོར་བ། སྒོ་བཞི་རིགས་དང་མཐུན་པ་ཁྱམས་དང་འདོད་ཡོན་གྱིས་་་་་་
མཛེས་པར་བྱས་ལ་མུ་ཁྱུད་དང་མེ་རི་དང་ཐོད་སྐམ་དང་། རྡོ་རྗེའི་ར་བས་་་་
མཛེས་པར་བྱས་པ་བྲིས་ལ། ལྷ་སོ་སོའི་མཚན་མ་གདབ་བོ། །དེ་ནས་བུམ་པ་
མཚན་ཉིད་དང་ལྡན་པ་ལྔ་ལ་ལས་ཐམས་ཅད་པའི་སྔགས་ཀྱི་ཕྱག་རྒྱས་བསངས་ལ།
གཙོ་བོ་དང་ཁྲོ་བོ་བཞིའི་མཚན་མས་བཏབ་ལ། ལྷ་སོ་སོའི་གནས་སུ་བཞག་གོ། །
ཤིང་གདུག་པ་ཅན་ལས་བྱས་པའི་ཕུར་བུ་བཞི་ལ་དར་མཐིང་ནག་གི་ཅོད་པན་་
གདགས༑ ཨོཾ་ཏཱ་ས་ཡ་ཏཱ་ས་ཡ་བཛྲ་ཀཱི་ལི་ཀཱི་ལཱ་་ཡ་སྭཱ་ཧཱ། ཞེས་ཤར་སྒོར་་་་་
བཙུགས་ལ་རྡོ་རྗེ་རིགས་ཀྱི་ལས་ཐམས་ཅད་པའི་ཁྲོ་བོར་བསྐྱེད་དོ། །ཨོ༐ཙྪིནྡྷུ་མ་མ་ཀཱི་ལི་ལི་ལཱ་ཡ་སྭཱ་ཧཱ། ཞེས་པས་ཕུར་བུ་གཅིག་ལྷོ་སྒོར་བཙུགས་ལ་་་་
རིན་པོ་ཆེའི་རིགས་ཀྱི་ལས་ཐམས་ཅད་པའི་ཁྲོ་བོར་བསྐྱེད་དོ། །ཨོཾ་ཙུ་རུ་ཙུ་རུ་་
ཙཎྜ་ལི་ཀཱི་ལི་ཀཱི་།ཡ་སྭཱ་ཧཱ། ཞེས་པས་པདྨའི་རིགས་ཀྱི་ལས་ཐམས་ཅད་པའི་
ཁྲོ་བོར་བསྐྱེད་ལ་ནུབ་སྒོར་གཟུགས་སོ། །ཨོཾ་བྷནྡྷ་བྷནྡྷ་ཀྲོ་དྷ་ཀཱི་ལི་ཀཱི་ལཱ་ཡ་སྭཱ་
ཧཱ༑ བྱང་སྒོར་བཙུགས་ལ་ལས་ཀྱི་རིགས་ཐམས་ཅད་པའི་ཁྲོ་བོར་བསྐྱེད་དོ། །
དཀྱིལ་འཁོར་གྱི་གྲྭ་བཞི་ལ་གཏོར་མ་ཤ་སྣ་ཚོགས་པ་དང་ལྡན་པ་བཞི་བཞག
།
གཞན་ཡང་མཆོད་པའི་བྱེ་བྲག་ཇི་ལྟར་འབྱོར་པ་བཤམ། ཕྱོགས་སྐྱོང་བ་དང་་་་
བགེགས་ལ་སོགས་པའི་གཏོར་མ་བཏང་ཞིང་བར་ཆད་བསལ་བའི་སྦྱོར་བ་བྱའོ། །
དེ་ནས་སྔགས་པ་བདག་ཉིད་ཀྱིས་བདུད་རྩི་འཁྱིལ་པའི་སྔགས་ཀྱིས་དཀྱིལ་འཁོར་་


བསངས་ཏེ། ལག་པ་རྡོ་རྗེ་རྩེ་གསུམ་པ་ལྟར་བྱ་སྟེ། གཡོན་འཁོར་ལོའི་སྣོད་་་
ཐུགས་ཀར་འཛིན་པར་བྱས་ལ་ཤར་གྱི་བུམ་པ་ལ་དམིགས་ཏེ། ཨོཾ་ཏཱ་ས་ཡ་ཏྲཱ་ས་
ཡ་བཛྲ་ཀཱི་ལི་ཀཱི་ལཱ་ཡ་སྭཱ་ཧཱ། ཞེས་བརྒྱ་རྩ་བརྒྱད་བརྗོད་པས། ཁྲོ་བོ་བཛྲ་ཀཱི་
ལི་ཀཱི་ལཱ་ཡ་མཐིང་ནག་ཞལ་གཅིག་ཕྱག་གཉིས་པ། གཡས་པས་རྡོ་རྗེ་ཚེ་་་་་་་
གསུམ་པ་གདེངས་པ་འཕྱར་བ། གཡོན་པས་འཁོར་ལོས་མཚན་པའི་ཐོད་པ་་་
ཐུགས་ཀར་འཛིན་པ། རལ་པ་ཁམ་ནག་གྱེན་དུ་འཁྱིལ་པ། ཐོད་པ་དང་སྦྲུལ་
གྱིས་བརྒྱན་པ། རིགས་ལྔས་དབུ་བརྒྱན་པ། སྤྱན་གསུམ་པ་ཞལ་བགྲད་ པ་
ཞིང་ཆེན་གྱི་ཡོལ་བས་བསྐོར་བ་ལ་དར་ནག་གི་འཕུར་ལྕེས་བརྒྱན་པ། སྟག་དང་
གཟིག་དང་། གཅན་གཟན་སྣ་ཚོགས་པས་སྐུ་སྨད་བརྒྱན་པ་བུམ་པར་བསྐྱེད་དོ།།
ལྷོ་ཕྱོགས་ཀྱི་བུམ་པ་ལ་དམིགས་ཏེ། ཨོཾ་༐ཙྪིནྡྷ་མ་མ་ཀཱི་ལི་ལི་ལཱ་ཡ་སྭཱ་ཧཱ་་
ཞེས་བརྒྱ་རྩ་བརྒྱད་བརྗོད་པས་ཀཱི་ལ་ཡ་སེར་ནག་ཞལ་གཅིག་ཕྱག་གཉིས་པ་གཡས་
རིན་པོ་ཆེའི་སྙེ་མ་འཛིན་པ། གཡོན་ཕུར་བུ་ཐུགས་ཀར་འདྲིལ་བ། རྒྱན་
ཐམས་ཅད་ཀྱིས་བརྒྱན་པ་སྔ་མ་བཞིན་དུ་བསྐྱེད་དོ། །ནུབ་ཀྱི་བུམ་པ་ལ་དམིགས་
ལ་གཡས་པ་སྡོང་པོ་ལྟར་བྱས་ལ། གཡོན་ཕུར་པ་ལྟར་བྱས་ལ། ཨོཾ་ཙུ་རུ་ཙུ་རུ་
ཙཎྜ་ལི་ཀཱི་ལི་ཀཱི་ལཱ་ཡ་སྭཱ་ཧཱ། ཞེས་བརྒྱ་རྩ་བརྒྱད་བརྗོད་པས་དམར་པོ་ཀཱི་ལི་ཀཱི་
ལཱ་ཡ་དམར་ནག་ཞལ་གཅིག་ཕྱག་གཉིས་པ་གཡས་མེ་འབར་བ། གཡོན་ཕུར་
བུ་ཐུགས་ཀར་འདྲིལ་བ། རྒྱན་ཐམས་ཅད་ཀྱིས་བརྒྱན་པ་སྔ་མ་བཞིན་དུ་་
བསྐྱེད་དོ། །བྱང་དུ་གཡས་ན་རིན་པོ་ཆེའི་དབྱུག་ཏོ་འཕྱར་བ་ལྟར་བྱས་ལ།
གཡོན་ཕུར་པ་ལྟར་བྱས་ལ། ཨོཾ་བནྡྷ་བནྡྷ་ཀྲོ་དྷ་ཀཱི་ལི་ལི་ལཱ ཡ་སྭཱ་ཧཱ་ཞེས་བརྒྱ་རྩ་
བརྒྱད་བརྗོད་པས་གཏུམ་པོ་ཀཱི་ལ་ཡ་མདོག་ལྗང་ནག་གཡས་རིན་པོ་ཆེའི་དབྱུག་ཏོ་
ཐོད་པས་མཚན་པ་འཛིན་པ། གཡོན་ཕུར་བུ་ཐུགས་ཀར་འཛིན་པ་སྔ་མ་དང་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
འདྲ་བར་བསྐྱེད་དོ། །དབུས་སུ་རྡོ་རྗེ་རྣམ་པར་འཇོམས་པ་སྐུ་མདོག་མཐིང་ནག་
ཞལ་གཅིག་ཕྱག་གཉིས་པ་གཡས་འཁོར་ལོ་གཡོན་ཕུར་པ་བསྣམས་པ། རྒྱན་་་
ཐམས་ཅད་ཀྱིས་བརྒྱན་པ། ཨོཾ་ན་མཤྩཎྜ་བཛྲ་ཀྲོ་དྷཱ་ཡ་སྭཱ་ཧཱ་བསྐྱེད་དོ། །དེ་་
ནས་ལྷ་སོ་སོའི་སེམས་དཔའ་སྤྱན་དྲངས་ཏེ། གཉིས་སུ་མེད་པར་བསྟིམས་ལ་ཡེ་
ཤེས་སེམས་དཔའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་ཁ་གྱེས་པའི་་་
བུམ་པར་ཧཱུྃཧཱུྃ། དེ་ལ་སོ་སོའི་སྔགས་ཀྱིས་བསྐོར་བའི་རང་སྒྲ་ལ་དམིགས་ལ།
བཟླས་པ་བརྩམ་པར་བྱའོ། །ཨོཾ་ན་མཤྩཎྜ་བཛྲ་ཀྲོ་དྷཱ་ཡ་ཧུ་ལུ་ཧུ་ལུ། ཏིཥྛ་་་
ཏིཥྛ་བནྡྷ་བནྡྷ། ཧ་ན་ཧ་ན་ཨ་མྲྀ་ཏེ་ཧཱུྃ་ཕཊ་ཅེས་བུམ་པ་རེ་རེ་ལ་སྟོང་ཕྲག་གསུམ་
བཟླས་ཏེ། བརྒྱ་བརྒྱའི་བར་དུ་བུ་ཛ་དབུལ་ལོ། །དེ་ལྟར་རྫོགས་ནས་སློབ་མ་
ལ་ལས་ཀྱི་བུམ་པའི་ཁྲུས་ནས་གཏོར་ལ། གོས་གསར་པ་གོན་ལ་ཕྲེང་བ་དང་མེ་
ཏོག་བཟུང་ལ་དཀྱིལ་འཁོར་དུ་གཞུག་པ་དང་། མེ་ཏོག་གང་ལ་ཕོག་པའི་ལྷ་ངོས་
བསྟན་པ་དང་། དབང་བསྐུར་བར་བྱའོ། །དེ་ནས་གཏོར་མ་སིལ་སྙན་སྣ་
ཚོགས་པ་དང་བཅས་པས་ནགས་ཚལ་གྱི་གླིང་དུ་བསྐྱལ་ལོ། །དེ་ནས་སློབ་མའི་་་
དོན་དུ་དྲག་ཤུལ་སྤྱོད་པའི་སྦྱིན་སྲེག་ལན་བདུན་བྱའོ། །དེ་ནས་དཀྱིལ་འཁོར་་་་
བསྡུ༑ བཀྲ་ཤིས་གསོལ། སྦྱིན་སྲེག་ཐལ་བ་མནན་ལས་བྱས་ལ་སྦྱར། བླ་
མ་ལ་ཡོན་དབུལ་ཚོགས་ཇི་ལྟར་རིགས་པ་བསགས། བཟླས་པ་ཇི་ལྟར་བྱ་བའི་་་་
ལུང་བསྟན་པ་བཟླས་པ་ལ་དུས་ཐམས་ཅད་དུ་བརྩོན་པར་བྱ། སྲུང་བའི་འཁོར་
ལོ་ཡང་མགུལ་དུ་གདགས་སོ། །བདུད་རྩི་ཐབ་སྦྱོར་ཞེས་བྱ་བ་ཁྲོ་བོ་བཞིའི་་་་་་
དཀྱིལ་འཁོར་དུ་དབང་བསྐུར་བའི་ཆོ་ག་ཟབ་མོ་དཔལ་མར་མེ་མཛད་བཟང་པོས་
མཛད་པ་རྫོགས་སོ།། །།


།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྒོ་མ་བཞིའི་
དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
གནས་ཡིད་དང་མཐུན་པར་སའི་ཆོ་ག་ལ་སོགས་པ་སྔོན་དུ་སོང་བས་སྒོ་མ་བཞིའི་
དཀྱིལ་འཁོར་བཞེངས་ཏེ། ས་སྟེགས་དཀྱིལ་འཁོར་གྲུ་གསུམ་མཉམ་ཞིང་ཆགས་
ཀྱིས་འཐས་པར་བྱས་ཏེ་ཐིག་བཏབ་ལ་ཚོན་བཀྱེ་སྟེ། དབུས་པདྨ་འདབ་མ་
བཞི་པ་སྟེ་ལྟེ་བ་ལྗང་གུ་པདྨ་རིགས་ཀྱི་མདོག་ལྟེ་བའི་མུ་ཁྱུད་ནག་པོ་རྡོ་རྗེ་ར་བ་
དཀར་པོས་བསྐོར་བ། གོང་རས་དམར་པོ་མུ་ཁྱུད་སེར་པོ་སྣ་ཚོགས་པདྨས་
མཚན་པ། སྒོ་བཞི་རྟ་བབས་སུ་ཡོད་པ་བྲིས་ལ། མཚན་ཉིད་དང་ལྡན་པའི་
བུམ་པ་ལྔ་ལ་རྒྱན་ཐམས་ཅད་ཀྱིས་བརྒྱན་པ། ལྷ་སོ་སོའི་མཚན་མ་བཏབ་ལ་སོ་
སོའི་གནས་སུ་བཞག །སྒོ་བཞིར་ཕུར་བུ་བཞི་ལ་དར་ལེ་བརྒན་གྱི་ཅོན་པན་
བཏགས་ལ་གཟུགས། དེ་ཡང་རས་ཀྱི་སྐུད་པ་ལ་རྨ་བྱའི་མདོངས་ཀྱིས་སྦྲེལ་ལོ། །པཱུ་
ཛའི་བྱེ་བྲག་ལྔ་ལྔ་བཤམ། ཕྱོགས་སྐྱོང་བའི་གཏོར་མའི་ཚོགས་ལེགས་པར་བཤམས་
ལ༑ དེ་ནས་དབུས་ཀྱི་བུམ་པ་ལ་རྡོ་རྗེ་རྣམ་པར་འཇོམས་པ་སྐུ་མདོག་ལྗང་གུ་་་
རྒྱན་ཐམས་ཅད་ཀྱིས་བརྒྱན་པ། དེ་ཉིད་ཀྱི་སྔགས་དང་ཕྱག་རྒྱས་སྤྱན་དྲངས་ལ་་་་
བཞུགས་སུ་གསོལ་བ་དང་། དེ་ནས་ལྕགས་ཀྱུ་དང་ཞགས་པ་དང་ལྕགས་སྒྲོག་་་་
དང་དྲིལ་བུའི་ཕྱག་རྒྱ་བཅིངས་ལ། ཨོཾ་བཛྲ་ཨཾ་ཀུ་ཤ་སྭཱ་ཧཱ། ཨོཾ་བཛྲ་པཱ་ཤ་སྭཱ་ཧཱ།
ཨོཾ་བཛྲ་སྤོ་ཊ་སྭཱ་ཧཱ། ཨོཾ་བཛྲ་གྷཎྜེ་སྭཱ་ཧཱ་ཞེས་སོ་སོའི་བུམ་པ་ལ་དམིགས་ཏེ།
ལན་ཉི་ཤུ་རྩ་གཅིག་ཏུ་བརྗོད་པས་ཤར་ཕྱོགས་ཀྱི་བུམ་པར་པདྨ་དང་ཟླ་བའི་སྟེང་དུ།
ཛ ལྷ་མོ་མདོག་དཀར་མོའི་ལག་ན་ལྕགས་ཀྱུ་ཐོགས་པ་ཞལ་བག་ཙམ་ཁྲོ་བ་་
རྒྱན་ཐམས་ཅད་ཀྱིས་བརྒྱན་པ། སྐྲ་སེར་པོ་གྱེན་ལ་བརྫེས་པ། སྤྱན་དམར་པོ་
བསྐྱེད་དོ། །ལྷོར་ཧཱུཾ་ལས་ལྷ་མོ་སེར་མོ་རྒྱན་སྣ་ཚོགས་པས་བརྒྱན་པ། ཕྱག་ན་རྡོ་རྗེ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ

ཞགས་པ་རྩེ་གསུམ་པས་མཚན་པ་ཐོགས་པ་ཐོད་པས་བརྒྱན་པ་བསྐྱེད་དོ། །ནུབ་
ཏུ་བཾ་ལས་ལྷ་མོ་དམར་མོ་ཕྱག་ན་ལྕགས་སྒྲོག་ཉི་ཟླས་མཚན་པ་བསྐྱེད་དོ། །བྱང་དུ་
ཧོཿལས་ལྷ་མོ་ལྗང་སེར་ལག་ན་དྲིལ་བུ་དཀྲོལ་བ་བསྐྱེད་ལ། དེ་དག་གི་སྙིང་གར་ཟླ་
བའི་དཀྱིལ་འཁོར་གྱི་སྟེང་དུ་སོ་སོའི་ཡེ་ཤེས་སེམས་དཔའ་སྤྱན་དྲངས་ལ། ཡེ་ཤེས་
སེམས་དཔའི་སྙིང་གར་སོ་སོའི་ས་བོན་ལ་སོ་སོའི་སྔགས་ཀྱི་ཕྲེང་བས་བསྐོར་བའི་་་
སྔགས་ཀྱི་རང་སྒྲ་ལ་དམིགས་ཏེ། བདག་ཉིད་ཀྱིས་ཁྲུས་བྱས་ལ་བཟླས་པ་བྱའོ། །ཨོཾ་
ཛ་ཡེ་སྭཱ་ཧཱ། ཨོཾ་བི་ཛ་ཡེ་སྭཱ་ཧཱ། ཨོཾ་ཨ་ཛི་ཏེ་སྭཱ་ཧཱ། ཨོཾ་ཛྙཱ་ལ་སྭཱ་ཧཱ་ཞེས་སོ་སོའི་་་
བུམ་པ་ལ་དམིགས་ཏེ། ཁྲི་ཕྲག་རེ་བཟླས་ཏེ་སྟོང་གིས་མཆོད་པ་འབུལ། སྤྱན་་་
དྲང་བ་དང་བཞུགས་སུ་གསོལ་བ་དང་། ཕྱག་བཙལ་བ་དང་བསྟོད་པ་རེ་བྱ།
དེ་ལྟར་བཟླས་པ་བྱས་ལ་ལྷ་སོ་སོ་འོད་དུ་ཞུ་ཆུ་བདུད་རྩིར་གྱུར་པ་ལས་ལྷ་མོ་
གྲངས་མེད་པ་འཕྲོས་པ་ལས། ཕྱི་ནང་གི་དབང་བདག་ལ་བསྐུར་བར་དམིགས་
ལ༑ དེ་ནས་སློབ་མ་བསྐྱེད་པ་ལ་སོགས་པ་བྱས་ལ་དཀྱིལ་འཁོར་དུ་གཞུག་པ་་་་
དབང་བསྐུར་བར་བྱའོ། །དེ་ནས་བ་ལིཾ་གཏང་། བཀྲ་ཤིས་གསོལ། དཀྱིལ་
འཁོར་བསྡུ། སློབ་མས་བླ་མ་ལ་ཡོན་དབུལ། སྒོ་མ་བཞིའི་དཀྱིལ་འཁོར་དུ་་་་་
དབང་བསྐུར་བའི་ཆོ་ག །རིན་པོ་ཆེ་དྲི་མ་མེད་པ་ཞེས་བྱ་བ་དཔལ་མར་མེ་་་་་
མཛད་ཀྱིས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རྒྱལ་པོ་ཆེན་
པོ་བཞིའི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་
ལྡན་པས། གནས་ཁང་ཡིད་དང་མཐུན་པར་སའི་ཆོ་ག་རྣམས་རྫོགས་པར་བྱས་ལ།
རྒྱལ་པོ་ཆེན་པོ་བཞིའི་དཀྱིལ་འཁོར་བཞེངས་ལ། ས་སྟེགས་གྲུ་གསུམ་མཉམ་ཞིང་


ཆགས་ཀྱིས་འཐས་པར་བྱ་ཞིང་། དེ་ནས་ཐིག་ལེའུ་ཙེ་དགུར་བཏབ་ལ་ལེའུ་
ཙེ་ལྔ་པ་གྲུ་བཞི་སྒོ་བཞི་པ། དབུས་ཀྱི་ལེའུ་ཙེ་དཀར་པོ་ཤར་ལྗང་ལྷོ་ནག་པོ།
ནུབ་དམར་པོ་བྱང་སེར་པོ་དེའི་བར་གྱི་རྩིག་པ་སྔོན་པོ་ལ་གསེར་གྱི་དོང་ཙེ་་
བརྩེགས་པ། གྲྭ་རྣམས་སུ་བུམ་པ་དམར་པོ་དཔག་བསམ་གྱི་ཤིང་དང་། ནོར་
བུའི་ནང་ན་ཆུ་འབབ་པ་བྲི། གྲུའི་དུམ་བུ་ལྗང་གུར་བྱ། སྒོ་རིམ་དང་འདྲ་
བ་བྲིས་ལ་བུམ་པ་ལྔ་ལ་སོགས་པ་ྋ སྐུ་མདོག་མཐུན་པའི་ཚོན་གྱིས་བསྒྱུར་ལ། སོ་
སོའི་ཕྱག་མཚན་བཏབ་ལ་སོ་སོའི་གནས་སུ་བཞག་ལ་སྐུད་པ་སྔོན་དམར་གྱིས་སྦྲེལ་
ལ༑ ཕྱོགས་མཚམས་སུ་མེ་ལོང་གི་ཕྲེང་བ་དང་། དར་སྣ་དང་། དྲིལ་བུ་་་
གཡེར་ཁའི་དྲ་བས་བྲེས་སོ། །སྟེང་ནས་རས་དཀར་པོའི་གདུགས་ཀྱིས་བཀབ་ལ།
རྒྱན་སྣ་ཚོགས་པས་བརྒྱན་པར་བྱའོ། །ཤོག་བུ་ལ་རྒྱལ་པོ་ཆེན་པོ་བཞིའི་གཟུགས་
བྲིས་ལ་མདའ་ལ་བཏགས་ལ་གནས་སུ་གཟུགས་སོ། །དེ་ནས་བགེགས་བསྐྲད་པ་
ལ་སོགས་པ་བྱས་ལ་དབུས་ཀྱི་བུམ་པ་ལ་དཔལ་རྡོ་རྗེ་རྣམ་འཇོམས་སྐུ་མདོག་དཀར་
པོར་གྱུར་ཏེ་བུམ་པའི་ཕྱག་རྒྱས་སྤྱན་དྲངས་ཏེ་སྔགས་བརྒྱ་རྩ་བརྒྱད་བརྗོད་ལ་པཱུ་
ཛ་ལ་སོགས་རྫོགས་པར་དབུལ། དེ་ནས་ཤར་ཕྱོགས་ཀྱི་བུམ་པར་རཱ་ཛ་ཡུལ་་་་་་
འཁོར་སྲུང་སྤྱན་དྲངས་ཏེ། ལག་པ་གཡོན་པ་པི་ཝང་ལེན་པ་ལྟར་བྱས་ལ་ཨོཾ་ཧྥེ་
སྭཱ་ཧཱ་ཞེས་པ་བརྒྱ་བརྗོད་པས་བུམ་པའི་ནང་དུ་ཟླ་བའི་དཀྱིལ་འཁོར་གྱི་སྟེང་དུ་་
སེང་གེའི་གདན་གྱི་སྟེང་དུ། ཡུལ་འཁོར་སྲུང་ལྗང་གུ་རིན་པོ་ཆེའི་རྒྱན་རྣམས་
ཀྱིས་བརྒྱན་པ། དར་གྱི་ལྷབ་ལྷུབ་དང་བསེའི་རྨོག་ཞུ་གསོལ་བ། ཕྱག་གཡས་
པས་པི་ཝང་འཛིན་པ་གཡོན་གྱིས་ལེན་པ་བསྐྱེད་དོ། །ལྷོའི་བུམ་པར་འཕགས་
སྐྱེས་པོ་སྤྱན་དྲངས་ཏེ། བསྐྱེད་པ་ནི་ལག་པ་གཡས་པའི་མཛུབ་མོ་དང་གུང་མོ་
སྦྱར་ཏེ་བསྒྲེངས་ལ། ཨོཾ་བཱི་སྭཱ་ཧཱ་ཞེས་བརྒྱ་བརྗོད་པས། འཕགས་སྐྱེས་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ

པོ་སྐུ་མདོག་ནག་པོ་དར་གྱི་ལྷབ་ལྷུབ་དང་རིན་པོ་ཆེ་དང་བསེའི་རྨོག་ཞུ་གསོལ་བ།
ཕྱག་ན་རལ་གྲི་བསྣམས་པ་སྔ་མ་བཞིན་དུ་བསྐྱེད་དོ། །ནུབ་ཀྱི་བུམ་པར་སྤྱན་མི་
བཟང་སྤྱན་དྲངས་ཏེ་བསྐྱེད་པ་ནི་གཡོན་པའི་མཛུབ་མོ་ཞགས་པ་ལྟར་བྱ་སྟེ། ཨོཾ་
ཀྵ་སྭཱ་ཧཱ་ཞེས་པ་བརྒྱ་བརྗོད་པས་སྤྱན་མི་བཟང་སྐུ་མདོག་དམར་པོ་དར་ལ་སོགས་་
པས་བརྒྱན་པ། སྦྲུལ་མགོ་བདུན་གྱིས་བསྐོར་བ་སྤྱན་དམར་ལ་འབུར་བ།
ཕྱག་ན་ཆུ་སྲིན་དང་ཞགས་པ་བསྣམས་པ་བསྐྱེད་དོ། །བྱང་གི་བུམ་པ་ལ་རྣམ་་་་
ཐོས་སྲས་སྤྱན་དྲངས་ཏེ་བསྐྱེད་པ་ནི། ལག་པ་གཉིས་ཀྱིས་མཐེ་བོང་གཟེ་མོའི་རྣ་
བ་ལྟར་བྱས་ལ། ཨོཾ་བཻ་སྭཱ་ཧཱ་ཞེས་བརྗོད་པས་རྣམ་སྲས་མདོག་སེར་པོ་གསེར་་་
བཙོ་མ་འདྲ་བ་དར་ལ་སོགས་པས་བརྒྱན་པ་ཕྱག་ན་ནེའུ་ལེའི་རྐྱལ་པ་གསེར་གྱི་་
དོང་ཙེས་བཀང་བ་བསྐྱེད་དོ། །དེ་ནས་སྒྲུབ་པ་པོ་བདག་ཉིད་ཀྱིས་ཁྲུས་བྱས་ལ།
གོས་གསར་པ་གྱོན་ཏེ། བཟླས་པ་བྱ་བ་ནི་ལྷ་དེ་དག་གི་སྙིང་གའི་དཀྱིལ་འཁོར་་
གྱི་སྔགས་ཀྱི་རང་སྒྲ་ལ་སོགས་པ་དམིགས་ཏེ། ཨོཾ་ཙ་ར་ནི་ཙ་ར། ཨོཾ་ཧ་ར་ཧ་ར།
ཨོཾ་ས་ར་ས་ར་སྭཱ་ཧཱ། ཨོཾ་མཱ་ར་ཡ་སྭཱ་ཧཱ། ཨོཾ་བི་དཱ་ར་ཡ་སྭཱ་ཧཱ་ཞེས་བུམ་པ་རེ་
ལ་ཁྲི་ཕྲག་རེ་སོ་སོའི་ལས་ཀྱི་སྔགས་བཟླས་ཤིང་དེ་ཉིད་མཆོད་པ་ལ་སོགས་པ་བྱ་སྟེ།
དབང་བསྐུར་བ་ལྟར་དབང་བསྐུར་རོ། །གཏོར་མ་གཏོང་བ་ལ་སོགས་པ་སྤྱིར་
འདྲའོ༑ །རྒྱལ་པོ་ཆེན་པོ་བཞིའི་དཀྱིལ་འཁོར་དུ་དབང་བསྐུར་བ་དཔལ་མར་མེ་
མཛད་ཀྱིས་མཛད་པ་རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཕྱོགས་སྐྱོང་
བ་བཅུའི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་
ལྡན་པས་གནས་ཁང་ཡིད་དང་མཐུན་པར་ཕྱོགས་སྐྱོང་བ་རྣམས་ཀྱི་དཀྱིལ་འཁོར་་


བཞེངས་ཏེ། སའི་ཆོ་ག་ལ་སོགས་པ་དབང་བསྐུར་བ་བཞིན་བྱས་ལ། དཀྱིལ་
འཁོར་གྲུ་གསུམ་ཤིན་ཏུ་མཉམ་ཞིང་ལེགས་པར་བྱས་ལ་ཐིག་བཏབ་སྟེ། དབུས་
སུ་གྲུ་བཞི་པ་དམར་པོར་བྱའོ། །དེའི་ཕྱི་རོལ་དུ་སྣམ་བུ་གྲུ་བཞི་པ་རིན་པོ་ཆེའི་་
ཁང་བུ་བཅུ་དང་བཅས་པ་བྲིའོ། །སྒོ་ནི་རིགས་དང་མཐུན་པར་བྲིས་ལ་བུམ་པ་་
བཅུ་གཅིག་རྒྱན་རྣམས་ཀྱིས་བརྒྱན་ལ། ལྷ་སོ་སོའི་གནས་སུ་བཞག་སྟེ། བཅུ་
པོའི་མགུལ་བར་དར་སྣ་ཚོགས་པས་སྦྲེལ་རྨ་བྱ་དང་མེ་ལོང་གིས་བྲིའོ། །གཙོ་བོའི་
བུམ་པ་ལ་གཟུངས་ཐག་བཞི་བཏགས་ལ། དཀྱིལ་འཁོར་གྱི་སྒོ་བཞི་རྡོ་རྗེ་བཞི་ལ་
བརྟོད་ལ་བཞག་གོ། །དཀྱིལ་འཁོར་གྱི་མཐའ་རྣམས་སུ་ཧོམ་བཅུ་བརྩིགས་ལ་
བགེགས་རྣམས་ཀྱི་མིང་བྱང་དང་བཅས་པ་བྱ་སྟེ་ཅི་རིགས་པའི་སྦྱིན་སྲེག་བྱའོ། །
མཆོད་པའི་བྱེ་བྲག་ཅི་འབྱོར་པ་དང་། རབ་ཏུ་གཙང་མའི་བ་ལོ་ཆེན་པོ་བཅུ་་་
གཅིག་གིས་དཀྱིལ་འཁོར་གྱི་མཐའ་མ་བསྐོར་ལ་བཞག་གོ། །གཏོར་མ་དེ་་
དག་རེ་རེ་ལ་ལྷ་བཤོས་དང་མར་མེ་དང་སྤོས་དང་ཤོག་ཤོག་གི་གདུགས་རེ་དང་།
དར་དམར་པོའི་བ་དན་དང་། རྨ་བྱའི་རྒྱལ་མཚན་དང་། སེང་གེ་རེ་གཟུགས་
སོ༑ །ཞི་བ་དང་རྒྱས་པ་དང་དབང་དང་དྲག་ཤུལ་གྱི་སྙིང་པོ་ཇི་ལྟར་རིགས་པས་
མཐའ་བརྟེན་པར་བྱ་སྟེ། དེ་ནས་བགེགས་བསལ་བ་ལ་སོགས་པའི་ཆོ་ག་རྫོགས་
པར་བྱས་ལ་དབུས་སུ་རྡོ་རྗེ་རྣམ་འཇོམས་སྐུ་མདོག་དམར་པོར་བསྒྱུར་ལ་བྱའོ། །
དེ་ཡང་དམ་ཚིག་གི་ཕྱག་རྒྱ་དང་སྔགས་ཀྱིས་སྤྱན་དྲང་ངོ་། །དེ་ནས་ཕྱོགས་སྐྱོང་
བའི་སོ་སོའི་ཕྱག་རྒྱས་སོ་སོའི་བུམ་པར་སྤྱན་དྲངས་ཏེ་གོ་རིམས་ཀྱིས་སྙིང་པོ་་་་
བརྒྱ་རྩ་བརྒྱད་བཟླས་སོ། །ཨོཾ་ཨི་སྭཱ་ཧཱ། ཨོཾ་ཨ་སྭཱ་ཧཱ། ཨོཾ་ཡ་སྭཱ་ཧཱ། ཨོཾ་རི་་
སྭཱ་ཧཱ། །ཨོཾ་ཡཾ་སྭཱ་ཧཱ། ཨོཾ་བྷུ་སྭཱ་ཧཱ། ཨོཾ་ཨི་སྭཱ་ཧཱ། ཨོཾ་ཨ་སྭཱ་ཧཱ། དེ་དག་གི་
མཐའ་ཡང་ཛ་དང་ཧཱུཾ་དང་ཕཊ་དང་སྟེ། སྡེ་བཞི་ཞི་རྒྱས་ཀྱིས་ དབྱེའོ། །་་་


དེ་་་


རྣམ་འཇོམས་ཀྱི་སྒྲུབ་ཐབས་བརྒྱ་གྲགས་པ
ལྟར་སོ་སོའི་བུམ་པའི་ནང་དུ་པདྨ་དང་ཟླ་བའི་སྟེང་དུ་བརྒྱ་བྱིན་སེར་པོ་ལག་ན་རྡོ་
རྗེ་ཐོགས་པ་བཙུན་མོ་དང་ལྷན་ཅིག་ཏུ་གླང་པོ་ཆེ་ཞོན་པ་བསྐྱེད་དོ། །མེ་ལྷ་ནི་་
དྲང་སྲོང་གི་ཆ་ལུགས་དང་དབྱུ་གུ་དང་། རིལ་བ་སྤྱི་བླུགས་དང་། བགྲང་་་
ཕྲེང་དང་བླུགས་གཟར་ཐོགས་པ་མདོག་དམར་པོ་ར་ལ་ཞོན་པ་བསྐྱེད་དོ། །
གཤིན་རྗེ་མདོག་ནག་པོ་རྒྱན་ཐམས་ཅད་ཀྱིས་བརྒྱན་པ་བེ་ཅོན་ཐོགས་པ་མ་ཧེ་ལ་་
ཞོན་པ་བསྐྱེད་དོ། །ལྷོ་ནུབ་ཀྱི་བུམ་པར་བདེན་བྲལ་མདོག་དམར་པོ་མཆེ་བ་་་་་
གཅིགས་གཙིགས་པ། ལག་ན་རལ་གྲི་ཐོགས་པ་མི་ལ་ཞོན་པ་བསྐྱེད་དོ། །ནུབ་ཏུ་ཆུ་
ལྷ་མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ། པདྨ་དང་ཞགས་པ་ཐོགས་་
པ་བུམ་པ་སྔོན་པོའི་སྟེང་ན་འདུག་པ་བསྐྱེད་དོ། །ནུབ་བྱང་དུ་རླུང་ལྷ་མདོག་་་་་
དུད་ཀ་བསིལ་ཡབ་ཐོགས་པ་འཁོར་ལོ་ལ་ཞོན་པ་བསྐྱེད་དོ། །བྱང་དུ་ཀུ་བེ་ར་
མདོག་སྣ་ཚོགས་པ་དབྱུག་ཏོ་ཐོགས་པ་རྟ་ལ་ཞོན་པ་བསྐྱེད་དོ། །བྱང་ཤར་དུ་་
དབང་ལྡན་མདོག་དཀར་པོ་ལ་མགྲིན་པ་སྔོ་བ་གླང་མཆོག་སྔོན་པོ་ལ་ཞོན་པ་ལག་་
པ་བཞི་ལ་སྦྲུལ་སེ་རལ་ཁར་ཐོགས་པ་གཅིག་གིས་རལ་གྲི་གཅིག་ན་མདུང་རྩེ་གསུམ་
པ༑ གཡས་ཡུམ་དཀའ་ཐུབ་ཟློག་མ་ལ་འཁྱུད་པ་ལག་པ་གཅིག་གིས་དམ་པ་་
སྦྱིན་པ་བསྐྱེད་དོ། །སྟེང་དུ་ཟླ་བ་ནི་མདོག་དཀར་པོ་པདྨ་ཐོགས་པ་བསྐྱེད་དོ། །
ངང་པ་ལ་ཞོན་པ་མདུན་དུ་བུད་མེད་རྔ་མའི་བསིལ་ཡབ་ཐོགས་པ་བསྐྱེད་དོ། །
དེ་ཉིད་ཀྱི་བུམ་པར་ཉི་མ་མདོག་དམར་བར་བསྐྱེད་དོ། །ལག་པ་ན་པདྨ་ཐོགས་་
པ་བསྐྱེད་དོ། །ཡང་དབང་ལྡན་གྱི་འོག་སྟེ་འོག་གི་ཕྱོགས་སུ་སའི་ལྷ་མོ་ལྟེ་བ་མན་
ཆད་དམར་མོ་ཡན་ཆད་གསེར་ལས་གྲུབ་པ། རིན་པོ་ཆེ་སྣ་ཚོགས་པས་བརྒྱན་པ་
ལག་ན་རིན་པོ་ཆེའི་གཏེར་གྱི་བུམ་པ་ཐོགས་པ། སྦྲུལ་ལ་ཞོན་པ་བསྐྱེད་དོ། །
དེ་ལྟར་བསྐྱེད་ལ་ཨ་ལས་བྱུང་བའི་ཡེ་ཤེས་སེམས་དཔའ་སྤྱན་དྲངས་ཏེ། སོ་སོའི་


སྙིང་པོ་ཐུགས་ཀའི་ཟླ་བའི་དཀྱིལ་འཁོར་གྱི་སྟེང་དུ་བཞུགས་པ་དེ ། དེ་ཀུན་གྱི་
སྙིང་ག་ནས་སོ་སོའི་སྔགས་ཀྱི་ཕྲེང་བ་ལ་དམིགས་ལ། བཟླས་པ་བརྩམ་པར་བྱའོ།།
ན་ཙཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ། ཏིཥྛ་ཏིཥྛ། བནྡྷ་བནྡྷ། ཧ་ན་
ཧ་ན། ཨ་མྲྀ་ཏེ་ཧཱུཾ་ཕཊ། བེ་ག་ར་ཎ་། ཨ་ཛི་ཏེ། ཛྭ་ལ་ཛྭ་ལ། ཏི་་
ཊི་ཏི་ཊི། ཏིངྒ་ལེ། ད་ཧ་ད་ཧ། ཏེ་ཛོ་བ་ཏི། ཏི་ལི་ཏི་ལི་བནྡྷ་བནྡྷ་སྭཱ་་
ཧཱ་ཞེས་བུམ་པ་རེ་རེ་ལ་བརྒྱ་རྩ་བརྒྱད་བཟླས་ཏེ། མཆོད་པ་དང་། ཕྱོགས་་
སྐྱོང་དང་གཙོ་བོ་ལ་བསྟོད་པ་ལ་སོགས་པ་ཅི་རིགས་པར་བྱས་ལ་རོལ་མོ་དང་།
སིལ་སྙན་རྣམས་ཀྱིས་རབ་ཏུ་མཉེས་པར་བྱ་ཞིང་སྤོས་དང་འོ་མ་ལ་སོགས་པས་
མཆོད་པའམ་སྦྱིན་སྲེག་བྱའོ། །དེ་ནས་སློབ་མ་ལས་ཐམས་ཅད་པའི་བུམ་པས་་་་
ཁྲུས་ཆུ་ནས་བཏོན་ནས་གོས་གསར་པ་གྱོན་ཏེ་མཎྜལ་དབུལ་བ་ལ་སོགས་པ་བྱ་སྟེ།
དཀྱིལ་འཁོར་དུ་འཇུག་པ་དང་། མེ་ཏོག་གཏོར་བ་དང་། གང་ལ་ཕོག་པའི་
སྐུ་མདོག་དང་ཕྱག་མཚན་བསྟན་ཅིང་། དེ་ཉིད་ཀྱི་སྙིང་པོ་བརྒྱ་རྩ་བརྒྱད་ཟློས་སུ་
གཞུག་གོ། །དེ་ནས་སྒྲ་རྣམ་པ་སྣ་ཚོགས་དང་བཅས་པས་དབང་བསྐུར་བར་བྱའོ།།
དབང་བསྐུར་བ་བཞིན་དུ་ཆོ་གའི་ལྷག་མ་མ་ལུས་པར་བྱའོ། །དེ་ནས་ཡང་མཆོད་
ཡོན་ལ་སོགས་པ་ཕུལ་ནས་གཏོར་མའི་ཆོ་ག་རྒྱས་པར་བྱའོ། །དེ་ནས་བྱིན་་་
གྱིས་བརླབ་པ་ཡང་ཚུལ་བཞིན་དུ་བྱས་ལ་གཏོར་མ་དེ་དག་ལ་དར་སྣ་ཚོགས་དང་་
གདུགས་དང་བཅས་པས་སྣང་གསལ་སྤང་སྟེ་རི་མཐོན་པོའམ་ནགས་ཚལ་སྟུག་་་
པོར་བསྐྱལ་ལོ། །དུང་ལ་སོགས་པའི་སྒྲ་སྣ་ཚོགས་པ་དང་ལྡན་པ་དང་། སྒྲུབ་
པ་པོ་རྣམས་ཀྱང་རྒྱན་སྣ་ཚོགས་པས་བརྒྱན་པ་ལ། ལག་པ་དང་རྐང་པའི་གར་དང་
ལྡན་པས་ཉི་མ་རྩེ་ཤར་ལ་བསྐྱལ། ནང་དུ་ལོག་ལ་བགེགས་མནན་པའི་ཆོ་ག་བྱ།
དེ་ནས་བཀྲ་ཤིས་གསོལ། དཀྱིལ་འཁོར་བསྡུ། བླ་མ་ལ་ཡོན་དབུལ་ལོ། །བསོད་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ནམས་རྫོགས་པའི་དོན་དུ་སྟོན་མོ་བྱ། ཆོ་གའི་ལྷག་ཆད་ཁ་བསྐང་བའི་དོན་དུ་ཡི་
གེ་བརྒྱ་པ་བཟླས། ལྷ་རྣམས་སློབ་མ་དང་གཉིས་སུ་མེད་པར་བསྟིམ། སྙིང་པདྨ་་་་
འདབ་མ་བརྒྱད་པའི་ནང་དུ་བཞུགས་པར་བྱའོ། །སློབ་མས་བླ་མ་ལ་ཡོན་ཕུལ་ལ་་
དགའ་བ་དང་ཡི་རང་བར་བྱའོ། །ཕྱོགས་སྐྱོང་བ་བཅུའི་དཀྱིལ་འཁོར་དུ་དབང་
བསྐུར་བའི་ཆོ་ག་དཔལ་མར་མེ་མཛད་ཀྱིས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཟའ་ཆེན་
པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་་་་
དང་ལྡན་པས་གནས་ཡིད་དང་མཐུན་པར་གཟའ་ཆེན་པོ་བརྒྱད་ཀྱི་དཀྱིལ་འཁོར་་
བཞེངས་ཏེ་སའི་ཆོ་ག་ལ་སོགས་པ་སྔོན་དུ་སོང་བས་ས་སྟེགས་གྲུ་བཞི་པ་ལ་ཤིན་ཏུ་
མཉམ་པར་བྱ་སྟེ། ཐིག་བཏབ་ལ་ཚོན་རྩི་སྣ་སོགས་་པས་དཀྱིལ་འཁོར་ལེའུ་ཙེ་
དགུ་པ་ལ་སོ་སོའི་མདོག་དང་མཐུན་པ་སྒོ་བཞི་དང་བཅས་པ་བྲི་བར་བྱའོ། །དེ་
ནས་བུམ་པ་དགུ་ལ་སོ་སོའི་མཚན་མ་བཏབ་ལ་གནས་སུ་གཞག་པར་བྱའོ། །གྲྭ་་
རྣམས་སུ་ཕུར་བུ་དང་རྡོ་རྗེ་སྐུད་པས་སྦྲེལ་ལ་མཁས་པས་གཟུགས་སོ། །དེ་ལྟར་་
བྱས་ པ་སོ་སོའི་གནས་སུ་མཚན་མ་བྲིས་ཏེ། ངོས་བཞིར་རྡོ་རྗེ་དང་རིན་པོ་ཆེ་
དང་། པདྨ་དང་། རྒྱ་གྲམ་བྲིའོ། །དབུས་སུ་རྣམ་འཇོམས། ཤར་དུ་པ་བ་་
སངས༑ ནུབ་ཏུ་ཟླ་བའི་མཚན་མ། ལྷོར་ཕུར་བུ། བྱང་དུ་ལྷག་པ། ཤར་
ལྷོར་མིག་དམར། ལྷོ་ནུབ་ཏུ་སྒྲ་གཅན་འཛིན། ནུབ་བྱང་དུ་ཉི་མ། བྱང་་་་
ཤར་དུ་སྤེན་པའི་མཚན་མ་བྲིའོ། །སྒོ་རྣམས་སུ་ལྕགས་ཀྱུ་ཞགས་པ་ལྕགས་སྒྲོག་་
དྲིལ་བུ་བྲིའོ། །དེ་ནས་སོ་སོའི་སྔགས་དང་ཕྱག་རྒྱས་སྤྱན་དྲངས་ཏེ། ལག་པ་་
གཉིས་འཁོར་ལོ་ལྟར་བྱས་ལ། ཨོཾ་ན་༐བཛྲ་པཱ་ཎ་ཡེ་ཧཱུཾ་ཞེས་བརྗོད་པས།


དབུས་སུ་རྣམ་འཇོམས་སྐུ་མདོག་དཀར་པོ་གཡས་འཁོར་ལོ་གཡོན་བུམ་པ་འཛིན་པ།
རྒྱན་ཐམས་ཅད་ཀྱིས་བརྒྱན་པ་བསྐྱེད་དོ། །ལག་པ་གཡས་པ་བཀན་ལ་པདྨའི་་་་་
ཚུལ་དུ་བསྟན་ལ། ན་མོ་ར་ཏི་བི་ཡ་སརྦ་སྭ་ཏ་ལྷ་ཏ་ཀ་ར་ཧི་ཧི་ཀ་སྭཱ་ཧཱ་ཞེས་་་
བརྗོད་པས། ཤར་གྱི་བུམ་པ་ལ་པ་བ་སངས་མདོག་དམར་པོ་རྒྱན་ཐམས་ཅད་
ཀྱིས་བརྒྱན་པ་བསྐྱེད་དོ། །ལག་པ་གཡོན་པ་ཁུ་ཚུར་བཅངས་ལ་མཐེ་བོང་དང་་་
མཛུབ་མོ་སྦྱར་ཏེ་ཟླ་གམ་གྱི་ཚུལ་དུ་བསྟན་ལ། ན་མ་༐ཡ་ཤི་ཏ་ཧ་པྲ་བྷ་བ་
མ་ལི་ནི་སྭཱ་ཧཱ་ཞེས་བརྗོད་པས། ནུབ་ཏུ་ཟླ་བ་མདོག་དཀར་པོ་ངང་པ་ལ་ཞོན་པ་
ལག་པ་ན་པདྨ་ཐོགས་པ་དྲུང་ན་བུད་མེད་རྔ་ཡབ་ཐོགས་པ་བསྐྱེད་དོ། །ལག་པ་
གཡོན་པའི་ཁུ་ཚུར་བཅངས་ལ། ལག་པ་གཡས་པ་དམ་པ་སྦྱིན་པའི་ཚུལ་དུ་བྱས་
ལ༑ ན་མོ་དེ་བ་གུ་རུ་བྷ་ཀི་ཤ་ཡ་ས་ར་ས་ཏྱེ་ན་ཧ་ག་རི་རི་སྭཱ་ཧཱ་ཞེས་བརྗོད་་
པས༑ ལྷོར་ཕུར་བུ་སྐུ་མདོག་དཀར་པོ་ཟླ་བའི་སྟེང་ན་འདུག་པ་དར་སེར་པོའི་
སྟོད་གཡོགས་གྱོན་པ། ལག་པ་གཡོན་པ་ན་གླེགས་བམ་ཐོགས་པ། གཡས་་་
ཆོས་སྟོན་པ་འདྲ་བ་བསྐྱེད་དོ། །ལག་པ་གཉིས་ཁུ་ཚུར་བཅངས་པ་བྲང་དུ་་་་་
བཞག་ལ། ན་མོ་ཡུ་བཱ་རཱ་ཛཱ་ཡ་སརྦ་སཏྭ་པ་ཙ་ལ་ཡ་སྭཱ་ཧཱ་ཞེས་བརྗོད་པས།
བྱང་དུ་གཟའ་ལག་པ་མདོག་སེར་པོ་རྒྱན་ཐམས་ཅད་ཀྱིས་བརྒྱན་པ། གཡོན་་་་་
ཨུཏྤལ༑ གཡས་དམ་པ་སྦྱིན་པ། པདྨའི་གདན་ལ་འདུག་པར་བསྐྱེད་དོ། །
གཡས་པ་ཁུ་ཚུར་བཅངས་ལ་མཛུབ་མོ་དང་གུང་མོ་མཚན་མའི་ཚུལ་དུ་བྱས་ལ།
ན་མོ་བྷུ་སུ་ཏ་རཀྟ་མ་བྱ་སྲི་ཡ་གརྟ་ཨ་པ་ར་ན་ཡ་སྭཱ་ཧཱ། ཞེས་བརྗོད་པས།
ཤར་ལྷོར་མིག་དམར་མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ། གཡས་་་
རལ་གྲི་གཡོན་ཆད་གྲི་ཐོགས་པ་བསྐྱེད་དོ། །ལག་པ་གཡོན་བཀན་ལ་སྣོད་ཀྱི་ཚུལ་
དུ་བསྟན་ལ། ན་མོ་བྷི་ཤ་མ་གེའུ་ སྨྲ་ཤི་ཛ་ལི་ཏ་ཨ་ཙ་ཤ་སྭཱ་ཧཱ་ཞེས་བརྗོད་པས།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ལྷོ་ནུབ་ཏུ་སྒྲ་གཅན་མདོག་དུད་ཀ་མིའི་མགོ་ལ་རོ་སྨད་སྦྲུལ་དུ་འཁྱིལ་པ་ལུས་མིག་
གིས་ཁེངས་པ། གཡས་མདའ་གཞུ་གཡོན་རིན་པོ་ཆེའི་སྣོད་འཛིན་པ་བསྐྱེད་དོ། །
ལག་པ་གཉིས་ཁུ་ཚུར་བཅངས་ལ། མཐེ་བོང་གཉིས་དང་མཐེའུ་ཆུང་གཉིས་་་
བརྐྱང་སྟེ། ནམ་མཁའི་ཚུལ་དུ་བྱ་སྟེ། ཨོཾ་མ་ཀ་ཤོ་པ་ཡ་སྭཱ་ཧཱ་ཞེས་བརྗོད་པས།
ནུབ་བྱང་དུ་ཉི་མ་མདོག་དམར་པོ་རྟ་ལ་ཞོན་པ་ལག་པ་གཉིས་པདྨ་ཐོགས་པ་་་
བསྐྱེད་དོ། །གཡས་ཐལ་མོའི་ཚུལ་དུ་བྱས་ལ་ན་མོ་བྷ་ཧིང་ག་མ་མ་ཧཱ་ཡཱ་ན་ཀ་་
ས་སྭཱ་ཧཱ་ཞེས་བརྗོད་པས། བྱང་ཤར་དུ་སྤེན་པ་མདོག་ནག་པོ་གོས་དམར་པོ་གྱོན་
པ་གཡས་རལ་གྲི་གཡོན་ཞགས་པ་ཐོགས་པ་བསྐྱེད་དོ། །སྒོ་རྣམས་སུ་གཞན་དང་
མཐུན་པའི་སྒོ་མ་བསྐྱེད་དོ། །ཁྱམས་རྣམས་སུ་རྒྱུ་སྐར་རྣམས་བསྐྱེད། དེ་དག་
ལ་ཛཿ ཧཱུྃ་བཾ་ཧོཿ ཡེ་ཤེས་སེམས་དཔའ་དགུག་པ་དང་གཞུག་པ་དང་བཅིང་བ་དང་་་
གཉིས་སུ་མེད་པར་བསྟིམ་པར་བྱས་ལ། ཡེ་ཤེས་སེམས་དཔའི་དཀྱིལ་འཁོར་ཟླ་་
བའི་དཀྱིལ་འཁོར་ལ་དམིགས་ཏེ་བསྙེན་པ་བསྐྱར་བ་ནི། ཨོཾ་ཤུ་སྭཱ་ཧཱ། ཨོཾ་སོ་
སྭཱ་ཧཱ། ཨོཾ་།སྭཱ་ཧཱ། ཨོཾ་བུ་སྭཱ་ཧཱ། ཨོཾ་ཨོཾ་སྭཱ་ཧཱ། ཨོཾ་ར་སྭཱ་ཧཱ། ཨོཾ་ཨ་སྭཱ་
ཧཱ༑ ཨོཾ་ས་སྭཱ་ཧཱ། དེ་དག་རེ་རེ་ལ་བརྒྱ་རྩ་བརྒྱད་བཟླས་ལ། དེ་ནས་མཆོད་
པ་དང་བསྟོད་པ་བྱ་སྟེ། གཟའ་བརྒྱད་རྒྱུ་སྐར་དང་བཅས་པའི་གཏོར་མ་ལ་ཡང་
བསྟོད་དོ། །དེ་ནས་མཆོག་གི་བཟླས་པ་བརྩམ་པར་བྱའོ། །སོ་སོའི་བཟླས་པ་
བུམ་པ་ལ་དམིགས་ཏེ། ཨོཾ་མ་ཧཱ་ཀཱ་ལེ་བེ་ག་ར་ཎ་ཨ་ཛི་ཏེ། ཛྭ་ལ་ཛྭ་ལ།
ཏི་ཊི་ཏི་ཊི་ཏིང་ག་ལེ་ད་ཧ་ད་ཧ་ཏེ་ཛོ་བ་ཏི། ཏི་ལི་ཏི་ལི་ཧཱུྃ་ཕཊ་སྭཱ་ཧཱ་ཞེས་པ་
རེ་རེ་ལ་སྟོང་ཕྲག་རེ་རེ་བཟླས་སོ། །གཙོ་བོ་ནི་སོ་སོའི་ལས་དང་སྦྱོར། ལས་སུ་
བྱེད་ན་གོང་མའི་སོ་སོའི་སྙིང་པོ་ལ་ཁྲི་ཕྲག་རེ་བསྐྱལ་ལ་ཡང་སྦྱར་རོ། །དབང་
བསྐུར་ན་ཐ་མ་རྣམས་ཀྱིས་བྱའོ། །བརྒྱ་བརྒྱའི་བར་དུ་གཟའ་རྣམས་ལ་པཱུ་ཛ་བྱའོ།།


དཀར་གསུམ་མངར་གསུམ་གྱིས་གཟའ་རྣམས་མཉེས་པར་བྱའོ། །དེ་ནས་སློབ་མ་
རྣམས་ཁྲུས་བྱས་ཏེ། གོས་གསར་པ་གྱོན་ལ་བསྐྱེད་པ་ལ་སོགས་པ་སྔོན་དུ་བྱས།
དཀྱིལ་འཁོར་དུ་བཅུག་སྟེ་མེ་ཏོག་དོར་བ་ལ་སོགས་པ་དང་། དབང་བསྐུར་བར་
བྱའོ༑ །དེ་ནས་ཁྲུས་བྱས་ལ་གཟའ་ཆེན་པོ་བརྒྱད་ཀྱི་བ་ཛི་གཏང་ངོ་། །དེའི་
འོག་ཏུ་ཕྱོགས་སྐྱོང་དང་བགེགས་ཀྱི་གཏོར་མ་སྒྲ་སྣ་ཚོགས་པ་དང་ལྡན་པས་བཏང་
དཀྱིལ་འཁོར་བསྡུ་བ་དང་བཀྲ་ཤིས་གསོལ་བ་ལ་སོགས་པ་བྱའོ།
ལ༑
གཟའ་ཆེན་པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བའི་ཆོ་ག་ཉི་མ་བཅུད་ལེན་
བྱ་བ་དཔལ་མར་མེ་མཛད་ཀྱིས་མཛད་པ་རྫོགས་སོ།། །།
༄༅། །།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རྒྱུ་སྐར་ཉི་ཤུ་
རྩ་བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་་་་་
དང་ལྡན་པས་གནས་ཁང་ཡིད་དང་མཐུན་པར་མེ་ཏོག་སིལ་མ་བཀྲམ་ལ་ས་ཆོག་ལ་
སོགས་པ་སྔོན་དུ་སོང་བས་རྒྱུ་སྐར་རྣམས་ཀྱི་དཀྱིལ་འཁོར་བཞེངས་ཏེ་དབུས་པདྨ་
འདབ་བརྒྱད་ལ་དཀར་པོ་ལྟེ་བ་སྔོན་པོ། མུ་ཁྱུད་པདྨའི་ཕྲེང་བས་མཛེས་པར་་་་
བསྐོར་བ། ཁྱམས་དར་དམར་པོ་ལ་ཤར་ནས་བརྩམས་ནས་སྣ་ཚོགས་ཡིད་དུ་་
འོང་བའི་ཁང་བུ་བདུན་བདུན་གྱིས་བསྐོར་བ་སྒོ་བཞི་མུ་ཁྱུད་སྣ་ཚོགས་སྐར་མའི་་་
འོད་འཁྲུག་པ་བྲིའོ། །དེ་ནས་གཙོ་བོའི་མཚན་མ་དང་། པདྨ་རྣམས་ལ་གཟའ་
བརྒྱད་ཀྱི་མཚན་མ་དང་། ཁང་བུ་རྣམས་སུ་ཤར་ནས་བརྩམས་ཏེ། མདུང་་
དང་། མདའ་བོ་ཆེ་དང་། འཁོར་ལོ་དང་། གཏུན་ཤིང་དང་། ཕུབ་དང་།
རལ་གྲི་དང་། རྔ་ཡབ་དང་། མེ་དང་། ཆུ་དང་། ས་དང་། རླུང་དང་།
རྒྱལ་མཚན་དང་། སྦུད་པ་དང་། རྡོ་རྗེ་དང་། མེ་ལོང་དང་། བསེ་ཁ་


རྣམ་འཇོམས་ཀྱི་སྒྲུབ་ཐབས་བརྒྱ་གྲགས་པ

སྦྱར་དང་། དངུལ་གྱི་ཕྲེང་བ་དང་། ཞགས་པ་དང་། མདའ་དང་།
ལྕགས་ཀྱུ་དང་། སིན་དྷུ་རའི་སོལ་བ་དང་། སེང་གེ་དང་། ཝ་དང་།
བྱི་ལ་དང་། གླང་པོ་དང་། བྱ་རྒོད་དང་། རི་སྐྱེགས་དང་། རྨ་བྱ་་་་་་
རྣམས་བྲི་བར་བྱའོ། །དེ་ནས་བུམ་པ་ཉི་ཤུ་རྩ་དགུ་ལ་རྒྱན་ཐམས་ཅད་ཀྱིས་་་་་་
བརྒྱན་པ། སོ་སོའི་མཚན་མ་དྲི་སྣ་ཚོགས་པས་བཏབ་ལ། ཕྱོགས་སུ་གཞག་གོ།།
ཕྱོགས་མཚམས་རྣམས་སུ་ཕུར་བུས་འཁོར་བར་གཞག་གོ། །དེ་དག་གི་བར་བར་
དུའང་ཚོན་སྣ་ཚོགས་པའི་སྐུད་པས་སྦྲེལ་ལོ། །བདུག་སྤོས་ལ་སོགས་པའི་མཆོད་
པའི་ཡོ་བྱད་ཅི་འབྱོར་པ་བཤམ་མོ། །དེ་ནས་གཟའ་དང་་རྒྱུ་སྐར་གྱི་གཏོར་མ་
དང་། ཕྱོགས་སྐྱོང་རྣམས་ལ་གཏོར་མ་ཚུལ་བཞིན་དུ་བཤམ་མོ། །དེ་ནས་ཡན་
ལག་བདུན་པ་སྔོན་དུ་སོང་བས་སོ་སོའི་བུམ་པར་སྔགས་དང་ཕྱག་རྒྱས་བསྐྱེད་དོ། །
ཤར་གྱི་བུམ་པ་དང་པོ་ནས་བརྩམས་ཏེ་སྨིན་དྲུག་དཀར་པོ་ཞལ་གཅིག་ཕྱག་སྟོང་
དང་ལྡན་པ་ཕྱག་གཡས་ན་མདུང་བསྣམས་པ། ཞལ་ནས་བདུད་རྩིའི་རྒྱུན་་་་་
འབབ་པ། ཁྱི་དཀར་པོ་ལ་ཞོན་པ་བསྐྱེད་དོ། །དེ་བཞིན་དུ་གཞན་འདྲ་བ་
ལ་སྣར་མ་མདོག་སེར་ལྗང་ཕྱག་ན་མདའ་བོ་ཆེ་ཉ་ལ་ཞོན་པ། མགོ་མདོག་་་་་
དཀར་སྨུག་འཁོར་ལོ་སྲེ་མོ་ལ་ཞོན་པ། ལག་མདོག་དཀར་གཏུན་ཤིང་བསྣམས་
པ་གླང་ལ་ཞོན་པ། ནབ་སོ་མདོག་དཀར་པོ་ཕྱག་ན་ཕུབ་བ་ལང་ལ་ཞོན་པ།
རྒྱལ་མདོག་དཀར་སེར་ཕྱག་ན་རལ་གྲི་ཁྱུང་ལ་ཞོན་པ། སྐག་སྔོན་པོ་རྔ་་་
ཡབ་བསྣམས་པ་རྟ་ལ་ཞོན་པ་བསྐྱེད་དོ། །ལྷོ་ཕྱོགས་སུ་མཆུ་མདོག་སེར་བ་ལག་
པ་བརྒྱ་སྟོང་གྲངས་མེད་པ་རིན་པོ་ཆེའི་རྒྱན་རྣམས་ཀྱིས་བརྒྱན་པ། ཕྱག་རྣམས་
ན་མེ་བསྣམས་པ་བྱ་ལ་ཞོན་པ་བསྐྱེད་དོ། །གྲེ་མདོག་སྔོ་སྐྱ་ཕྱག་ན་ཆུ། གླང་
པོ་ལ་ཞོན་པ། དབོ་མདོག་དམར་སྐྱ་ཕྱག་རྣམས་ན་ས། སྟག་ལ་ཞོན་པ།


མེ་བཞི་མདོག་དཀར་པོ་ཕྱག་ན་རླུང་། རིན་པོ་ཆེ་སྣ་བཞིའི་ཁྲི་ལ་གནས་པ།
ནག་པ་མདོག་ནག་པོ་ཕྱག་རྣམས་ན་རྒྱལ་མཚན་གཡག་ལ་ཞོན་པ། ས་རི་མདོག་
སེར་པོ་ཕྱག་ན་སྦུད་པ། གསེར་གྱི་གདན་ལ་བཞུགས་པ། ས་ག་མདོག་་་་་
དུད་ཀ་ཕྱག་རྣམས་རྡོ་རྗེ་གདེངས་པ། སྦྲུལ་ལ་ཞོན་པ་བསྐྱེད་དོ། །ནུབ་ཏུ་་་
གཟི་བརྗིད་ཆེན་མོ་མདོག་དམར་ཕྱག་རྣམས་མེ་ལོང་། གློག་ལ་ཞོན་པའོ། །
སྣྲོན་མདོག་སེར་སྐྱ་ཕྱག་རྣམས་ན་བསེ་ཁ་སྦྱར། དྲེད་ལ་ཞོན་པ། སྣྲུབས་སྐུ་
མདོག་དམར་སེར་ཕྱག་རྣམས་ན་དངུལ་གྱི་ཕྲེང་བ། རླུང་ལ་ཞོན་པ། ཆུ་སྟོད་
མདོག་སྔོན་མོ་ཕྱག་རྣམས་ན་ཞགས་པ། འབྲུག་ལ་ཞོན་པའོ། །ཆུ་སྨད་མདོག་
ལྗང་སྔོན་ཕྱག་རྣམས་ན་བ་དན་བསྣམས་པ། ཅེ་སྤྱང་ལ་ཞོན་པ། གྲོ་བཞིན་་་་
མདོག་སྨུག་པོ་ཕྱག་རྣམས་ན་ལྕགས་ཀྱུ་བསྣམས་པ། སེང་གེ་ལ་ཞོན་པའོ། །བྱི་
བཞིན་མདོག་དམར་སྐྱ་ཕྱག་རྣམས་ན་སིན་དྷུ་རའི་སོལ་བ། ཝ་ལ་ཞོན་པ།
བྱང་དུ་མོན་གྲུ་མདོག་ལྗང་གུ་ཕྱག་རྣམས་ན་སེང་གེ་དཀར་མོ། དོམ་ལ་ཞོན་པའོ།།
མོན་དྲེ་མདོག་མཐིང་ག་ཕྱག་རྣམས་ན་བེང་མོ། སྤྲིན་ལ་ཞོན་པའོ། །ཁྲུམས་སྟོད་
མདོག་ལྗང་སེར་ཕྱག་རྣམས་ལ་བྱི་ལ་ཁྲ་མོ་བསྣམས་པ། ངང་པ་ལ་ཞོན་པའོ། །
ཁྲུམས་སྨད་མདོག་ལྗང་སྔོན་ཕྱག་ན་གླང་སྔོན་པོ་བསྣམས་པ། ར་ལ་ཞོན་པ།
ནམ་གྲུ་མདོག་མཐིང་ག་ཕྱག་རྣམས་ན་བྱ་རྒོད་སེར་པོ། བུམ་པ་ལ་ཞོན་པའོ། །
ཐ་སྐར་མདོག་ལྗང་དམར་ཕྱག་ན་རི་སྐེགས་ཁྲ་མོ། རྔ་མོ་ལ་ཞོན་པའོ། །བྲ་ཉེ་
མདོག་དུང་སེར་རིན་པོ་ཆེའི་རྒྱན་སྣ་ཚོགས་པས་བརྒྱན་པ། ཕྱག་བརྒྱ་སྟོང་ན་རྨ་
བྱ་སྔོན་པོ་བསྣམས་པ། ཞལ་གཅིག་པ་ཞལ་ནས་བདུད་རྩིའི་རྒྱུན་འབབ་པ་་་་་་
རུས་སྦལ་ཞོན་པ་བསྐྱེད་དོ། །དེ་དག་ཀྱང་ས་བོན་ཀུན་ལས་བྱུང་བ་འོད་ཟེར་་་་་
བརྒྱ་སྟོང་དཔག་ཏུ་མེད་པ་འཕྲོ་བ་བསྐྱེད་དོ། །སྔགས་ནི་ཨོཾ་ས་སྭཱ་ཧཱ། ཨོཾ་ལོ་སྭཱ་


རྣམ་ཀྱི་ཧཱ༑ ཀྱི་ཏ་ཐབས་ཧཱ། ཨོཾ་ཕ་སྭཱ་ཧཱ། ཨོཾ་ཀེ་སྭཱ་ཧཱ། ཨོཾ་མཾ་སྭཱ་ཧཱ། ཨོཾ་གྷུ་སྭཱ་ཧཱ།
ཨོཾ་ཁཾ་སྭཱ་ཧཱ། ཨོཾ་ཉེ་སྭཱ་ཧཱ། ཨོཾ་སི་སྭཱ་ཧཱ། ཨོཾ་ཡེ་སྭཱ་ཧཱ། ཨོཾ་ཝུ་ སྭཱ་ཧཱ། ཨོཾ་
ཨི་སྭཱ་ཧཱ། ཨོཾ་གི་སྭཱ་ཧཱ། ཨོཾ་ར་སྭཱ་ཧཱ། ཨོཾ་རུ་སྭཱ་ཧཱ། ཨོཾ་བྷ་སྭཱ་ཧཱ། ཨོཾ་ཏེ་སྭཱ་
ཧཱ༑ ཨོཾ་རཾ་སྭཱ་ཧཱ། ཨོཾ་རི་སྭཱ་ཧཱ། ཨོཾ་རྡ་སྭཱ་ཧཱ། ཨོཾ་ཁྲི་སྭཱ་ཧཱ། ཨོཾ་སྨ་སྭཱ་ཧཱ
།
ཨོཾ་ལཾ་སྭཱ་ཧཱ། ཨོཾ་ཤཾ་སྭཱ་ཧཱ། ཨོཾ་དྷ་སྭཱ་ཧཱ། ཨོཾ་ན་སྭཱ་ཧཱ། ཨོཾ་ཉ་སྭཱ་ཧཱ། ཞེས་
གོ་རིམས་ཀྱིས་སོ་སོའི་ཡེ་ཤེས་སེམས་དཔའ་རྣམས་བསྟིམ་ལ། བུམ་པ་ཞལ་གྱི་
བདུད་རྩི་ཆུ་བོའི་རང་བཞིན་དུ་དམིགས་སོ། །དེ་ནས་མཆོད་པ་དང་བསྟོད་པའི་
བྱེ་བྲག་ཅི་རིགས་པར་བྱས་ལ། ཇི་ལྟར་འདོད་པའི་དོན་ལ་གསོལ་བ་བཏབ།
དེ་ནས་སློབ་མ་གོས་གསར་པ་གྱོན་ལ། ཁྲུས་ནས་བཏོན་ལ་དཀྱིལ་འཁོར་དུ་་
གཞུག་པ་དང་། མེ་ཏོག་ཕོག་པའི་ལས་ཀྱི་ལྷ་ངོ་བསྟན་པ་དང་། དབང་་་་་་
བསྐུར་བར་བྱའོ། །།དེ་ནས་གཏོར་མའི་ཆོ་ག་རྒྱས་པར་བྱའོ། །གཏོར་མ་ཆུ་་་་་
ཀླུང་ཆེན་པོར་བསྐྱལ་ལོ། །དཀྱིལ་འཁོར་བསྡུ་ཞིང་སློབ་མ་བུམ་པའི་ཆུས་ཁྲུས་བྱ་
ཞིང་བཀྲ་ཤིས་གསོལ་བ་དང་། ཚོགས་ཇི་ལྟར་རིགས་པར་བསག་གོ། །རྒྱུ་སྐར་
ཉི་ཤུ་རྩ་བརྒྱད་ཀྱི་དབང་བསྐུར་བའི་དཀྱིལ་འཁོར་གྱི་ཆོ་ག་རྡོ་རྗེ་གོ་ཆ་མ་ཞེས་བྱ་བ།
དཔལ་མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སེམས་ཅན་
གང་དག་སྟོབས་དང་ཡོན་ཏན་འཕེལ་བར་འདོད་པས། ལྷ་ཆེན་པོ་བརྒྱད་ཀྱི་་་་་
དཀྱིལ་འཁོར་དུ་དབང་བསྐུར་བར་འདོད་པས། གནས་ཁང་ཡིད་དང་མཐུན་་་་་
པར་སེམས་བསྐྱེད་པ་དང་། ཚོགས་བསགས་པ་ཅི་རིགས་པར་བྱས་ལ། སའི་
ཆོ་ག་དང་སྟ་གོན་ཇི་ལྟར་གསུངས་པ་བཞིན་དུ་བྱས་ལ། ས་སྟེགས་འདོམ་གང་བ་


ལ་ས་ཆགས་ལ་སོགས་པ་ལེགས་པར་བྱས་ལ་ཐིག་བཏབ་ལ་ཆོ་ག་རྫོགས་པར་བྱ་སྟེ།
ལྟེ་བ་སྔོན་པོ་མུ་ཁྱུད་སེར་པོས་བསྐོར་ལ། །པདྨ་དམར་པོ་འདབ་མ་བརྒྱད་པ་མུ་
ཁྱུད་པདྨ་སྣ་ཚོགས་པ། གྲུ་ཆད་ལྗང་གུ། ཁྱམས་དང་སྒོ་རྣམས་སུ་ལྡན་པ་བྲིས་
ལ་དབུས་སུ་གཙོ་བོའི་མཚན་མའོ། །ཤར་དུ་ཏྲི་ཤུ་ལ་རྩེ་གསུམ་པ། ནུབ་ཏུ་
པདྨ༑ བྱང་དུ་འཁོར་ལོ། ལྷོར་རྡོ་རྗེ་གསུམ་པ། ཤར་ལྷོར་མདའ། ལྷོ་་་
ནུབ་ཏུ་གླང་པོ་ཆེའི་མཆེ་བ། ནུབ་བྱང་དུ་ཞགས་པ། བྱང་ཤར་དུ་མདུང་ཐུང་
བྲིའོ༑ །སྒོ་རྣམས་སུ་སྒོ་མའི་མཚན་མ་ལེགས་པར་བྲིས་ལ་བུམ་པ་མཚན་ཉིད་་་་
དང་ལྡན་པ་དགུ་ལ་ལྷ་སོ་སོའི་མཚན་མ་བཏབ་ལ། མགུལ་ཆིངས་ལ་སོགས་པའི་
རྒྱན་གྱིས་བརྒྱན་པ། གུ་གུལ་ལ་ལས་ཐམས་ཅད་པའི་སྔགས་ཀྱིས་བཏབ་ལ་་་་་
བདུགས་ལ་བཞག་གོ། །གྲྭ་དང་ངོས་རྣམས་སུ་སེང་ལྡེང་གི་ཕུར་པ་སོར་བརྒྱད་
པ་ལ་དར་སྣ་ཚོགས་ཀྱི་ཅོད་པན་བཏགས་ལ་གཟུགས་སོ། །དེ་ནས་མཆོད་པའི་བྱེ་
བྲག་དང་། ལྷ་བརྒྱད་ལ་གཏོར་མ་བརྒྱད་ལ་སོགས་པ་བཤམས་ལ། དེ་ནས་་་
ཚོགས་བསག་པའི་རྟེན་ནམ་མཁའ་ལ་སྤྲུལ་ལ་སེམས་བསྐྱེད་པ་ལ་སོགས་པའི་དགེ་
སྦྱོར་གྱི་ཡན་ལག་རྣམས་བྱས་ལ། གཙོ་བོ་ལ་སོགས་པ་ལྷ་སོ་སོའི་བུམ་པར་སྤྱན་་
དྲངས་ལ། ཛཿ ཧཱུྃ་བཾ་ཧོཿ ཞེས་བུམ་པའི་ངོ་བོར་གཉིས་སུ་མེད་པར་དམིགས་ལ་་་་
གཙོ་བོའི་སྔགས་དང་ཕྱག་རྒྱ་སྔ་མ་རྣམས་དང་འདྲའོ། །དེ་ནས་འཁོར་གྱི་ལྷ་་་་
རྣམས་༐དང་མུ་ཏྲས་སྤྱན་དྲང་བ་ནི། གཡོན་པ་མགོ་ ཐོད་པ་ཐོགས་པ་་་་
ལྟར་བྱས་ལ། གཡས་པའི་སོར་མོ་གསུམ་འདུད་པ་རྩེ་གསུམ་པ་ལྟར་བྱས་ལ།
ཨོཾ་རུ་སྭཱ་ཧཱ་ཞེས་བརྗོད་པས་མ་ཧཱ་དེ་བ་མདོག་སྔོ་སྐྱ། ཞལ་གཅིག་ཕྱག་གཉིས་པ།
གཡས་ཏྲི་ཤུ་ལ་རྩེ་གསུམ་པ་གཡོན་ཐོད་པ་ཐོགས་པ། སྐྲ་བརྫེས་ཤིང་མིག་་་་་་
འབྲུ་ཚུགས་སུ་ལྟ་བ། མཆེ་བ་གཙིགས་པ། དུར་ཁྲོད་ཀྱི་རྒྱན་སྣ་ཚོགས་པས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བརྒྱན་པ་བསྐྱེད་དོ། །ཡང་ལག་པ་གཡོན་པ་ཁའི་ཐད་ཀར་པདྨ་ལྟར་བྱས་ལ།
གཡས་པ་མཐེ་བོང་བཀན་པ་སྙིང་གར་བཞག་ལ། ཨོཾ་ཨོཾ་སྭཱ་ཧཱ་ཞེས་བརྗོད་པས་
ཚངས་པ་དཀར་པོ་ཞལ་གཅིག་ཕྱག་གཉིས་པ་གཡོན་པདྨ་འཛིན་པ་གཡས་དུང་་་་་
བསྣམས་པ། སྐྲ་བརྫེས་ཤིང་མཆེ་བ་གཙིགས་པ་འཇིགས་པའི་ང་རོ་ཅན་བསྐྱེད་
དོ༑ །ལག་པ་གཡོན་པ་འཁོར་ལོ་ལྟར་བྱས་ཏེ། གཡས་པ་དབྱུག་ཏོ་འཕྱར་བ་
ལྟར་བྱས་ནས། ཨོཾ་བྷི་སྭཱ་ཧཱ་ཞེས་བརྗོད་པས་ཁྱབ་འཇུག་དུད་ཀ་ཞལ་དགུ་མཆེ་བ་
གཙིགས་པ། དབུ་སྐྲ་ཐོར་ཚུགས་གཅིག་ཏུ་འཁྱིལ་བ། ལྟེ་བ་མན་ཆོད་སྦྲུལ་་
དུ་འཁྱིལ་བ། ལུས་ཀུན་སྤྱན་མིག་གིས་ཁེངས་པ་ཞལ་གདངས་པ། སྟེང་མ་
ལྷ་ཞལ་དཀར་པོ་ཡོད་པ། གཡོན་འཁོར་ལོ་གཡས་རིན་པོ་ཆེའི་དབྱུག་ཏོ་འཕྱར་
བ་བསྐྱེད་དོ། །ལག་པ་གཡས་ཀྱི་མཐེ་བོང་དང་མཛུབ་མོ་གཉིས་རྩེ་སྤྲད་ལ་ལྷག་་
མ་གསུམ་ནས་གང་གིས་མ་རེག་པར་བྱས་ལ། ཨོཾ་ཨི་སྭཱ་ཧཱ་ཞེས་བརྗོད་པས་བརྒྱ་་
བྱིན་སེར་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་རྩེ་གསུམ་པ། གཡོན་་་་
ཕྲེང་བ་འཛིན་པ། རྒྱན་ཐམས་ཅད་ཀྱིས་བརྒྱན་པ་བསྐྱེད་དོ། །ལག་པ་གཉིས་
ཀྱི་མཐེ་བོང་གཉིས་དང་གུང་མོ་གཉིས་སྦྱར་བ་བཀུག་ལ་ལྷག་མ་མདའ་ལྟར་བྱས་ལ།
ཨོཾ་ཀཾ་སྭཱ་ཧཱ་ཞེས་བརྗོད་པས་འདོད་པའི་དབང་ཕྱུག་མདོག་སྨུག་པོ། ཞལ་གཅིག་
ཕྱག་གཉིས་པ་གཡས་མདའ་གཡོན་གཞུ་བསྣམས་པ། རྒྱན་ཐམས་ཅད་ཀྱིས་་་་་་
བརྒྱན་པ་བསྐྱེད་དོ། །ལག་པ་གཉིས་ཁུ་ཚུར་བཅངས་ལ་མཛུབ་མོ་གཉིས་གླང་པོ་
ཆེའི་མཆེ་བ་ལྟར་བྱས་ལ། ཨོཾ་ག་སྭཱ་ཧཱ་ཞེས་བརྗོད་པས་ཚོགས་ཀྱི་བདག་པོ་མདོག་
ནག་པོ་སྦྲུལ་མ་རུངས་པ་རྣམས་ཀྱིས་ལུས་ལ་བརྒྱན་པ། ཞལ་གཅིག་ཕྱག་གཉིས་
པ་གླང་པོ་ཆེའི་མཆེ་བ་གཡོན་པ་༔ གླང་པོ་ཆེའི་ཀོ་བ་ཐོགས་པ་རབ་ཏུ་འཇིགས་པ་
སྣ་གླང་པོའི་སྣ་དང་མཚུངས་པ་རབ་ཏུ་བསྐྱེད་དོ། །ལག་པ་གཉིས་རབ་ཏུ་བརྐྱང་


བ་།
་ ཨོཾ་བྷི་སྭཱ་ཧཱ་ཞེས་བརྗོད་པས་ནག་པོ་ཆེན་པོ་མདོག་ནག་ལ་ཡན་ལག་རགས་
བ༑ སྐྲ་གཡེངས་ལ་སོ་རྣོ་བ། ཞལ་གཅིག་ཕྱག་གཉིས་པ་གཡས་གཡོན་ཞགས་
པ་ཐོགས་པ་བསྐྱེད་དོ། །ལག་པ་གཉིས་མདུང་གསོར་བ་ལྟར་བྱས་ལ། ཨོཾ་ག་
སྭཱ་ཧཱ་ཞེས་བརྗོད་པས་སྨིན་དྲུག་གི་བུ་མདོག་ལྗང་གུ་ཞལ་གཅིག་ཕྱག་གཉིས་ཀྱིས་་་
མདུང་འཛིན་པ་བསྐྱེད་དོ། །དེ་ལྟར་བསྐྱེད་པ་ལ་མཆོད་པ་ལྔ་ཕུལ་ཡེ་ཤེས་སེམས་
དཔའ་དགུག་གཞུག་གི་ལས་བྱའོ། །དེ་ནས་མཆོད་པ་དང་བསྟོད་པ་ཅི་རིགས་་་་
པར་དབུལ་ལོ། །ལྷ་ཆེན་པོ་བརྒྱད་ལ་བསྟོད་ཅིང་གསོལ་བ་གདབ་བོ། །དེ་་་་་
ནས་ལྷ་ཆེན་པོ་བརྒྱད་ཀྱི་སོ་སོའི་སྔགས་སོ་སོའི་བུམ་པ་ལ་ཁྲི་ཕྲག་རེ་བཟླས་ལ་ཡེ་་་
ཤེས་སེམས་དཔའ་དང་འཕྲོ་འདུ་རྫོགས་པར་བྱས་ལ། རྡོ་རྗེ་འབར་བའི་ཕྱག་རྒྱ་
དང་ལྡན་པས་སློབ་མ་དཀྱིལ་འཁོར་དུ་གཞུག་སྟེ། ཨོཾ་པྲ་༐རྡ་མ་ཧཱ་སཏྭ་
བཛྲ་དྷཱ་ར་ཨཱ་པཱ་ཡ་ཧ་ཧ་ཧོ། གདོང་གཡོགས་ཏེ་མེ་ཏོག་དོར་རོ། །དེ་་་་
ནས་གདོང་གཡོགས་བཀྲོལ་ལ་སོ་སོའི་བུམ་པའི་ཆུས་དབང་བསྐུར་རོ། །དེ་་་་་
ནས་ལྷ་ཆེན་པོ་བརྒྱད་ལ་བསྟོད་པས་བསྟོད་ལ་གཏོར་མ་བཏང་། སློབ་མ་ཁྲུས་་་
ནས་བཏོན་ལ་འཇིག་རྟེན་པའི་ལྷ་རྒྱབ་ཀྱིས་ཕྱོགས་པ་ལས་འདོད་པའི་དོན་སྟེར་
བར་གསོལ་བ་གདབ། དེ་ནས་མཆོད་པ་ལྔ་ཕུལ་ཏེ། དཀྱིལ་འཁོར་གྱི་ལྷ་་་་་་
རྣམས་ཡ་ཧི་གཙྪ་ཞེས་གཤེགས་སུ་གསོལ། དཀྱིལ་འཁོར་བསྡུ་བཀྲ་ཤིས་གསོལ།
ལྷ་ཆེན་པོ་བརྒྱད་ཀྱི་དཀྱིལ་འཁོར་དུ་དབང་བསྐུར་བ་ལེགས་པའི་ལམ་སྟོན་པར་་་་
བྱེད་པ་ཞེས་བྱ་བ་དཔལ་མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུ་ཆེན་པོ་
བརྒྱད་ཀྱི་དཀྱིལ་འཁོར་དུ་དབང་བསྐུར་བར་འདོད་པའི་སྒྲུབ་པ་པོ་དམ་ཚིག་དང་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ལྡན་པས་གནས་ཁང་ཡིད་དང་མཐུན་པར་མེ་ཏོག་སྔོན་པོ་ལ་སོགས་པ་ས་ ་་་
འཕགས་པ་རྣམས་མངོན་པར་མཆོད་ནས་སའི་ཆོ་ག་ལ་སོགས་པ་རྣམས་སྔོན་དུ་་
སོང་ནས། ས་སྟེགས་གྲུ་གསུམ་ལེགས་པར་བྱས་ལ་ཆོ་ག་བཞིན་དུ་ཐིག་ལེགས་་་་
པར་བཏབ་ལ། དེ་ནས་ཚོན་བཏང་སྟེ། པདྨ་འདབ་མ་བརྒྱད་པ་དཀར་པོ་ལྟེ་
བ་སྔོན་པོ། མུ་ཁྱུད་སྣ་ཚོགས་པདྨའི་ཕྲེང་བ་ཁྱམས་དམར་པོ་སྒོ་བཞི་རིགས་དང་
འདྲ་བ། ཕྱིའི་མུ་ཁྱུད་སྦྲུལ་འབར་བ་རབ་ཏུ་འཁྱིལ་པས་འཁོར་བར་བྲིས་ལ།
བུམ་པ་བརྒྱད་གཙོ་བོའི་བུམ་པ་དང་དགུ་ལ་སོ་སོའི་མཚན་མ་བྲིས་ལ། རྒྱན་སྣ་་
ཚོགས་པས་བརྒྱན་པ་གཞག་གོ། །དེ་ནས་མཆོད་པའི་ཡོ་བྱད་ཅི་འབྱོར་པ་དང་།
ཀླུ་གཏོར་ལ་སོགས་པ་ཡང་བཤམ་མོ། །དེ་ལྟར་བཤམས་ལ་ཚོགས་སོགས་་པའི་
རྟེན་ནམ་མཁའ་ལ་སྦྲུལ་ལ་ཚོགས་བསག །དེ་ནས་སོ་སོའི་མཚན་མ་དང་ལྡན་
པས་བུམ་པའི་ནང་དུ་གཙོ་བོ་སྔ་མ་དང་འདྲ་བར་བསྐྱེད། འཁོར་གྱི་ཀླུ་རྣམས་ནི་
ལག་པ་རྣམས་སྦྲུལ་མགོ་གདེངས་པ་ལྟར་བྱས་ལ། ཨོཾ་ཕུསྭཱ་ཧཱ་ཞེས་བརྗོད་པས་་
མཐའ་ཡས་མདོག་སེར་པོ་ཞལ་གཅིག་ཕྱག་གཉིས་པ་སྨད་སྦྲུལ་དུ་འཁྱིལ་བ་དབུ་ལ་
རིན་པོ་ཆེ་དང་སྦྲུལ་མགོ་བདུན་གྱི་གདེངས་ཀ་ཡོད་པ། རིན་པོ་ཆེའི་རྒྱན་ཐམས་
ཅད་ཀྱིས་བརྒྱན་པ། གཡས་ཞགས་པ་གཡོན་པདྨ་བསྣམས་པ་བསྐྱེད་དོ། །དེ་
དག་ཀྱང་གདན་པདྨའི་སྡོང་པོའི་སྟེང་ན་ཉི་མ་དང་ཟླ་བའི་སྟེང་དུ་བསྐྱེད་དོ། །
ཕྱག་རྒྱ་སྔ་མ་དང་འདྲ་བ་ལ་ལྷོ་ཕྱོགས་སུ་ཨོཾ་བ་སྭཱ་ཧཱ་ཞེས་བརྗོད་པས་འཇོག་པོ་་་་་་
མདོག་དཀར་པོ་གཡས་ཞགས་པ་གཡོན་པདྨ་ཐོགས་པ་སྔ་མ་དང་འདྲ་བ་བསྐྱེད་དོ།།
ནུབ་ཏུ་ཨོཾ་རྒྱུ་སྭཱ་ཧཱ་ཞེས་བརྗོད་པས་ཀརྐོ་ཊ་དམར་པོ་ཕྱག་མཚན་སྔ་མ་དང་འདྲ་
བ་བསྐྱེད་དོ། །བྱང་དུ་ཨོཾ་ཕ་སྭཱ་ཧཱ་ཞེས་བརྗོད་པས་ཨུ་ལི་ཀ་མདོག་དམར་སྐྱ་སྔ་མ་
དང་འདྲ་བ་བསྐྱེད་དོ། །ཤར་ལྷོར་ཨོཾ་ཕི་སྭཱ་ཧཱ་ཞེས་བརྗོད་པས་ནོར་རྒྱས་མདོག་


སེར་སྐྱ་སྔ་མ་བཞིན་དུ་བསྐྱེད་དོ། །ལྷོ་ནུབ་ཏུ་ཨོཾ་ཕེ་སྭཱ་ཧཱ་ཞེས་བརྗོད་པས་དུང་་
སྐྱོང་སྔོ་སྐྱ་བསྐྱེད་དོ། །ནུབ་བྱང་དུ་ཨོཾ་པཾ་སྭཱ་ཧཱ་ཞེས་བརྗོད་པས་པདྨ་སྔོ་སྐྱ་བསྐྱེད་
དོ༑ །བྱང་ཤར་དུ་ཨོཾ་ཕི་སྭཱ་ཧཱ་ཞེས་བརྗོད་པས་བ་སུ་ན་མདོག་དམར་སྔོ་སྔ་མ་
བཞིན་བསྐྱེད་དོ། །།དེ་དག་ཀྱང་ས་བོན་ཕུ་ལས་ཡང་དག་པར་འབྱུང་བ་རབ་ཏུ་་
མཛེས་པར་བསྐྱེད་དོ། །དེ་ནས་དེ་དག་ལ་མཆོད་པ་ལྔ་ལྔ་དབུལ་ལོ། །དེ་ནས་
སོ་སོའི་ཡེ་ཤེས་སེམས་དཔའ་ཛཿ ཧཱུཾ་ཧོས་དགུག་ས་དགུག་གཞུག་བྱས་ལ་བུམ་ཆུ་ཀླུའི་ངོ་
བོར་ཞུ་བས་ཆུ་བདུད་རྩིར་དམིགས་ལ་སོ་སོའི་ཡུམ་གྱི་མགུལ་ནས་འཁྱུད་པའི་་་
ཐུགས་ཀའི་ཡི་གེ་ཕུ ཞེས་འོད་ལྡན་པ་ལ་དམིགས་ལ་སྙིང་པོ་རྒྱས་བསྡུས་གང་མོས་
པ་ལ་བརྒྱ་ཕྲག་གཅིག །ཀླུའི་སྙིང་པོ་རེ་རེ་ལ་ཁྲི་ཕྲག་བཟླས་སོ། །དེ་ནས་་་་་
མཆོད་པ་དང་བསྟོད་པ་རེ་བྱའོ། །དེ་ནས་སློབ་མ་སྨྱུང་བར་གནས་པར་བྱས་ལ་
འོ་མས་གདོང་བཀྲུས་ལ་ལག་ཏུ་ཀླུ་ཤིང་འབྲས་བུ་དང་བཅས་པ་ཐོགས་ལ་དཀྱིལ་་་
འཁོར་དུ་བཅུག་ལ་དམ་ཚིག་དང་སྡོམ་པ་དབོག །དེ་ནས་བུམ་ཆུ་བདུད་རྩིའི་
ངོ་བོ་དང་ལྡན་པས་དབང་བསྐུར་རོ། །དེ་ནས་གཏོར་མ་བཏང་། མཎྜལ་བསྡུ།
བཀྲ་ཤིས་གསོལ་ལོ། །ཀླུ་བརྒྱད་ཀྱི་དཀྱིལ་འཁོར་དུ་དབང་བསྐུར་བ་དུག་ལས་་་་
རྒྱལ་བ་ཞེས་བྱ་བ་སློབ་དཔོན་མར་མེ་མཛད་ཀྱིས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དཔལ་རྡོ་
རྗེ་རྣམ་པར་འཇོམས་པའི་ཁྲུས་ཀྱི་ཆོ་ག་བུམ་པ་སྒྲུབ་པར་འདོད་པའི་སྒྲུབ་པ་པོ་
དམ་ཚིག་དང་ལྡན་པས་གནས་ཁང་ཡིད་དང་མཐུན་པར་ས་གཞི་རྣམས་ལེགས་་
པར་མཉམ་སྟེ། བྱུག་སྤོས་ལ་སོགས་པ་རྣམས་ཀྱིས་ཆག་ཆག་བཏབ་ལ་དཀྱིལ་
འཁོར་ལ་བརྟེན་པ་དང་། མཎྜལ་ལ་བརྟེན་པ་གཉིས་གང་མོས་སུ་བྱའོ། །


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
དཀྱིལ་འཁོར་ལ་བརྟེན་ན་དཀྱིལ་འཁོར་གྱི་ཆོ་ག་དང་དབང་བསྐུར་བའི་ཆོ་ག་་
བཞིན་བྱའོ། །མཎྜལ་ལ་བརྟེན་ན་ཁྲུ་གང་གི་མཎྜལ་སྔོན་པོ་ཟླུམ་ཞིང་དབུས་ཡིད་
ཙམ་མཐོ་བ་ལ་ཆགས་ལེགས་པར་བྱ་ཞིང་མཉམ་པའི་སྟེང་དུ་བུམ་པ་གསེར་རམ་་་
དངུལ་ལམ་ཟངས་སམ་ལྕགས་ལས་སྒྲུབ་པ་པོ་འབྱོར་པའི་ཁྱད་པར་གྱིས་བྱའོ། །
དེ་ཡང་པདྨ་དམར་པོའི་མདོག་ལྟར་དམར་ཞིང་བྱི་རུ་དང་། མཚལ་བཟང་པོའི་
མདོག་ལྟར་དམར་ཞིང་ནག་པོ་ར་རི་མེད་ཅིང་ཤིན་ཏུ་འཇམ་པར་བྱའོ། །དེ་ཡང་
ཚད་དང་ལྡན་པར་བྱ་སྟེ། ཞབས་ཀྱི་གདུབ་ཀྲོལ་དཔངས་སུ་སོར་གཅིག་གི་་་་་
ཚད་དུ་བྱ། སྟེགས་ལ་སོར་གཉིས། ལྟོ་བ་ལྷུང་བཟེད་དང་འདྲ་བར་བྱ།
མགྲིན་པ་ནི་དཔངས་སུ་སོར་བཞི་ཕྱིར་གྱེད་པ་ཁ་ཁྱེར་གྱི་འདབ་མ་ལ་སོར་གཉིས།
མར་བཅལ་བ་ལ་ནས་གང་དཔངས་དེ་དང་་མཉམ། ཁའི་བུ་ག་ནི་སོར་བཞིའི་
ཚད་དུ་བྱའོ། །ལྟོ་བའི་ཚད་ནི་རབ་ལ་ཕུལ་ཉི་ཤུ་རྩ་གཅིག །འབྲིང་པོ་རྣམས་
སུ་བཅུ་གཅིག་དང་། བདུན་དང་བྲེ་གང་ཤོང་བར་བྱའོ། །ཐ་མ་ནི་ཕུལ་་་
བཞི་དང་ཕུལ་གང་ཁྱོར་བཞི་ཤོང་བར་བྱའོ། །དེ་ལྟ་བུའི་བུམ་པ་ཆག་པ་དང་།
ཞོམ་པ་དང་། གས་པ་དང་། ནག་པོ་ར་རི་དང་། ཐག་ཐུག་མེད་པ་མཚན་
ཉིད་དང་ལྡན་པ་ནི་དབང་བསྐུར་འཇུག་པའི་རྐྱེན་དང་བྱིན་རླབས་སུ་ངེས་པའོ། །
དེ་ལྟ་བུའི་བུམ་པ་མཚན་ཉིད་དང་ལྡན་པའི་ནང་དུ། ཆུ་རབ་ཏུ་གཙང་མ་སྲོག་་
ཆགས་མེད་པས་བཀང་སྟེ། དུང་དང་ནོར་བུ་དང་མུ་ཏིག་མིག་མ་ཕུག་པ་དང་།
བྱི་རུ་དང་གསེར་དང་རིན་པོ་ཆེ་ལྔ་དང་། གི་རི་ག་ནི་དང་སིང་ཧཱ་དང་། བྱ་
ཀྲྀ་དང་། ས་ཧཱ་དང་། ས་ཧ་དེ་བ་ལ་སོགས་ཏེ་སྨན་ལྔ་དང་། ནས་དང་
འབྲས་དང་། མོན་སྲན་གྲེའུ་དང་། གྲོ་དང་ཏིལ་ཏེ་འབྲུ་ལྔ་དང་། ཙནྡན་་
དང་། ག་བུར་དང་། གུ་གུལ་དང་། གླ་རྩི་དང་། སྤོས་སྦྱར་མ་སྟེ་དྲི་


ལྔ༑ ཀ་ར་དང་། བུ་རམ་དང་། སྦྲང་རྩི་དང་། མར་དང་ལན་ཚྭ་ལ་་་་་
སོགས་ཏེ་སྙིང་པོ་ལྔ་དང་། མན་ཤེལ་དང་རྡོ་རྗེ་དང་། མེ་ཏོག་དམར་པོ་རབ་
ཏུ་དྲི་ཞིམ་པ་རྣམས་ཀྱང་བླུགས་ལ། དེ་ནས་དྲི་དང་ལྡན་པའི་ཆུ་ལ་སྔགས་བཟླས་
ལ་བུམ་པ་བསངས་ཏེ། ཙནྡན་དམར་པོ་ལ་སོགས་པའི་དྲི་ཞིམ་ཞིང་བཀྲ་ཤིས་་་་་
པའི་རྫས་གང་ཡང་རུང་བས་ལྷ་རྣམས་ཀྱི་མཚན་མ་ལེགས་པར་བྲིས་ལ་རས་དམར་
པོ་དྲི་མ་མེད་པས་མགུལ་པ་བཅིང་ངོ་། །ཀུ་ཤ་དང་ཤུག་པ་ལ་སོགས་པའི་ཤིང་
ལོ་མ་ཅན་མེ་ཏོག་དང་འབྲས་བུར་ལྡན་པས་ཁ་རྒྱན་ལ་ཚོན་སྣ་ལྔའི་རས་སྐུད་ཀྱིས་
དྲིལ་ཏེ། མདུད་པ་བྱས་ལ་དེའི་སྟེང་དུ་བ་དམར་པོའི་ལྕི་བས་རྒྱས་བཏབ་སྟེ།
རྩྭ་དྲུར་བ་ཉག་མ་བདུན་དང་རྨ་བྱ་བདུན་བཞུགས་སོ། །དེ་དག་གི་སྟེང་དུ་་
རིན་པོ་ཆེའི་སྣོད་ཆུང་ཞིང་མཛེས་པའི་ནང་དུ་ཡུངས་ཀར་དང་ཏིལ་དཀར་པོ་དང་།
ཨ་ལོ་་ ཀའི་ཕྱེ་མ་རྣམས་བླུགས་ལ་གཞག་གོ། །དེ་དག་མ་བླུགས་པའི་གོང་དུ་ནི་
གུ་གུལ་ལ་བདུད་རྩི་ཐབ་སྦྱོར་གྱི་སྔགས། ཨོཾ་ཨ་མྲྀ་ཏེ་ཧཱུཾ་ཕཊ་ཅེས་བརྗོད་ལ་་
བདུག་པར་བྱའོ། །དེ་ནས་སྒྲུབ་པ་པོ་བདག་ཉིད་ཀྱིས་གོས་གསར་པ་གྱོན་ཏེ།
ལག་པ་གཡོན་པའི་མཐིལ་དུ་ཆུ་གཙང་མ་བླུགས་ལ་དེ་ཉིད་ཨ་ཡོངས་སུ་གྱུར་པ་ལས།
ཟླ་བའི་དཀྱིལ་འཁོར་དུ་དམིགས་ལ། ལག་པ་གཡས་པའི་སོར་མོ་གསུམ་རྡོ་རྗེ་
རྩེ་གསུམ་པར་དམིགས་ཏེ། ཨོཾ་ཤོ་དནྟེ་ཨོཾ་ཤ་ཏན་ཡེ་སྭཱ་ཧཱ་ཞེས་བརྗོད་པས་གཡས་
དང་གཡོན་དང་དབུས་སུ་གཏོར་ལ་དེ་ནས་གཡས་པའི་སྲིན་ལག་ཆུ་ནང་དུ་བཅུག་
ལ༑ དེ་ཉིད་ལ་ཉི་མའི་དཀྱིལ་འཁོར་དུ་དམིགས་ལ། བདག་ཉིད་ཀྱིས་ཧུབ་་
གསུམ་བཏུང་ངོ་། །དེ་ལྟར་ཉེ་རེག་དང་འཐོར་འཐུང་བྱས་ལ་བདག་ཉིད་ཁྲོ་བོ་་
ཏི་རཱིནྟི་རིའི་གཟུགས་ཀྱིས་ལངས་ལ་ཧཱུྃ་ཧཱུཾ་ཞེས་བརྗོད་པས་རྐང་པ་གཡས་པ་རྡོ་
རྗེ་གཡོན་པ་ཕུར་པ་དམིགས་པ་དང་། མིག་གཡས་པ་ཟླ་བའི་དཀྱིལ་འཁོར་གྱི་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
སྟེང་དུ་ཧཱུཾ་སྔོན་པོ་འཕྲེད་ལ་ཉལ་བ་དམིགས། གཡོན་པ་མ་ལས་ཉི་མའི་དཀྱིལ་་
འཁོར་གྱི་སྟེང་དུ་ཧཱུཾ་དམིགས་ལ་རབ་ཏུ་སྡང་བའི་མིག་གིས་བགེགས་རྣམས་ལ་་་
དབང་ལྡན་ནས་བརྩམས་ཏེ། ཧཱུཾ་ཞེས་བརྗོད་པས་རྡོ་རྗེའི་རྩིག་པ་དང་། ར་
བ་དང་། དྲ་བ་དང་། གུར་དང་། ས་གཞིར་་དམིགས་པར་བྱས་ལ་ཕུར་བུ་
དང་ཐོ་བ་ཐོགས་པས་ཀྱང་མཚམས་གཅད་པར་བྱའོ། །དེ་ནས་ཕུར་བུའི་ཡུངས་
ཀར་བླངས་ཏེ། ཨོཾ་བནྡྷ་བནྡྷ་ཀྲོ་དྷ་ཀཱི་ལི་ཀཱི་ལཱ་ཡ་ཧཱུྃ་ཕཊ། ཅེས་བརྗོད་པ་་་་
དང་བགེགས་བསྐྲད། ཡང་བདུད་རྩི་ཐབ་སྦྱོར་དུ་དམིགས་ཏེ། ཧཱུཾ་ཧཱུཾ།
དུས་གསུམ་སངས་རྒྱས་ཐམས་ཅད་ཀྱི། །མངག་གཞུག་ཕོ་ཉའི་ལས་མཛད་པ། །
ཁྲོ་ཆེན་བདུད་རྩི་འཁྱིལ་པ་ཡི། །ཡུངས་ཀར་དག་ལ་མངོན་པར་བསྔགས། །
ཕྱོགས་རྣམས་ཀུན་དུ་གཏོར་བྱས་ན། །བགེགས་ཀྱི་སྦྱོར་བ་རྒྱུན་ཆོད་ཅིག །དེ་
ནས་བདུད་རྩི་ཐབ་སྦྱོར་གྱི་སྔགས་དང་། ཕྱོགས་མཚམས་ཀྱི་སྔགས་བརྗོད་་་་
ཅིང་གཏོར་ལ་བསྐྲད་དོ ། །ནད་པ་ལ་བྱེད་ན་གང་གི་དཀྱིལ་འཁོར་གྲུ་བཞི་པ་
དང་ལྡན་པའི་ས་ཉིད་ལ་དབུས་སུ་ཁྲུ་དོ་ཁྲུ་ཕྱེད་པའི་ས་འབྲུ་སྣ་ཚོགས་པས་་་་་
བཀང་ལ་བཞག་གོ། །དེ་ནས་སྔགས་པ་བདག་ཉིད་ཀྱིས་ཁྲུས་བྱ་སྟེ། བུམ་པའི་
ནང་དུ་དཀྱིལ་འཁོར་གྱི་ལྷ་ཚོགས་སྔགས་དང་ཕྱག་རྒྱས་སྤྱན་དྲངས་ཏེ། དེ་ནས་
ལག་པའི་སོར་མོ་ནང་དུ་བསྣོལ་ཏེ། ཁུ་ཚུར་བཅངས་ལ་མཐེ་བོང་དང་གུང་མོ་
དང་མཐེའུ་ཆུང་རྣམས་གཤིབས་ཏེ། བསྒྲེངས་ལ་ནས་རེ་རེ་ལས་མ་རེག་པར་་
བྱས་ལ། ན་མོ་རཏྣ་ཏྲ་ཡཱ་ཡ། ན་མཿཙཎྜ་ཙཎྜ་བཛྲ་པཱ་ཎ་ཡེ། མ་ཧཱ་ཡཀྵ་སེ་ནཱ་
པ་ཏ་ཡེ་བཛྲ་བི་དཱ་ར་ཎཱ་ཡ་སྭཱ་ཧཱ་ཞེས་པས་རྡོ་རྗེ་རྣམ་འཇོམས་ཀྱི་སྐུ་མདོག་ཕྱག་་
མཚན་གསལ་བར་དམིགས་ལ། བུམ་པའི་ནང་དུ་པཾ་ཡོངས་སུ་གྱུར་པ་ལས།
བདུད་རྩི་ལྔའི་ཆུ་རྒྱུན་དག་པ་ལས་པདྨ་དཀར་པོའི་ཟེ་འབྲུ་དང་། སྡོང་པོར་་་


བཅས་པ་དམིགས་ལ་དེ་ཉིད་ཀྱི་ལྟེ་བ་ལ་ཉི་མ་དང་ཟླ་བ་དང་། པདྨའི་གདན་ལ་
བཞུགས་པར་དམིགས་ལ། དེ་ནས་དཀྱིལ་འཁོར་གྱི་ཆོ་ག་ལས་འབྱུང་བ་བཞིན་་
དུ་ལྷ་སོ་སོའི་དམ་ཚིག་གི་ཕྱག་རྒྱ་དང་སྔགས་བརྗོད་ཅིང་སྤྱན་དྲང་ངོ་། །དེ་ནས་
མཆོད་ཡོན་ལན་བདུན་ནམ་ལན་ཉི་ཤུ་རྩ་གཅིག་གམ་སུམ་ཅུ་རྩ་ལྔ་དབུལ་ལོ། །
ཡང་ལྷ་རེ་རེའི་དམ་ཚིག་གི་ཕྱག་རྒྱས་སྤྱན་དྲངས་སྔགས་བརྗོད་ཅིང་དེ་དག་རེ་རེ་་
ལ་ཡང་མཆོད་པ་ལྔ་ལྔ་དབུལ་ལོ། །དེ་ནས་ཕྱོགས་སྐྱོང་རྣམས་ཀྱི་ཕྱག་རྒྱས་སྤྱན་་
དྲང་བ་ནི། ལངས་ཏེ་རྐང་པ་གཡས་པ་བརྐྱང་བའི་ཚུལ་གྱིས་ལག་པ་གཡོན་པ་
རྡོ་རྗེའི་ཕྱག་རྒྱ་བསྟན་ཏེ། གཡས་པ་རྡོ་རྗེའི་ཕྱག་རྒྱ་སྟ་ཟུར་དུ་གཞག་པར་བྱ།
སྔགས་ནི་ཨོ་ཧ་ན་ཧ་ན་བྷི་ན་བཛྲ་ཧཱུཾ་ཕཊ། ཡང་གཡས་གཡོན་བརྐྱང་བའི་ཚུལ་
གྱིས་ལག་པ་གཡས་པའི་མཛུབ་མོ་ལྕགས་ཀྱུ་ལྟར་བསྐྱེད་དོ། །གཡས་པ་བརྒྱ་བྱིན་
གྱིའོ༑ །ཡང་མེའི་ཕྱོགས་སུ་བལྟས་ཏེ། ལག་པ་གཡས་པ་བརྐྱང་ལ་རྐང་པ་
གཉིས་མཉམ་པར་བྱས་ལ་མཛུབ་མོ་བཀུག་སྟེ། རྩེ་མོ་གུང་མོའི་ཚིགས་གསུམ་་་་
པར་གཟུགས་སོ། །སྔགས་ནི་ཨོ་བཛྙཱ་ན་ལ་མ་ཧཱ་བྷཱུ་ཏ་ཛྭ་ལ་སརྦ་བྷསྨི་ཀུ་རུ་་་་
སརྦ་དུཊྛཱན་ཧཱུཾ་ཕཊ། མཐེ་བོང་མཐིལ་དུ་སྦྱར་ཏེ་བརྟན་པོར་བཞག་ལ་གཡབས་
པ་ནི་སྤྱན་དྲང་བའོ། །མཛུབ་མོ་མཐེ་བོང་བཙུགས་ཏེ་ཕྱིར་དྲག་ཏུ་བརྐྱང་བ་ནི་་
སླར་བཏང་བའོ། །གཤིན་རྗེའི་ཕྱོགས་སུ་བལྟས་ཏེ་བསྒྲེངས་ལ་བསྟིམ་པ་མདུན་
དུ་བཞག་ལ་སོར་མོ་ཕན་ཚུན་བསྣོལ་ཏེ་ཁུ་ཚུར་དམ་དུ་བཅངས་ལ་སྲིན་ལག་་་
གཤིབས་ཏེ་བསྒྲེངས་ལ་སྙིང་གར་གཞག་པར་བྱའོ། །སྔགས་ནི་ཨོཾ་བཛྲ་ཀ་ལ་
བནྡྷ་ཧ་ན་ཧ་ན་ཧཱུཾ་ཕཊ། སྲིན་ལག་གཉིས་གཤིབས་ལ་གཡས་པས་ནང་དུ་
བཟློག་པ་ནི་སྤྱན་དྲང་བའོ། །ནང་དུ་བཟློག་པ་དེ་ལས་ཕྱིར་བྱུང་སྟེ། གཤིབས་
པ་དེ་ནི་སླར་བཏང་བའོ། །བདེན་བྲལ་གྱི་ཕྱོགས་སུ་བལྟས་ཏེ་རྐང་པ་མཉམ་པར་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བཞག་ལ། ལག་པ་གཡས་པ་ཁུ་ཚུར་བཅངས་པ་ལས་མཛུབ་མོ་དང་གུང་མོ་་་
གཉིས་རལ་གྲི་འདྲ་བར་གཤིབས་ཏེ་བསྒྲེང་། ལག་པ་གཡོན་པ་ཡང་དེ་ལྟ་བུའི་
ཚུལ་གྱིས་ཤུགས་འདྲ་བར་སྟ་ཟུར་གཡོན་དུ་གཞག་པར་བྱའོ། །སྔགས་ནི་རི་ཏེ་་་
རཀྵ་དྷི་པ་ཏ་ཡེ་སྭཱ་ཧཱ། གཡོན་པའི་མཛུབ་མོ་བཀུག་སྟེ་གཡས་པས་སྤྱན་དྲང་་་
བའོ༑ །ཕྱིར་སྟོད་དེ་སླར་བཀྲོལ་བ་གཤེགས་སུ་གསོལ་བའོ། །ཆུ་ལྷའི་་་་་
ཕྱོགས་སུ་བལྟས་ཏེ་རྐང་པ་མཉམ་པར་བཞག་ལ། གཡས་པ་ཁུ་ཚུར་བཅངས་་་་་
ནས་མཐེ་བོང་དང་མཛུབ་མོ་ཞགས་མིག་ལྟར་བྱ། གཡོན་ཀྱང་དེ་ལྟར་བྱ་སྟེ་སྙིང་
གར་བཞག་གོ། །སྔགས་ནི་ཨོཾ་ན་ག་བཛྲ་ཨཱ་ན་ཡ་སརྦ་དྷ་ན་དྷ་བྱ་བཛྲ་ཧི་རཎྱ་
སརྦ་ན་རསྨ་ནི་མུ ཛལ་ལ་ཀ་ར་དྷི་ནི་སརྦ་ག་ར་ཎ་ནི། བཛྲ་དྷ་ར་ས་མ་ཡ།
མ་ནུ་༐ར། ཨ་ཀརྞྞ་ཨ་ཀརྞྞ། བནྡྷ་བནྡྷ། ཧ་ར་ཧ་ར་ནན་མ་ཧཱ་ཙེ་ཏ་ཧཱུཾ་་
ཕཊ༑ གཡོན་པའི་མཛུབ་མོའི་ལྕགས་ཀྱུ་གཡབས་པ་ནི་སྤྱན་དྲང་བའོ། །ཕྱིར་
བསྐྱེད་དེ་སླར་བཀྲོལ་པ་ནི་སླར་བཏང་བའོ། །རླུང་ལྷའི་ཕྱོགས་སུ་བལྟས་ཏེ་་་་་
རྐང་པ་གཤིབས་ཏེ་བསྒྲེངས་ལ་གཡོན་པའི་ཁུ་ཚུར་བཅངས་ལ། གུང་མོ་་་་་་
བསྒྲེངས་པའི་ཚིགས་དང་པོར་མཛུབ་མོ་བཀུག་པའི་ཐིག་ཐོག་བཙུགས་ལ་གཡས་
པ་དེ་ལྟར་བྱས་ཏེ་སྟ་ཟུར་གཡས་སུ་གཞག་གོ། །སྔགས་ནི་ཨོཾ་བཛྲ་ཨ་ནི་ལ་་་ལ་་་་
མ་ཧཱ་བཻ་ག་ཨ་ན་ཡ་སརྦ་དུ ཧཱུཾ་ཕཊ། མཛུབ་མོ་དེ་ཉིད་སྤྱན་དྲངས་པ་དང་།
སླར་གཏང་བར་བྱའོ། །ཀུ་བེ་རའི་ཕྱོགས་སུ་བལྟས་ཏོ་རྡོ་རྗེ་བཅིངས་པ་ནང་
དུ་བཟློག་ནས་མཐེའུ་ཆུང་གཤིབས་ཏེ་བརྐྱང་བའི་སྐབས་སུ་སོ་སོའི་སྲིན་ལག་སྦྱར་
བར་བྱའོ། །སྔགས་ནི་ཨོཾ་ཀུ་བེ་ར་ཡཀྵེ་ཌི་པ་ཧ་ཡེ་སྭཱ་ཧཱ། གུང་མོ་གཉིས་རྡོ་རྗེ་
ལྟར་བཀུག་སྟེ་གཡབས་པ་ནི་སྤྱན་དྲངས་པའོ། །དེ་ཉིད་ཀྱིས་བསྐྱོད་པ་ནི་སླར་
གཏང་་བའོ། །དབང་ལྡན་ཕྱོགས་སུ་བལྟས་ཏེ་བསྒྲེང་ལ་སྙིམ་པ་བཀན་ལ་སྲིན་


ལག་མཐེ་ཆུང་བཀུག་སྟེ། བསྣོལ་ལ་གུང་མོ་གཉིས་གཤིབས་ཏེ་བསྒྲེངས་པའི་་་
རྒྱབ་ལོགས་སུ་མཛུབ་མོ་གཉིས་རྡོ་རྗེ་ལྟར་བྱ་མཐེ་བོང་གཉིས་བར་དུ་གཞིབས་ཏེ་
གཞག་གོ། །སྔགས་ནི་ཨོཾ་དྷི་ཧཱུྃ་བིནྡྷ་བཛྲ་ཤུ་ ལ་སྭཱ་ཧཱ། མཛུབ་མོ་གཉིས་སེན་་
མོ་མི་སྤྲད་པར་ནང་དུ་གཡབས་པ་ནི་སྤྱན་དྲང་བའོ། །ཕྱིར་བསྐྱེད་དེ་བཀྲོལ་བ་
ནི་སླར་གཤེགས་པའོ། །འོག་ཏུ་བལྟས་ཏེ་ལག་པ་གཉིས་པདྨ་ལྟར་བྱ་སྟེ། སྤྱན་
དྲང་བ་དང་། སླར་བཏང་བ་ཡང་ནང་དུ་གཡབས་པ་དང་ཕྱིར་བཀྲོལ་བའོ། །
སྔགས་ནི་ན་མི མནྟ་བུདྡྷཱ་ནཱན། ཨོཾ་པྲི་ཐི་བྱ་སྭཱ་ཧཱ། སྟེང་གི་སྙིང་པོ་་་་་
ལག་པ་ཁོང་སྟོང་དུ་སྦྱར་ལ་མཐེ་བོང་གཉིས་གཤིབས་ཏེ་སྤྱི་བོར་གཞག་པར་བྱའོ། །
སྤྱན་དྲང་བ་དང་སླར་བཏང་བ་དང་ནང་དུ་དང་ཕྱིར་དགྲོལ་བའོ། །སྔགས་་
ནི་ན་མ  ས་མནྟ་བྷུ་ཏ་ནན། ཧེ་ཤྭ་དྱ་པྲ་ཏཱ་དྷྱ་ཏི་ར་མ་ཡ་སྭཱ་ཧཱ། དེ་ནས་
མེ་ཏོག་དང་བདུག་སྤོས་ལ་སོགས་པའི་མཆོད་པ་དབུལ་ལོ། །གཏོར་མ་ནི་་་་་
འབྲས་ཆན་ཞོ་དང་སྦྱར་བ་དང་། དྲི་བསུང་དང་ལྡན་པའི་ཤིང་ཐོག་ཁུར་བ་
ལ་སོགས་པས་མཆོད་དོ། །ཆང་དང་ཤ་དང་ཁྲག་གིས་ནི་མ་ཡིན་ནོ། །དེ་དག་
གི་འཁོར་གྱི་གདོན་རྣམས་ལ་ནི་ཤ་ཆང་དང་འབྱུང་པོའི་ཁ་ཟས་སུ་སྦྱིན་ནོ། །དེ་
ནས་ཚོན་སྣ་ལྔའི་སྐུད་པ་གསར་པ་ཤིན་ཏུ་མཉམ་པ་ལ་དྲི་དང་ལྡན་པའི་གུ་གུལ་ལ་
སོགས་པ་གཏོར་བར་བྱ་སྟེ། བུམ་པའི་མགུལ་པ་ལ་བཏགས་ལ་རྡོ་རྗེ་ལ་བརྟོད་
ལ་གཞག་གོ། །དེ་ནས་ཤུག་པ་ལ་སོགས་པའི་དྲི་དང་ལྡན་པའི་ཤིང་ལ་སྦྱིན་་་་
སྲེག་ཀྱང་བྱ།། དེ་ནས་བདག་ཉིད་ཀྱིས་ཁྲུས་བྱ་སྟེ། གོས་གསར་པ་གྱོན་ལ་་་་
དཔྲལ་བ་ལ་དྲིའི་ཐིག་ལེ་བྱས་ལ་སྔགས་པ་གཡོག་བཞི་དང་ལྡན་པས་གཟུངས་ཐག་
བཞི་ཕྱོགས་བཞིར་འཐེན་ལ་རྒྱུད་རྫོགས་པར་བརྒྱ་བརྒྱ་བཀླགས་ཏེ་ལྔ་བཅུའི་བར་
དུ་མཆོད་པ་ལྔ་དབུལ། བརྒྱ་རྫོགས་པ་ལ་ཞི་བའི་སྦྱིན་སྲེག་བྱའོ། །དེ་ནས་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བཟླས་པ་བྱ་སྟེ་བུམ་པའི་ལྷ་ལ་ཡེ་ཤེས་སེམས་དཔའ་བསྟིམ་སྟེ། ལྷ་སོ་སོའི་ཐུགས་
ཀ་ནས་རྡོ་རྗེ་སྔོན་པོ་ནས་ཙམ་པ་ཁ་མེད་པའི་ལྟེ་བ་ལ་སྔགས་རྒྱས་བསྡུས་གང་མོས་
ཀྱིས་འཁོར་བར་དམིགས་ལ་བདག་ཉིད་སྙིང་པོ་བསྡུས་པ་ལ་བཟླས་པ་བྱས་པས།
དེ་ཉིད་ལས་འོད་འཕྲོས་པས་ཡེ་ཤེས་སེམས་དཔའི་ཐུགས་ཀའི་ས་བོན་ལས་འོད་་་་
འཕྲོས་པས་ལྷ་འོད་དུ་ཞུ། དེ་ཉིད་ལས་སྔགས་ཀྱི་རང་སྒྲ་འབྱུང་།བས་ཡེ་ཤེས་
ཀྱི་བདུད་རྩི་བབས། གཉིས་སུ་མེད་པར་བསྟིམ། བདག་གི་ལྕེའི་སྟེང་དུ་ཡང་
ཡེ་ཤེས་ཀྱི་རྡོ་རྗེ་ནས་ཙམ་གྱི་སྦུབས་མ་ནས། སྔགས་ཀྱི་རང་སྒྲ་བྱུང་བས་་་་་་
བདག་དང་སེམས་ཅན་གྱི་དོན་བྱས། ཕྱི་རོལ་གྱི་སྣང་བ་རྣམས་ཀྱང་སྔགས་ཀྱི་་་་་
རང་སྒྲར་བྱུང་བས་གདུག་པའི་ཚོགས་རྣམས་ཚར་གཅད་པར་བྱས་པའོ། །དེ་་
ལྟར་དམིགས་པ་གསུམ་དང་མི་འབྲལ་བར་བྱས་པས་བདག་དང་སྒྲའི་དངོས་པོ་་་་་
ཐམས་ཅད་སྒྲའི་བསམ་གཏན་དང་མི་འབྲལ་བ་ནི་དོན་གྱི་མན་ངག་གོ། །ཡུངས་
ཀར་ལ་སྔགས་བཟླས་ཏེ་བུམ་པར་བླུགས་པས། ལྷ་རྣམས་ཀྱི་སྟེང་གི་རྡོ་རྗེ་ལ་ཡེ་་
ཤེས་ཀྱི་བདུད་རྩི་བབས་པ་དམིགས་པ་དང་། ཡང་ན་མེ་ཏོག་རབ་ཏུ་དྲི་ཞིམ་པ་
ལ་སྔགས་བཟླས་པ་བུམ་པར་བླུགས་ལ་ལྷ་རྣམས་ཀྱི་སྤྱན་ལམ་དུ་མཆོད་པའི་སྤྲིན་་
རབ་ཏུ་མཛེས་ཤིང་རྒྱ་ཆེ་བར་དམིགས་པས། དངོས་གྲུབ་ཐམས་ཅད་བདག་ལ་་
སྟེར་བར་དམིགས་སོ། །དེ་ལྟར་སྙིང་པོ་བསྡུས་པ་ལ་བརྒྱའམ་སྟོང་ངམ་ཁྲིའམ་་་་
འབུམ་མམ་རང་ཇི་ལྟར་དམིགས་པར་བཟླས་ལ། སློབ་མ་ཁྲུས་བྱས་ཏེ་གོས་་་་་་
གསར་པ་དྲི་མ་མེད་པ་གྱོན་ཏེ། གསུམ་ལ་སྐྱབས་སུ་འགྲོ་བ་དང་། སེམས་་་་་
བསྐྱེད་པ་ལ་སོགས་པ་བྱ་སྟེ། ན་མོ་དཀོན་མཆོག་གསུམ་ལ་ཕྱག་འཚལ་ལོ། །
དཀོན་མཆོག་གསུམ་ལ་སྐྱབས་སུ་མཆི། །དཀོན་མཆོག་གསུམ་ལ་མཆོད་པ་འབུལ།།
སྡིག་པ་ཐམས་ཅད་སོ་སོར་བཤགས། །མྱ་ངན་མི་འདའ་གསོལ་བ་འདེབས།


ཆོས་ཀྱི་འཁོར་ལོ་བསྐོར་བར་བསྐུལ། །དོན་དམ་ཀུན་རྫོབ་རང་བཞིན་གྱིས། །
སྡོམ་པ་མ་ལུས་བདག་གིས་བཟུང་། །མ་བསྒྲལ་བ་རྣམས་བསྒྲལ་བགྱིས་ནས། །
མ་བརྒལ་་བ་རྣམས་བརྒལ་བྱས་ཏེ། །དབུགས་མ་ཕྱིན་པ་དབུགས་དབྱུང་སྟེ། །
སེམས་ཅན་མྱ་ངན་འདས་ལ་དགོད། །འགྲོ་བའི་དགེ་ལ་རྗེས་ཡི་རང་། །ཀུན་
ཀྱང་སེམས་ཅན་དོན་དུ་བསྔོ། །ཞེས་བརྗོད་ལ་རྡོ་རྗེ་ལག་ཏུ་བྱིན་ལ་དབུགས་་་་
དབྱུང་སྟེ། དབུ་རྒྱན་གོན་ལ་གཟེངས་བསྟོད་ལ་དཀྱིལ་འཁོར་གྱི་ཤར་སྒོ་ནས་་
སྤང་ལེབ་ཀྱི་སྟེང་ནས་ལམ་སྟོན་ལ་དབུས་སུ་ཁྲུས་བྱས་ཏེ། ཡེ་ཤེས་ཀྱི་ལྷ་མོ་
བདུད་རྩིའི་བུམ་ཆུ་ཐོགས་པ་མང་པོར་སྤྲུལ་ལ། ནམ་མཁའ་ནས་བདུད་རྩིའི་ཆུ་
རྒྱུན་ཕབ་པས་ཕྱི་ལུས་ཀྱི་སྡུག་བསྔལ་དང་། ནང་སེམས་ཀྱི་སྡུག་བསྔལ་དང་།
མི་མཐུན་པའི་རྨི་ལམ་སུམ་ཅུ་རྩ་གཉིས་ལ་སོགས་པ་རྨིས་པ་དང་། མྱ་ངན་་
དང་སེམས་ལས་སུ་མི་རུང་བའི་མི་བདེ་བ་རྣམ་པར་དག་པར་དམིགས་པ་བྱས་ལ།
ཚིགས་སུ་བཅད་པ་འདི་དག་ཀྱང་བརྗོད་པར་བྱའོ། །ཨེ་མ་ཧོ ། ཁྲུས་
མཆོག་འདི་ནི་དཔལ་དང་ལྡན། །རྡོ་རྗེའི་ཁྲུས་ནི་བླ་ན་མེད། །རྡོ་རྗེ་ཡེ་ཤེས་་་
ཁྲུས་འདི་ཡིས། །བཀྲ་ཤིས་བུམ་པ་ལ་བརྟེན་ནས། །སྡུག་བསྔལ་ཐམས་ཅད་་་
མེད་པར་བྱེད། །བདེ་བ་ཕུན་སུམ་ཚོགས་པར་གནས། །མ་གྲུབ་པ་རྣམས་གྲུབ་
པར་བྱེད། །འདོད་པ་ཐམས་ཅད་རབ་ཏུ་སྦྱིན། །དཔལ་ལྡན་ཡེ་ཤེས་མཆོག་གི་
ཁྲུས༑ །རྒྱལ་མཆོག་དམ་པ་སྦྱིན་པར་བྱའོ། །ཞེས་པས་ཀྱང་ཁྲུས་བྱའོ། །དེ་
ནས་བཀྲ་ཤིས་ཀྱི་རྫས་བརྒྱད་ཀྱིས་སློབ་མ་བཀྲ་ཤིས་པར་བྱ་བའི་ཕྱིར་ཡུངས་ཀར་་་་
དང་། ཞོ་དང་། རྩྭ་དྲུར་བ་དང་། ལི་ཁྲི་དང་། དུང་དང་། བིལ་་་་
བའི་འབྲས་བུ་དང་། མེ་ལོང་དང་། གི་ཝང་རྣམས་རིམ་པས་སྦྱིན་ནོ། །
བྲབ་པ་དང་། བྱབ་པ་དང་། དྲིལ་བ་དང་། སྐྱོར་བ་དང་། སྟེག་པ་ལ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
སོགས་པ་ཡང་བྱའོ། །དེ་ལྟར་ཁྲུས་རྟག་ཏུ་བྱས་ན་རྒྱལ་པོ་རྣམས་བསོད་ནམས་་་་
རྒྱས་པ་དང་། གདོན་ཞི་བ་དང་། ཕ་རོལ་གྱི་སྡེ་རྣམས་དབང་དུ་གྱུར་པ་་་་་
དང་། རྒོལ་བ་རྣམས་ཚར་གཅོད་པར་འགྱུར་བ་དེ་བཞིན་དུ་བློན་པོ་དང་།
བུ་འདོད་པ་དང་། བྱད་སྟེམས་ཀྱིས་འཇིགས་པ་དང་། ཕ་རོལ་གྱི་དམག་གིས་
འཇིགས་པ་དང་། གཟའ་དང་། རྒྱུ་སྐར་དང་། ནད་དང་། མུ་གེས་་
འཇིགས་པ་དང་། དེ་བཞིན་འཇིགས་པ་ཆེན་པོ་བརྒྱད་དང་། ནོར་འགྲིབ་པ་
དང་། ལོངས་སྤྱོད་འདོད་པ་དང་། འཁོར་དང་ཚེ་རིང་བར་འདོད་པ་དང་།
དབང་ཐང་རྒྱས་པར་འདོད་པ་དང་། བཀྲག་དང་གཟི་མདངས་འདོད་པ་་་
དང་། སྟོབས་དང་། ནུས་པ་དང་། གྲགས་པ་དང་། དཔལ་་་་
དང་། དབང་ཕྱུག་དང་། གཟུགས་འདོད་པ་དང་། ནོར་འདོད་པ་་་་་
དང་། འབྲུ་འདོད་པ་དང་། ཟས་འདོད་པ་དང་། གོས་དང་། རྒྱན་་་
དང་། བཞོན་པ་དང་། ལྷ་ཉེ་བར་འདོད་པ་དང་། གདོན་བརླག་པར་་་
འདོད་པ་དང་། སྡིག་པ་མ་ལུས་པ་དག་པར་འདོད་པ་རྣམས་ཀྱིས་རྟག་ཏུ་ཁྲུས་
བྱས་ན་འདོད་པའི་དོན་ནི་མ་ལུས་པ་ ཇི་ལྟ་བ་བཞིན་དུ་འགྲུབ་པར་ངེས་སོ། །
དེའི་ཕྱིར་ན་མི་མཐུན་པའི་ཕྱོགས་མཐའ་དག་ལས་ཐར་བར་བྱེད་པས་ན་སྔོན་བྱུང་
དུ་རྒྱལ་པོ་ལ་སྨོན་པ་དང་། ཡང་ན་རྒྱལ་པོ་བསོད་ནམས་ཆེ་བའི་ཕྱིར་སྨོས་ཏེ།
རྒྱལ་པོ་རྟག་ཏུ་ཁྲུས་གྱིས་ཤིག །ཅེས་འགྲོ་བ་མིའི་དཔོན་ཡིན་པས་སྨོས་སོ། །
་དེ་ལྟར་ན་འདོད་པ་ཐམས་ཅད་རབ་ཏུ་སྦྱིན་པ་ཞེས་སྨོས་སོ། ། སྔ་མ་དང་ད་
ལྟར་དང་ཕྱི་མའི་སྡིག་པ་མ་ལུས་པ་ལས་ཐར་བར་བྱེད་པ་འཕགས་པ་རྡོ་རྗེ་རྣམ་་་་
པར་འཇོམས་པའི་ཁྲུས་ཀྱི་ཆོ་ག །སློབ་དཔོན་ཆེན་པོ་དཔལ་མར་མེ་མཛད་་
ཀྱིས་མཛད་པ་རྫོགས་སོ།། །།


༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འཕགས་པ་
རྣམ་པར་འཇོམས་པའི་སྒོ་ནས་རབ་ཏུ་གནས་པར་བྱེད་པར་འདོད་པའི་སྒྲུབ་པ་་
པོ་དམ་ཚིག་དང་ལྡན་པས། །གནས་ཁང་ཡིད་དང་མཐུན་པར་དཀྱིལ་འཁོར་གྱི་
ཆོ་ག་ནས་འབྱུང་བ་བཞིན་དུ་དཀྱིལ་འཁོར་བཞེངས་ཏེ། མཆོད་པའི་ཡོ་བྱད་ཇི་
ལྟར་འབྱོར་པ་བཤམས་ཏེ། མགོན་པོ་དང་འབྱུང་པོ་རྣམས་ལ་གཏོར་མའི་བྱེ་་་་་
བྲག་རབ་ཏུ་བཟང་པོ་ཡང་བཤམ། ཆོས་སྐྱོང་ལ་གཏོར་མ་ཆེན་པོ་བཤམས་ལ་་་་
བདག་ཉིད་ཀྱིས་བསྙེན་པ་ཅི་རིགས་པར་བྱ། དེ་ནས་རབ་ཏུ་གནས་པར་བྱེད་་་་
པའི་རྟེན་སྐུའི་རྟེན་རས་རིས་སུ་བྲིས་པ་དང་། འབུར་དུ་བཏོད་་པ་དང་།
ལུགས་སུ་བླུགས་པ་དང་། གསུང་པུ་སྟི་ལ་སོགས་པ་ཐུགས་རྡོ་རྗེ་དང་དྲིལ་བུ་ལ་
སོགས་པ་གང་ཡིན་པ་དེ་ཁྲུས་ནས་བཏོན་ལ་དཀྱིལ་འཁོར་གྱི་ཤར་ཕྱོགས་སུ་ཤིང་་་
ལེབ་ལ་སོགས་པའི་སྟེང་དུ་ཁྲིའི་སྟེང་དུ་རས་སེར་པོ་དྲི་མ་མེད་པས་དྲིལ་ལ་གཞག་
གོ༑ །དེ་ནས་ཡོན་བདག་གསུམ་ལ་སྐྱབས་སུ་འགྲོ་བ་ལ་སོགས་པ་སྡིག་པ་
བཤགས་པ་དང་སེམས་བསྐྱེད་པར་བྱའོ། །དེ་ནས་བདག་ཉིད་ཀྱང་ཁྲུས་བྱ་སྟེ།
གོས་གསར་པ་གྱོན་ལ་བུམ་པ་རེ་རེ་ལ་སྙིང་པོ་རྒྱས་བསྡུས་གང་མོས་པ་བརྒྱ་རྩ་་་
བརྒྱད་བཟླས་ལ། སྐུ་རྟེན་ཁྲོ་བོ་ཡིན་ན་རིགས་ངེས་པའི་ས་བོན་སྙིང་གར་བཅུག་
སྟེ༑ གསེར་གྱི་ཐུར་མས་སྤྱན་དབྱེ་བ་དང་། ཤངས་དང་ཞལ་བཀྲུ་བ་ལ་་་་་
སོགས་པ་བྱ་སྟེ། ཁྲོ་བོའི་དུར་ཁྲོད་ཀྱི་རྒྱན་བརྒྱད་གདགས། སོ་སོའི་རིགས་
ཀྱི་གཙོ་བོས་དབུ་བརྒྱན་ལ། སྙིང་གའི་ས་བོན་ལ་ཡེ་ཤེས་སེམས་དཔའ་གཞུག་
པར་བྱས་ལ། རབ་ཏུ་བརྟན་པར་བཞུགས་སུ་གསོལ། ལྷ་སོ་སོའི་སྙིང་པོ་
བརྒྱ་རྩ་བརྒྱད་བརྗོད་ལ་ཡོན་བདག་དང་གཉིས་སུ་མེད་པར་བསྟིམ། ཆོས་སྐྱོང་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ལ་གཏད་དེ་མངའ་གསོལ། ཞི་བའི་སྐུ་ཉན་ཐོས་ཀྱི་ཆ་ལུགས་ཡིན་ན། ཡང་སོ་
སོའི་ས་བོན་གཞུག་པ་ལ་སོགས་པ་བྱས་ལ། དེ་ནས་ཞལ་བསིལ་བ་དང་།
དབུ་སྐྲ་བཞར་བ་ལ་སོགས་པ་བྱ་སྟེ། ཆོས་གོས་དང་རྒྱན་རྣམས་གདགས།
དེ་ནས་ཡེ་ཤེས་སེམས་དཔའ་བཅུག་སྟེ། དེའི་སྙིང་པོ་བརྒྱ་རྩ་བརྒྱད་བརྗོད་ལ་་
བརྟན་པར་བྱ། །དེ་ནས་མཆོད་པ་རྣམ་པ་ལྔ་ཕུལ་ལ་ཡོན་བདག་དང་གཉིས་སུ་
མེད་པར་བསྟིམ་མོ། །བྱང་ཆུབ་སེམས་དཔའི་ཆ་ལུགས་ཡིན་ན། ཡང་གོང་་་
ལྟར་བྱས་ལ་བྱང་ཆུབ་སེམས་དཔའི་རྒྱན་དོ་ཤལ་ལ་སོགས་པས་རྒྱན་གདགས།
དེ་ནས་ཡོན་བདག་གི་དོན་དུ་བསྟིམ་པ་ལ་སོགས་པ་བྱ། མཆོད་པ་དབུལ།
ཆོས་སྐྱོང་ལ་གཏད། གསོལ་བ་གདབ། འོད་ཀྱི་དཀྱིལ་འཁོར་དུ་བཅུག་ལ་
བུམ་པའི་དབང་བསྐུར་རོ། །གསུང་གི་རྟེན་རྣམས་ལ་སྤྱན་དབྱེ་བ་དང་།
ཞལ་བཀྲུ་བ་ལ་སོགས་པ་བྱས། ལྗགས་སྤེལ་བ་ལ་སོགས་པ་བྱས་ལ་དམ་ཆོས་
བདུད་རྩིའི་ཆར་དབབ། ཧིལས་བྱུང་བའི་ལྷ་མོ་རྣམས་ཀྱིས་དབང་བསྐུར་རོ། །
དེ་ནས་མེ་ལོང་གི་ནང་དུ་བུམ་པའི་ཆུས་བཀྲུ། མཆོད་པ་ལྔ་དབུལ། རབ་ཏུ་
དགྱེས་ཤིང་བརྟན་པར་བྱའོ། །ཆོས་སྐྱོང་ལ་གཏད། འདོད་པའི་དོན་ལ་
གསོལ་བ་གདབ་བོ། །ཐུགས་ཀྱི་རྟེན་ལ་བྱེད་ན་འདི་ཉིད་ཀྱི་དཀྱིལ་འཁོར་དུ་
དབང་བསྐུར། ཁྲུས་ནས་དཀྱིལ་འཁོར་གྱི་ལྷ་རྣམས་ཀྱི་ཡེ་ཤེས་སེམས་དཔའ་
རྣམས་སྤྱན་དྲངས་ཏེ། གཉིས་སུ་མེད་པར་བསྟིམ་པར་བྱ། མཆོད་པ་དབུལ།
ཆོས་སྐྱོང་ལ་གཏད། འདོད་པའི་དོན་ལ་གསོལ་བ་གདབ། སོ་སོའི་སྙིང་པོ་་་་
གསལ་བ་མེད་ན་རྡོ་རྗེ་རྣམ་འཇོམས་ཀྱི་སྐུ་དཔག་ཏུ་མེད་པ་སྤྲུལ་ཏེ། དེ་ཉིད་ཀྱི་
སྙིང་པོ་ཤིན་ཏུ་བསྡུས་པ་བརྒྱ་རྩ་བརྒྱད་བཟླས་ལ། དེ་ཉིད་དང་གཉིས་སུ་མེད་
པར་བྱས་ལ་རང་གཞན་གྱི་དོན་རྫོགས་པར་བྱའོ། །དེ་ལ་མ་མོས་ན་དེ་བཞིན་་་་་


གཤེགས་པའི་རིགས་ཡིན་ན་ཨོཾ། རྡོ་རྗེའི་རིགས་ཡིན་ན་ཧཱུཾ། རིན་པོ་ཆེའི་་་
རིགས་ལ་སྭཱ། པདྨའི་རིགས་ལ་ཁྱེ། ལས་ཀྱི་རིགས་ལ་ཧཱ་ཅི་རིགས་པར་
བཟླས་སོ། །གསུང་གི་རྟེན་རྣམས་ལ་གཅིག་གིས་རྒྱུད་སྟོང་ཕྲག་གཅིག་ཀླག་།
དེ་ཉིད་བརྒྱ་བརྒྱའི་བར་དུ་མཆོད་པ་ལྔ་རྫོགས་པར་དབུལ། གྲུབ་ན་ཞི་བའི་སྦྱིན་
སྲེག་ཅི་རིགས་པར་འགྲུབ་པར་བྱ། ཕྱོགས་སྐྱོང་བ་དང་འབྱུང་པོ་ལ་སོགས་པ་ལ་
གཏོར་མ་གུས་པར་བཏང་། བདག་ཉིད་བཟླས་པ་ལ་ཞུགས་པའི་དུས་སུ་ཁྲུས་་་
དང་གཙང་སྦྲ་ལ་སོགས་པ་བྱ་ཞིང་། ཤ་དང་ཉ་དང་སྒོག་པ་ལ་སོགས་པ།
བཙོང་དང་ཆང་དང་བུད་མེད་དང་། ཕྱི་དྲོའི་ཁ་ཟས་བདུན་སྤངས་ལ་ཟས་
དཀར་ཆོས་ལ་བརྟེན་ཞིང་ཞག་གསུམ་མམ་ལྔའམ་བདུན་ནམ། སྨྱུང་༔བར་
གནས་པར་བྱ་བ་ནི་བཟླས་པ་བུམ་པ་གཙོ་བོའི་དུས་ན་ངེས་པར་ཡིན་ནོ། །དེ་་་
ལྟར་སྐུ་གསུང་ཐུགས་ཀྱི་རྟེན་ལ་དབང་བསྐུར་རྫོགས་ནས་མཆོད་པའི་ལས་ཇི་ལྟར་
འགྲུབ་པར་བྱས་ལ། དབེན་པའི་སར་བཞུགས་སུ་གསོལ། དེ་ནས་ཡོན་བདག་
གི་དོན་དུ་སྦྱིན་སྲེག་ཇི་ལྟར་རིགས་པར་བྱས་ལ་དབང་ཅི་རིགས་པར་བསྐུར་རོ། །
དེ་ནས་དབང་རྫོགས་ནས་ཡོན་བདག་གིས་མཆོད་པ་ཇི་ལྟར་འབྱོར་པ་ཡི་དམ་དེ་
དག་ལ་མཆོད། ཆོས་སྐྱོང་ལ་གཏོར་མ་ཆེན་པོ་ཅིག་བཏང་ལ། བདག་གི་ཡི་
དམ་གྱི་ལྷ་འདི་རབ་ཏུ་བཀྲ་ཤིས་པ་དང་བྱིན་རླབས་ཆེ་བ་དང་། བསྟན་པ་ཇི་
སྲིད་དུ་གནས་པའི་བར་ལ་བསྲུང་བ་དང་། མཆོད་པ་མཛད་དུ་གསོལ་ཞེས་་་་་་
གཏོར་མ་བཏང་། དེ་ནས་ཕྱོགས་སྐྱོང་ལ་སོགས་པའི་གཏོར་མ་རབ་ཏུ་རྒྱ་ཆེ་་་
བར་བཏང་ངོ་། །དུང་དང་རྔ་དང་ཆ་ལང་དང་དྲིལ་བུ་ལ་སོགས་པའི་སྒྲ་རྣམ་པ་
སྣ་ཚོགས་པ་ཡང་བསྒྲག་གོ། །དེ་ནས་བཀྲ་ཤིས་གསོལ་ཏེ་ཡོན་བདག་ཀྱང་ཁྲུས་་་
ནས་གདོན། སྲུང་སྐུད་གདགས། བྲབ་པ་དང་བྱབ་པ་ལ་སོགས་པ་བྱ། ཚེ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
འཕེལ་བའི་དོན་དུ་དྲུར་བ་སྦྱིན་པར་བྱ། དེ་ལྟར་ཆོ་གའི་གཞུང་མ་ནོར་བར་་་
རྫོགས་ནས་དཀྱིལ་འཁོར་བསྡུ། དམན་མ་དོར། བླ་མ་ལ་ཡོན་རབ་ཏུ་གུས་
པ་དང་ལྡན་པས་དབུལ་ལོ། །དེ་ནས་ཡོན་བདག་གི་ལོངས་སྤྱོད་དང་ཚེ་འཕེལ་བ་
དང་། ཚོགས་རྫོགས་པར་བྱ་བའི་དོན་དུ་སྟོན་མོ་ཇི་ལྟར་འབྱོར་པ་བྱའོ།
ཆོས་དང་ཟང་ཟིང་གི་འབྱོར་པ་ཡང་ཅི་འབྱོར་པས་གཏང་བར་བྱའོ། །མདོར་
ན་ཆོ་ག་གཙོ་བོས་སེམས་བསྐྱེད་སྔོན་དུ་བྱས་པ་ལས་མི་འདའ་བར་བྱའོ། །
འཕགས་པ་རྡོ་རྗེ་རྣམ་པར་འཇོམས་པའི་རབ་ཏུ་གནས་པའི་ཆོ་ག །སློབ་དཔོན་
ཆེན་པོ་དཔལ་མར་མེ་མཛད་བཟང་པོས་མཛད་པ་རྫོགས་སོ།།
།བཅོམ་ལྡན་འདས་དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །དོན་་་
རྣམས་མ་ལུས་སྒྲུབ་བྱེད་པའི། །དོན་གྲུབ་རྡོ་རྗེ་རྣམ་འཇོམས་ཀྱི། །སྒྲུབ་པའི་
ཐབས་ནི་བཤད་པར་བྱ། །འབྱུང་པོ་རོ་ལངས་ཤ་ཟ་དང་། །མཁའ་འགྲོ་མ་་་་
དང་བརྗེད་བྱེད་མ། །སྨྱོ་བྱེད་སྲིན་པོ་ལ་སོགས་པའི། །མི་མ་ཡིན་གྱི་སྤྲུལ་པ་་་
ལས༑ །རྣམ་པར་ཐར་པར་བྱེད་པ་ཡི། །གཟུངས་ཀྱི་ཆོ་ག་ལེགས་པ་ནི། །
རྒྱུད་ལ་བརྟེན་ནས་བཤད་པར་བྱ། འདིར་འཕགས་པ་རྡོ་རྗེ་རྣམ་པར་
འཇོམས་པ་ལ་བརྟེན་པའི་རང་རྟགས་ཀྱི་ལས་བདུན་གྱི་ཆོ་ག་དང་པོར་བཤད་པར་
བྱའོ༑ །རྣལ་འབྱོར་པ་དམ་ཚིག་དང་ལྡན་པས་སྔོན་དུ་ཕྱག་ན་རྡོ་རྗེའམ།
འདི་ཉིད་ཀྱི་སྙིང་པོ་རྒྱས་བསྡུས་ལ་བསྙེན་པ་ཚད་དུ་ཕྱིན་པས་གནས་ཁང་ཡིད་དང་
མཐུན་པར་འབྱུང་ལ་སོགས་པས་ཆག་ཆག་ལེགས་པར་བྱས་ལ་སྲོག་ཆགས་མེད་
པའི་མེ་ཏོག་སྔོན་པོའི་གཅལ་ལེགས་པར་བཀྲམ་ལ་རིན་པོ་ཆེའི་མཎྜལ་གྱི་སྟེང་དུ།
མཆོད་པ་ལྔ་དབུལ་བར་བྱའོ། །དེ་ནས་རང་གི་བླ་མ་དང་ཡི་དམ་ལ་སོགས་པའི་


སངས་རྒྱས་དང་བྱང་ཆུབ་སེམས་དཔའ་རྣམས་མདུན་གྱི་ནམ་མཁའ་ལ་སྤྱན་དྲངས་
ལ༑ སྐྱབས་འགྲོ་སེམས་བསྐྱེད་དང་བདུན་རྣམ་པར་དག་པ་བྱའོ། །དེ་ནས་་
བདག་ཉིད་སྟོང་པའི་ང་རྒྱལ་དུ་བྱ་སྟེ། སྲུང་བའི་འཁོར་ལོ་བསྒོམ་པ་དང་།
བགེགས་རྣམས་ལ་བཀའ་སྒོ་བ་ལ་སོགས་པ་བྱ་སྟེ། ཧཱུཾ་ཞེས་མིག་བྱིན་གྱིས་་་
བརླབ་པ་ལ་སོགས་པ་བྱའོ། །དེ་ནས་བསྲུང་བ་ཆེན་པོའི་༔སྔགས་ལན་བཅུར་་་་
བརྗོད་ལ་ཕྱོགས་བཅིང་བ་ལ་སོགས་པ་བྱའོ། །དེའི་རྗེས་ལ་བདག་དང་དངོས་པོ་
ཐམས་ཅད་སྟོང་པར་མོས་པར་བྱ། དེ་ནས་སྒྲུབ་པ་པོ་ཁྲུས་སྔོན་དུ་སོང་བས།
ཉེ་རེག་དང་འཐོར་འཐུང་ལ་སོགས་པ་བྱས་ལ་ཚད་མེད་པ་བཞི་བསྒོམ། དེ་རྗེས་
སྟོང་པའི་ངང་ལས་ཧཱུཾ་ལས་བྱུང་བའི་ཉི་མའི་དཀྱིལ་འཁོར། དེའི་སྟེང་དུ་ཧཱུཾ་ལས་
བྱུང་བའི་སྣ་ཚོགས་རྡོ་རྗེ། དེའི་ལྟེ་བ་ལ་རྗ་ལས་རིན་པོ་ཆེའི་གཞལ་ཡས་་་
ཁང་རབ་ཏུ་རྒྱ་ཆེ་ཞིང་ཁ་དོག་གསལ་བ་རྒྱན་སྣ་ཚོགས་ཀྱིས་བརྒྱན་པ། ཡེ་ཤེས་་
བཞི་འབར་བར་བྱེད་པའི་ས་གཞི་དང་བཅས་པའོ། །དེའི་དབུས་མ་དང་ཨ་་་
ལས་བྱུང་བའི་ཉི་མ་དང་ཟླ་བའི་དཀྱིལ་འཁོར་དེ་ཉིད་ཀྱི་སྟེང་དུ་ཧཱུཾ་ལས་བྱུང་བའི་
རྡོ་རྗེ་སྔོན་པོ། ནས་ཙམ་ཁ་གྱེས་ལ་དེ་ཉིད་འཕྲོས་འདུས་པ་ལས་བཛྲ་ཧཱུྃ་ཞེས་་་་
པས་ལན་བདུན་བརྗོད་པས་ཧཱུཾ་ལས་བྱུང་བའི་སྟོབས་པོ་ཆེ་སྐུ་མདོག་མཐིང་ག་ཞལ་
གཅིག་ཕྱག་བཞི་པ་དཔལ་རྡོ་རྗེ་རྣམ་པར་འཇོམས་པས་དབུ་བརྒྱན་པ། ཐོ་བ་
དང་ཞགས་པ་དང་ཐོད་པ་དང་། སྡིགས་མཛུབ་མེ་འབར་བ་དང་ལྡན་པའི་་་་
ཕྱག་རྒྱ་དང་ལྡན་པ་རྣམ་པར་བསྒོམ་མོ། །དེ་ནས་ཡེ་ཤེས་སེམས་དཔའ་གཞུག་པ་
དང་གཉིས་སུ་མེད་པར་བརྟན་པར་བྱ་བ་དང་། མཆོད་པ་ལྔ་དབུལ། རྡོ་རྗེ་་
རྣམ་པར་འཇོམས་པ་ལ་བསྟོད་པ། བདག་ཉིད་ཐ་མལ་པའི་ལུས་སུ་སླར་ལངས་
ལ༑ འདོད་པའི་དོན་ཡིད་ལ་བྱས་ཏེ། ཡེ་ཤེས་ཀྱི་འཁོར་ལོ་ལས་བདུད་རྩིའི་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཆུ་རྒྱུན་ཕབ་སྟེ། བདག་ཉིད་ལུས་མགོ་མཇུག་ཏུ་བསྟིམས་པས་ལས་དང་ཉོན་་
མོངས་པའི་དྲི་མ་རྣམ་པར་དག་པར་བྱས་ལ། དེའི་རྗེས་ལ་བདག་དང་གང་་་
བསྲུང་བའི་ལུས་དང་ཡན་ལག་ཐམས་ཅད་རྡོ་རྗེ་མི་ཆོད་པའི་གོ་ཆ་དང་ལྡན་པར་་
བྱའོ༑ །དེ་ནས་མཎྜལ་གྱི་སྟེང་དུ་སྙིང་པོ་ལྔ་དང་ལྡན་པའི་བུམ་པའི་ནང་དུ་ཆུ་་
གཙང་མ་སྲོག་ཆགས་མེད་པས་བཀང་། དྲི་དང་འབྲུ་ལ་སོགས་པ་བུམ་པ་ལ་ཤིས་
པའི་རྫས་རྣམས་ཀྱིས་ལེགས་པར་བལྟམས་ལ། ཁ་རྒྱན་དང་མགུལ་ཆིངས་ལ་
སོགས་པའི་བུམ་པའི་རྒྱན་རྣམས་ཀྱིས་མཛེས་པར་བྱས་ལ་རབ་ཏུ་དྲི་ཞིམ་པ་
དང་ལྡན་པའི་སྙིང་པོ་བྲིས་ལ་ཧཱུཾ་ཡོངས་སུ་གྱུར་པ་ལས། སྟོབས་པོ་ཆེར་རྣམ་པར་
བལྟའོ༑ །གཞན་གྱིས་ལོངས་མ་སྤྱད་པའི་ཁམ་ཕོར་ཁ་སྦྱར་ཡུངས་ཀར་གྱིས་་
བཀང་ལ་བསྒྲུབ་བྱའི་མིང་རུས་གྲོ་ག་ལ་བྲིས་ལ་གི་ཝང་གིས་དྲིལ་ལ་གཞག་གོ། །
དེ་ནས་བདག་ཉིད་ཀྱི་སྲིན་ལག་གཡོན་པ་ལ་གཟུངས་ཐག་བཏགས་ཏེ། ཁ་་་
བཤལ་ཞིང་ཁྲུས་དང་གཙང་སྦྲ་ལ་གནས་པར་བྱས་ལ། བཟླས་པ་བྱ་སྟེ། སྒྲུབ་་
པ་པོའི་ལྕེའི་སྟེང་དུ་རྡོ་རྗེ་སྔོན་པོ་ནས་ཙམ་གྱི་སྦུབས་མ་ནས་སྔགས་ཀྱི་རང་སྒྲ་
རྫོགས་པར་བྱས་ལ་སྣང་བ་རྣམས་ཀྱང་རྡོ་རྗེ་ལྟ་བུར་གསང་སྔགས་ཀྱི་རང་སྒྲ་དང་་་
ལྡན་པར་དམིགས་ལ་བདག་དང་སྟོབས་པོ་ཆེ་གཉིས་སུ་མེད་པར་བྱས་ལ། ཨོཾ་
སརྦ་བིདྱཱ་༔བཛྲ་བཛྲ་ད་ར་ད་ར་བཛྲ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་བརྒྱ་རྩ་བརྒྱད་
མངོན་པར་བསྔགས་ལ། བསྒྲུབ་བྱའི་མིང་རུས་ལ་གུ་གུལ་གྱི་ཆུས་བཀྲུ་ཞིང་ངེས་
པར་བློས་བྱས་པས། ཇི་ལྟར་འདོད་པ་བཞིན་དུ་འགྲུབ་པར་འགྱུར་ཏེ།
སྔགས་ཀྱི་རྗེས་ལ་བདག་ལ་ནད་དང་དུག་དང་མཚོན་ལ་སོགས་པ་རྣམས་ཀྱིས་མི་་་
ཆོད་པར་མཛད་དུ་གསོལ་ཞེས་གྲོ་ག་ལ་འཁོར་ལོ་བྲིས་ཏེ་མགུལ་དུ་ཡུངས་ཀར་དང་
བཏགས་ན་མཚོན་ལ་སོགས་པ་རྣམས་ལས་་རྣམ་པར་རྒྱལ་བར་འགྱུར་རོ། །


སྡིག་པ་དག་པར་འདོད་ན་ཆུ་གཙང་མ་ལ་བསྔགས་ཏེ་ལྟོར་བཏང་ན་བསྐལ་པ་་་
བདུན་གྱི་སྡིག་པ་མ་ལུས་པ་ཟད་པར་བྱེད་དོ། །དེ་ལྟར་འདིར་བྱུང་བའི་ཆོ་ག་
ལས་ལན་གསུམ་གསུམ་གྱིས་ཉི་མ་རེ་རེ་ལ་རྫོགས་པར་བྱས་ནས། སྡིག་པ་མི་་
དགེ་བ་ཐམས་ཅད་ལས་ཐར་བར་ངེས་སོ། །དེ་བཞིན་དུ་སྦྲུལ་གྱིས་ཟིན་པ་དང་་
རྨ་དང་འབྲས་ལ་སོགས་པ་ལ་བ་སེར་མོའི་འོ་མས་སྦྲུས་པའི་འཇིམ་པ་ལ་ཉིན་་་་
མཚན་གསུམ་དུ་བཟླས་ཏེ་བྱུགས་ན་དེ་ཉིད་ལས་གྲོལ་བར་འགྱུར་རོ། །དེ་ལྟར་ན་
རླུང་དང་ཆུ་ཆེན་པོ་དང་སེར་བ་དྲག་པོ་འབབ་ཅིང་གཞན་གྱིས་ཆོད་པར་དཀའ་བ་
རྣམས་ལ་ཡུངས་ཀར་ལ་བསྔགས་ནས་གཏོར་ན་གཞན་གྱིས་མི་ཆོད་པ་རྣམས་ཀྱང་
ཆོད་པར་འགྱུར་རོ། །གཞན་ཡང་བདག་ཉིད་ཀྱི་རིག་སྔགས་ཀྱི་ལས་མ་གྲུབ་པ་
རྣམས་ཀྱང་འདི་ཉིད་ཀྱི་ཆོ་ག་ཞག་བདུན་འབད་ན་གཞན་གྱིས་སྤྱད་པར་དཀའ་་
བའི་ལས་འགྲུབ་པར་ངེས་སོ། །སྤྱིར་གཞན་ལ་གནོད་པར་བྱེད་པའི་གསང་
སྔགས་དང་རིག་སྔགས་ཐམས་ཅད་ལས་གཟུངས་སྔགས་ཀྱི་ལས་ཐམས་ཅད་ལ་འདི་
ཉིད་ལ་སྔོན་དུ་རྫོགས་པར་བྱས་ནས་རང་གི་ལས་ལ་སྦྱར་བ་གང་ཡིན་པ་སྦྱར་ན་་་་
འགྲུབ་པར་འགྱུར་བ་ལ་ཐེ་ཚོམ་མེད་པར་གཞན་གྱིས་སྤྱད་པར་དཀའ་བའི་ལས་་་་་
འགྲུབ་པར་ངེས་སོ། །སྒྲུབ་པ་པོའི་ལུས་དང་ངག་དང་སེམས་ཡོངས་སུ་དག་་་་
པར་བྱ་བ་ནི་རབ་ཏུ་གཙོ་བའོ། །མི་ཆོད་པ་ཞེས་བྱ་བའི་རྒྱུད་ཀྱི་ཚིག་སྒྲུབ་ཐབས་སུ་
ཕྱུང་བ་སློབ་དཔོན་ཡེ་ཤེས་རྡོ་རྗེས་མཛད་པ་དཔལ་རྡོ་རྗེ་རྣམ་པར་འཇོམས་པའི་་་
ལས་ལ་སྦྱར་བ་འགྲུབ་པར་ངེས་པའི་ཆོ་ག་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཞན་གྱིས་
བཤིག་པར་དཀའ་བའི་རིག་སྔགས་ཀྱི་ལས་འགྲུབ་པར་འདོད་ན། སྒྲུབ་པ་པོ་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
དམ་ཚིག་དང་ལྡན་པས་གནས་ཁང་ཡིད་དང་མཐུན་པར་མཎྜལ་སྔོན་པོ་ཁྲུ་དོའི་་
ཚད་དང་ལྡན་པར་བྱ་སྟེ་སྟེ་ མེ་ཏོག་དམར་པོ་དང་སྔོན་པོ་རབ་ཏུ་ཡིད་དུ་འོང་བའི་
ཚོམ་བུ་ལྔའམ། བདུན་ནམ་བཅུ་གཅིག་བཀྲམ་ལ་བླ་མ་དང་ཡི་དམ་མདུན་གྱི་་་་་
བར་སྣང་ལ་སྤྱན་དྲངས་ཏེ། ཕྱི་ནང་གི་མཆོད་པ་རྫོགས་པར་ཕུལ་ཏེ་འདོད་པའི་
དོན་ལ་གསོལ་བ་གདབ་པར་བྱའོ། །དེ་ནས་སྒྲུབ་པ་པོས་གོས་དམར་པོ་དྲི་མ་་་
མེད་པ་བགོས་ཏེ། ཁྲུས་བྱས་ལ་སྡིག་པ་མ་ལུས་པར་བཤགས་པར་བྱའོ། །
སེམས་བསྐྱེད་པ་དང་བསྲུང་བ་དང་ཚད་མེད་པ་བསྒོམ་པར་མོས་པ་བྱས་ལ།
སྟོང་པ་ཉིད་དང་གཞལ་ཡས་ཁང་བསྒོམ་པ་རྣམས་བྱ་སྟེ། ཁྲོ་བོའི་རྒྱལ་པོ་རྟ་་
མགྲིན་སྐུ་མདོག་དམར་པོ་ཞལ་དམར་པོ་ཞལ་གཅིག་ཕྱག་བཞི་པ་རྟ་མགོ་ལྗང་གུའི་
སྟེང་ན་རྡོ་རྗེ་རྣམ་པར་འཇོམས་པས་དབུ་བརྒྱན་པ། པདྨ་དང་བེ་ཅོན་དང་་་་
ལྕགས་ཀྱུ་དང་སྡིགས་མཛུབ་ལ་སྦྱར་བའོ། །དེ་ལ་ཡེ་ཤེས་སེམས་དཔའ་སྤྱན་་་
དྲངས་ཏེ། དབང་བསྐུར་བ་ལ་སོགས་ཏེ་དེའི་རྗེས་ལ་བདག་ཉིད་ཀྱི་ལུས་ཀྱང་
པདྨའི་སྡོང་པོ་ཟེ་འབྲུ་ལེགས་པར་བརྒྱན་པའི་སྟེང་དུ། བདག་གི་ལུས་རྡོ་རྗེ་ཆེན་
པོར་རང་བྱུང་བ་གཅིག་ཏུ་དམིགས་པ་བྱས་ལ། ཕ་རོལ་གྱི་གནོད་པ་གང་གིས་
ཀྱང་བཤིག་པར་དཀའ་བ་བསྒོམ་པར་བྱའོ། །དེ་ནས་དེ་ཉིད་ལས་འོད་འཕྲོས་
པས་འཕགས་པ་མཆོད་པ་དང་། སེམས་ཅན་གྱི་དོན་བྱ་བ་ལ་སོགས་པ་བྱས་ལ།
འོད་ཟེར་དེ་དག་རྡོ་རྗེ་ཉིད་ལ་ཐིམ་པས་སྒྲུབ་པ་པོའི་ལུས་ངག་ལ་ཕ་རོལ་གྱི་གནོད་
པའི་ཚོགས་གང་གིས་ཀྱང་མི་ཤིགས་པར་བསྒོམ་མོ། །དེ་ནས་རྡོ་རྗེ་དེ་ཉིད་ལས་་
རང་སྒྲ་ཆེན་པོ་འདི་དག་རྣམས་རང་བཞིན་གྱིས་འབྱུང་བར་མོས་པར་བྱ་ཞིང་ཡིད་
ཀྱིས་སྔགས་འདི་ཉིད་ལ་ཉི་མ་རེ་ལ་སུམ་བརྒྱ་བཟླས་ཏེ་མཎྜལ་རེ་དབུལ་བར་བྱའོ། །
ཨོཾ་སྤོ་ཊ་བཛྲ་བཛྲ། མ་ཊ་བཛྲ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་སྔགས་བརྗོད་པ་ལ་་་་་་


མཎྜལ་རེ་དབུལ་བར་བྱའོ། །དེ་ལྟར་ཟླ་བ་གཅིག་ལ་དུས་གསུམ་གྱི་ཉི་མ་རེ་རེ་དེ་
ལྟར་ཆོ་ག་རྫོགས་པར་བྱ་ཞིང་མ་འཁྲུལ་བར་བྱས་ན་བདག་ཉིད་ཀྱི་ལུས་རྡོ་རྗེ་ལྟ་་་་
བུར་གྱུར་པ་ལ་ཐེ་ཚོམ་མེད་དོ། །མི་ཤིགས་པ་ཞེས་བྱ་བའི་རྒྱུད་ཀྱི་ཚིག་ལག་ཏུ་་
བླང་བ་མན་ངག་གིས་བསྒྲུབ་པའི་རྣལ་འབྱོར་པའི་ཚེ་དང་སྟོབས་བསྒྲུབ་པ་ཞེས་
བྱ་བ་སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
།དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །བདེན་པ་ཡང་དག་པའི་་
མཚན་རྟོགས་པར་བྱེད་པ། པྲ་སེ་ན་སྒྲུབ་པར་བྱེད་པའི་སྒྲུབ་པ་པོ་དམ་ཚིག་དང་
ལྡན་པས་གནས་ཁང་ཡིད་དང་མཐུན་པར་མཎྜལ་ལ་སོགས་པ་སྔོན་དུ་བྱ་བའི་རིམ་
པ་གོང་ལྟར་བྱས་ལ། རིན་པོ་ཆེའི་བུམ་པ་མཛེས་པ་ལ་ཁ་དོག་དཀར་པོར་བསྒྱུར་
ཏེ༑ དེ་ཉིད་ཀྱི་ནང་དུ་བུམ་པ་ཤིས་པའི་རྫས་རྣམས་ཀྱིས་བཏབ་ལ། ཁ་རྒྱན་
ལ་སོགས་པ་མཛེས་པའི་ཆས་དང་ལྡན་པར་བྱ་ཞིང་། རྨ་བྱ་དང་མེ་ལོང་ཆག་པ་
དང་གས་པ་ལ་སོགས་པའི་སྐྱོན་མེད་པ་དང་། མདའ་དཀར་མོ་ལ་བྱ་རྒོད་ཀྱི་་་་
མིག་གཡས་པ་དར་དཀར་པོའི་ལྡེབ་་ཏུ་ཕུར་ལ་བཏགས་ལ་དེ་དག་རྣམས་བུམ་་་་
པའི་སྟེང་དུ་བཞག་ལ་དར་དཀར་པོ་དྲི་མ་མེད་པས་ཡོལ་བ་བྲེས་ཏེ། སྤོས་ལ་་་་་
སོགས་པ་དྲི་ཞིམ་པ་རྣམས་ཀྱི་ཆག་ཆག་གིས་གནས་ཁང་ཀུན་དུ་བཏབ་སྟེ། ཁྲོ་བོ་
བདུད་རྩི་འཁྱིལ་པ་སྐུ་མདོག་ལྗང་གུ་ཞལ་གཅིག་ཕྱག་བཞི་པ། རལ་གྲི་དང་སྣ་་་
ཚོགས་རྡོ་རྗེ་དང་། མེ་ལོང་དང་མདའ་དང་གཞུ་བསྣམས་པ་རྣམ་པར་བསྒོམ་་་་
པར་བྱའོ། །ཡེ་ཤེས་བསྟིམ་ པ་ལ་སོགས་པ་བྱས་ལ། ཁྲོ་བོ་དེ་ཉིད་ཀྱི་སྙིང་ག་
ནས་འོད་འཕྲོས་པས་སངས་རྒྱས་དཔག་ཏུ་མེད་པ་སྤྱན་དྲངས་ཏེ་རབ་ཏུ་གནས་པ་
བྱའོ༑ །བུདྡྷ་རེ་རེའི་སྤྱན་ལ་ལྷ་མོ་དཀར་མོ་ལག་ན་མེ་ལོང་དང་བདུད་རྩིའི་བུམ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
པ་ཐོགས་པ་དཔག་ཏུ་མེད་པ་བྱུང་སྟེ། སྒྲུབ་པ་པོ་བདག་ཉིད་ཀྱི་མིག་ལ་བསྟིམས་
པས་སངས་རྒྱས་དེ་ཉིད་ཀྱི་ཞིང་ཁམས་དཔག་ཏུ་མེད་པ་མཐོང་བ་ལ་བློ་ཡིས་མོས་་
པ་བྱས་པས་རྡོ་རྗེའི་མིག་དང་ལྡན་པར་གྱུར་ཏེ། མེ་ལོང་གི་ནང་དུ་ཡང་གང་་་་
ཡིན་པའི་གཟུགས་དང་། བདེན་པའི་མཚན་ཉིད་སྟོན་པར་འགྱུར་བ་ལ་ཐེ་ཚོམ་
མེད་དོ། །དེ་ལ་ཡར་ངོའི་ཚེས་བརྒྱད་ཀྱི་ཚེ་སྔ་དྲོ་གོས་གསར་པ་དྲི་མ་མེད་པ་གྱོན་
ལ༑ འདི་ལྟར་སྔགས་འདི་ལན་སྟོང་བཟླས་ཏེ། བུམ་པའི་ཆུས་བདག་ཉིད་ཀྱི་
མིག་གཡས་པ་ལ་སྔགས་རེ་བཟླས་ཤིང་བཀྲུས་ན་རྡོ་རྗེའི་མིག་དང་ལྡན་པར་འགྱུར་
རོ༑ །དེའི་སྔགས་ནི། ཨོཾ་ཀ་ཊ་བཛྲ་པྲ་མོ་ཏྲ་ན་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་
ཆོ་ག་རྫོགས་པ་ལན་བདུན་བྱས་ན། བདེན་པའི་ཚིག་ཉིད་འཇིག་རྟེན་པ་དང་་་་་
འཇིག་རྟེན་ལས་འདས་པའི་མཚན་ཉིད་ཕྱིན་ཅི་མ་ལོག་པར་མཐོང་བར་འགྱུར་བ་
ལ་ཐེ་ཚོམ་བྱར་མེད་དོ། །འདི་དག་ལ་ཡང་མི་རུང་བའི་སྒྲུབ་པ་ཆང་ལ་སོགས་པ་
བདུན་སྤངས་ཏེ། ཆོ་ག་ལ་འབད་པར་བྱའོ། །རྒྱུད་ཀྱི་བདེན་པའི་དོན་ངེས་་་
པར་སྒྲུབ་པ། རྣལ་འབྱོར་པ་པྲ་སེ་ན་ལེགས་པར་བརྟག་པ་སློབ་དཔོན་ཡེ་ཤེས་རྡོ་
རྗེས་མཛད་པ་རྫོགས་སོ།། །།
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །འདོད་པའི་དོན་ངེས་པར་
བསྒྲུབ་པར་འདོད་པས་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་་
མཐུན་པར་མཎྜལ་སེར་པོ་ཡིད་དུ་འོང་བའི་སྟེང་དུ་མེ་ཏོག་སེར་པོ་དྲི་མ་མེད་པ་་་་་
བཀྲམ་སྟེ། བདག་ཉིད་ཀྱིས་སྔོན་དུ་ཅི་རིགས་པའི་བྱ་བའི་རིམ་པ་རྫོགས་པར་
བྱས་ལ། བུམ་པའི་ནང་དུ་སུ་སེར་པོ་ལས་བྱུང་བའི་ལྷ་མོ་རྒྱན་སྣ་ཚོགས་པར་
བརྒྱན་པར་བལྟའོ། །ཧཱུཾ་ལས་བྱུང་བའི་ཁྲོ་བོ་གཏུམ་པོ་མདོག་སེར་པོ་ཀླུའི་བུ་རྣམས་


ཀྱིས་བརྒྱན་པ་རྣམ་པར་པར་ བསྒོམ་པར་བྱའོ། །དེ་ལ་ཡེ་ཤེས་སེམས་དཔའ་སྤྱན་
དྲངས་ཏེ་མཆོད་པ་དང་བསྟོད་པ་དང་གསོལ་བ་གདབ་པ་རྣམས་བྱ་སྟེ། དེ་་་་
ནས་བདག་ཉིད་རྡོ་རྗེ་གཏུམ་པོའི་ང་རྒྱལ་དང་ལྡན་པས་བདག་གམ་གཞན་བསྒྲུབ་
བྱའི་ལུས་ཐམས་ཅད་རྡོ་རྗེ་རྩེ་གསུམ་པར་བྱིན་གྱིས་བརླབས་ཏེ། ཕ་རོལ་གྱི་ལུས་
ལ་གནོད་པར་རུང་བ་གང་ཡིན་པ་རྣམས་བཅིང་བ་དང་བཀར་བ་དང་། སྤ་་་་
བཀོང་་བའི་ལས་ཉེ་བར་བསྒྲུབ་པར་བྱ་སྟེ། ཡུལ་འཇོམས་པའི་རྡོ་རྗེ་སྤྱི་བོར་་་་
རྣམ་པར་བལྟ་བར་བྱའོ། །དེ་ནས་དེའི་རྗེས་ལ་དངོས་དང་དངོས་མ་ཡིན་་་་་
པའི་ཚོགས་བསག་པའི་རྟེན་སྤྱན་དྲངས་ཏེ། ཚོགས་ཇི་ལྟར་འབྱོར་པ་བསག་པར་
བྱས་ལ་བདག་ཉིད་ཀྱིས་ྋ རྡོ་རྗེ་རབ་ཏུ་ཞི་བར་བྱེད་པའི་ལྟ་སྟངས་ཀྱིས་བལྟ་སྟེ།
དབང་དང་རྒྱས་པའི་གཟུགས་ཀྱིས་ལངས་ལ་ཧཱུཾ་ཧཱུཾ་ཞེས་རབ་ཏུ་ཁྲོས་པའི་སེམས་་་་་
ཀྱིས་སྡང་བར་བལྟས་ལ། ཧི་ཧི་ཞེས་དགྱེས་པའི་གད་མོས་བཅུ་གཉིས་སམ་་་་་་
དགུའམ་བདུན་བགད་པས་ལས་ཐམས་ཅད་འགྲུབ་པར་འགྱུར་བ་ལ་ཐེ་ཚོམ་མེད་
དོ༑ །དེ་ཡང་སྐར་མ་རྒྱལ་ལ་བབ་པའི་ཚེ་ཁྲོ་བོ་གཏུམ་པོའི་ང་རྒྱལ་དང་ལྡན་པས།
ཨོཾ་མ་ཊ་བཛྲ་བཛྲ་ཧཱུྃ་ཾ་ཕཊ་ཕཊ་སྭཱ་ཧཱ་ཞེས་སྟོང་ཕྲག་གཉིས་བཟླས་ཏེ། བདག་
ཉིད་ཀྱི་ལུས་ལ་མི་འཇིག་ཅིང་སྲ་བའི་གོས་གྱོན་ལ་རྡོ་རྗེའི་ལུས་ཀྱི་རྣམ་པར་་
འདུག་པ་ལ་ལན་བདུན་ནམ་བཅུ་གཅིག་བྱས་ན་ལུས་ལ་ཡེ་ཤེས་ཀྱི་ཆུ་རྒྱུན་གྱིས་་
བཀྲུས་ན་ལོངས་སྤྱོད་རྣམས་ཀྱི་དབང་པོ་བརྒྱ་བྱིན་དང་མཉམ་ཞིང་ཚེ་ཉི་ཟླ་ཇི་ལྟར་
ཡོད་པ་བཞིན་དུ་གནས་པ་དང་། ས་བླའི་འཇིག་རྟེན་གྱི་ཁམས་ཐམས་ཅད་ལ་་་
དབང་བ་དང་། ལས་དང་འཇོམས་པ་དང་། བསྒྲགས་པ་དང་ངེས་པར་སྤྱོད་
པར་འགྲུབ་པ་དང་། གནོད་སྦྱིན་དང་། སྲིན་པོ་དང་། ཤ་ཟ་དང་། མཁའ་
འགྲོ་མའི་ཚོགས་དཔག་ཏུ་མེད་པ་དང་། འདབ་ཆགས་རྣམས་ཀྱི་སྟོབས་ཀྱི་རྒྱལ་པོ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
དང་། བཙུན་མོའི་གཟུགས་དང་། དཔལ་ལྡན་རྒྱུ་སྐར་གྱི་ཚོགས་རྣམས་ཀྱི་རྗེ་བོ་་་་
དང་། བལྟ་ཞིང་བསྙེན་བཀུར་ཆེན་པོར་འགྱུར་རོ། །དེ་ནས་དེའི་ལས་རྣམས་
བསྒྲུབ་པ་ལ་བརྩོན་པའི་སྒྲུབ་པ་པོ་རྣམས་ཀྱིས་ངེས་པར་སྲ་བའི་དོན་བསྒྲུབ་པ་ནི་
རྒྱུད་ཀྱི་ཚིག་ངེས་པར་བསྒྲུབ་པའོ། །འདོད་པའི་དོན་དུས་ལ་ངེས་པར་བསྒྲུབ་པ།
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །བརྟེན་པ་ཆོས་ཉིད་ཀྱི་
སྲོག་བསྒྲུབ་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་་
དང་མཐུན་པར་མཎྜལ་དང་། མེ་ཏོག་དང་བུམ་པ་ལ་སོགས་པ་སྔོན་དུ་བྱ་བའི་་
རིམ་པས། ཇི་ལྟར་རིགས་པ་རྫོགས་པར་བྱས་ལ་བདག་ཉིད་ཀྱིས་ཁྲུས་གསུམ་
རྫོགས་པར་བྱས་ལ་གོས་གསུམ་བརྗེ་ཞིང་ལྷག་པར་མོས་པའི་བསམ་གཏན་ལེགས་་
པར་ཡིད་འཇུག་པར་བྱས་ལ། ཧཱུཾ་ལས་བྱུང་བའི་ཁྲོ་བོ་དབྱུག་པ་སྔོན་པོ་ཅན་སྐུ་་
མདོག་སྔོན་པོ་ཞལ་གཅིག་ཕྱག་བཞི་པ་རིན་པོ་ཆེའི་དབྱུག་པ་དང་། འཁོར་ལོ་་་
དང་། བུམ་པ་དང་། སྡིགས་མཛུབ་ཅན་རྒྱན་ཐམས་ཅད་ཀྱིས་བརྒྱན་པའི་
གཟུགས་སུ་བལྟ་བར་བྱའོ། །དེ་ནས་ཡེ་ཤེས་ཀྱི་དཀྱིལ་འཁོར་སྤྱན་དྲངས་ཏེ།
གཉིས་སུ་མེད་པར་བརྟན་པར་བདག་ཉིད་ཀྱི་སྙིང་གར་བསྡུས་ཏེ་ལས་དང་བག་་་་
ཆགས་ཐམས་ཅད་རྣམ་པར་སྦྱང་བར་བྱའོ། །དེ་ནས་ཡུངས་ཀར་ལ་སྔགས་འདི་
ལན་བརྒྱ་རྩ་བརྒྱད་བསྔགས་ཏེ། བུམ་པའི་ནང་དུ་ལེགས་པར་བླུགས་ལ་ཟླ་བ་་་་་
གཅིག་ལ་ལན་བདུན་བདུན་དུ་བྱས་ན་བསྟན་པའི་སྙིང་པོ་ངེས་པར་འགྲུབ་པ་ནི་་་
སྔགས་འདིས་བྱའོ། །ཨོཾ་མ་ཐ་བཛྲ་ཧཱུཾ་ཧཱུཾ་ཕཊ་ཕཊ་སྭཱ་ཧཱ་ཞེས་ཟླ་བ་བདུན་གྱི་བར་
དུ་བསྒྲུབས་ན་ཡིད་གཞུངས་ཤིང་དབང་དང་ལྡན་པར་འགྱུར་རོ། །རྒྱུད་ཀྱི་་་་་


བརྟན་པ་ཞེས་བྱ་བའི་ཚིག་ལེགས་པར་བསྒྲུབ་པ་ཞེས་བྱ་བ་སློབ་དཔོན་ཡེ་ཤེས་
རྡོ་རྗེས་མཛད་པ་རྫོགས་སོ།། །།
དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །ལས་ཐམས་ཅད་ཇི་ལྟར་་
སྒྲུབ་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་་
མཐུན་པར་མཎྜལ་དང་མེ་ཏོག་དང་བུམ་པ་དང་མཆོད་པའི་བྱེ་བྲག་རྣམས་་་་
བཤམས་ཏེ། བདག་ཉིད་ཀྱིས་བདུན་རྣམ་དག་ལ་སོགས་པ་བྱ་སྟེ། སྔོན་དུ་་
བྱ་བའི་རིམ་པ་རྣམས་མ་ལུས་པར་བྱ་སྟེ། དེ་ནས་ཁྲུས་དང་ཉེ་རེག་ལ་སོགས་པ་
རྣམས་བྱ་སྟེ། ཧཱུཾ་ལས་བྱུང་བའི་ཁྲོ་བོ་འདོད་པའི་རྒྱལ་པོ་སྐུ་མདོག་དཀར་པོ་ཞལ་
གཅིག་ཕྱག་བཞི་པ་རྡོ་རྗེ་དང་རལ་གྲི་དང་གཏུན་ཤིང་དང་། ཞགས་པ་བསྣམས་
པ་རབ་ཏུ་འཇིགས་པ་ཆེན་པོའི་ང་རྒྱལ་དུ་བྱས་ཏེ། ཡེ་ཤེས་ཀྱི་འཁོར་ལོ་ལེགས་་་
པར་སྤྲུལ་ལ་འདོད་པའི་དོན་ལ་ལེགས་པར་གསོལ་བ་བྱས་ལ་ཉི་མ་དང་ཟླ་བ་་
གཟས་ཟིན་པའི་དུས་སུ། སིན་དྷུ་རའི་ཁུ་བ་ལ་སྔགས་འདི་སྟོང་ཕྲག་གསུམ་
བཟླས་ཏེ་བུམ་པའི་ཆུ་དང་ལུས་ལ་བྱུགས་ན་ཇི་ལྟར་སྒྲུབ་པར་འདོད་པའི་དོན་་་
ཐམས་ཅད་བརྟན་ཞིང་ཐོགས་པ་མེད་པར་འགྱུར་རོ། །སྔགས་ནི། ཨོཾ ༐ཧཱ་
ས་ནཱི་ལ་བཛྲ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། རྒྱུད་ཐམས་ཅད་ཐོགས་པ་མེད་པའི་ཚིག་་་་
ལེགས་པར་བསྒྲུབ་ པ་སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །གང་ལས་ཀྱང་རྣམ་པར་
རྒྱལ་བར་འདོད་པའི་དོན་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་་
དང་མཐུན་པར་མཎྜལ་དང་མེ་ཏོག་དང་མཆོད་པའི་ཡོ་བྱད་རྫོགས་པར་བྱས་ཏེ།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ།

ཁྲུས་ལ་སོགས་པ་བྱ་བའི་རིམ་པ་རྣམས་བྱས་ལ། ཧཱུཾ་ལས་བྱུང་བའི་ཁྲོ་བོ་པདྨ་་་་
འཁྱིལ་པ་སྐུ་མདོག་དམར་པོ་ཞལ་གཅིག་ཕྱག་གཉིས་པ་བེ་ཅོན་དང་སྡིགས་མཛུབ་
ཙན་གྱི་ཕྱག་རྒྱ་ཅན་དུ་རྣམ་པར་བལྟ་སྟེ། སྔགས་འདི་ཡིད་ཀྱིས་བརྒྱ་རྩ་བརྒྱད་་
བརྗོད་ན་འཇིག་རྟེན་པའི་མནའ་ལས་རྣམ་པར་རྒྱལ་བར་འགྱུར་རོ། །ཨོཾ་སུ་བཛྙཱ་
ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་པར་ངེས་པར་འགྲུབ་བོ། །མནའ་ལས་རྣམ་པར་་་་
རྒྱལ་བའི་སྒྲུབ་ཐབས་རྫོགས་སོ།། །།
༄༅། །།དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །སྲེད་པའི་འདོད་པ་བསྲུང་།
བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་ཁང་ཡིད་དང་མཐུན་་་་་
པར་བུམ་པ་ལ་སོགས་པ་རྫས་ཀྱི་རིམ་པ་བསོགས་ལ། ཧཱུཾ་ལས་བྱུང་བའི་འདོད་
པའི་རྒྱལ་པོ་སྐུ་མདོག་སེར་པོ་ཞལ་གཅིག་ཕྱག་གཉིས་པ་རིན་པོ་ཆེ་དང་ལྕགས་ཀྱུ་་
འཛིན་པའི་ང་རྒྱལ་དུ་ལངས་ཏེ། སྔགས་འདི་ལ་ལན་བརྒྱ་རྩ་བརྒྱད་ཡིད་ཀྱིས་
བརྗོད་ནས་ལྕགས་ཀྱུ་འཛིན་པའི་ལྟ་སྟངས་ཀྱིས་བལྟས་ན་ཚོང་ལས་རྒྱལ་བའི་དོན་
ངེས་པར་འགྲུབ་སྟེ་སྔགས་ནི། ཨོཾ་ཧ་ར་ཧ་ར་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་པས་ཁ་་
ཤར་ཕྱོགས་སུ་བལྟས་ཏེ་བརྗོད་ན་ཚོང་གང་བྱས་པ་ལས་རྒྱལ་བར་ངེས་སོ །ཚོང་
ལས་རྣམ་པར་རྒྱལ་བ་སྒྲུབ་པའི་ཐབས་རྫོགས་སོ།། 
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །ཕ་རོལ་གྱི་དམག་གི་དཔུང་
ལས་རྣམ་པར་རྒྱལ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་གནས་་་
ཁང་ཡིད་དང་མཐུན་པར་བུམ་པ་ལ་སོགས་པའི་རྫས་རྣམས་རྫོགས་པར་བྱས་ལ།
ཚད་མེད་པ་ལ་སོགས་པ་བསྒོམ་པའི་རིམ་པ་མ་ནོར་བར་བྱས་ཏེ། དེ་ནས་བདག་


ཉིད་ཚོགས་རྫོགས་པར་བྱས་ལ། སྟོབས་པོ་ཆེ་སྐུ་མདོག་ནག་པོ་ཞལ་གསུམ་་
ཕྱག་དྲུག་པ་རལ་གྲི་དང་གཏུན་ཤིང་དང་། ཐོ་བ་དང་། ཁ་ཊཱཾ་ག་དང་།
ཞགས་པ་དང་། མདའ་འཛིན་པ་ཤིན་ཏུ་འཇིགས་པ་ཡང་འཇིགས་པར་བྱེད་
པ་ཧཱུཾ་ལས་རྣམ་པར་བསྒོམ་པར་བྱ་སྟེ། དེ་ཉིད་སྙིང་གའི་ཧཱུཾ་གི་ས་བོན་ལས་འོད་
ཟེར་དཔག་ཏུ་མེད་པ་འཕྲོས་པས་དེ་ཉིད་ཀྱི་ང་རྒྱལ་དང་ལྡན་པའི་བ་སྤུའི་བུ་ག་་་་
ཚུན་ཆོད་ནས་སྤྲུལ་པའི་ཁྲོ་ཆུང་ཐོ་བ་དང་ཞགས་པ་དང་རལ་གྲི་ཐོགས་པ་དཔག་་
ཏུ་མེད་པ་བྱུང་སྟེ། ཕ་རོལ་གྱི་སྡེ་ཐམས་ཅད་ཚར་བཅད་དེ་རབ་ཏུ་ཕམ་པར་
བྱས་པ་ལ་དམིགས་ཏེ་ཡུངས་ཀར་དང་ཞི་དཀར་ས་དང་། སྐེ་ཚེ་དང་ཏིལ་གྱི་
གང་བུ་ལ་སྔགས་འདི་བརྒྱ་རྩ་བརྒྱད་བསྔགས་ནས་དམག་གི་སྡེའི་གདོང་དུ་གཏོར་
ན་ཕ་རོལ་གྱི་གཡུལ་ཉེས་ཤིང་འཕམ་པར་འགྱུར་རོ། །སྔགས་ནི། ཨོཾ་པྲ་ཧ་ར་
པྲ་ཧ་ར་བཛྲ་༐༐བྷཉྫ་ནཱ་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་བརྗོད་ཅིང་རབ་ཏུ་སྡང་བའི་
གཟུགས་དང་། ལྟ་སྟངས་ཀྱིས་རྣམ་པར་བལྟས་ཏེ། མ་རུངས་པས་བསམས་
ན་བདག་ཉིད་ཀྱི་གཡུལ་རྒྱལ་བར་ངེས་སོ། །ཕ་རོལ་གྱི་སྡེ་རབ་ཏུ་འཇོམས་པར་
བྱེད་པའི་སྒྲུབ་ཐབས་སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །གདོན་སྟོང་ཕྲག་བརྒྱད་ཅུ་
དང་ནད་རྣམས་ལས་རྣམ་པར་རྒྱལ་བར་འདོད་པའི་སྒྲུབ་པ་པོ་དམ་ཚིག་དང་
ལྡན་པས་གནས་ཁང་ཡིད་དང་མཐུན་པར་མཎྜལ་གྱི་སྟེང་དུ་བུམ་པ་མཚན་ཉིད་
དང་ལྡན་པའི་ནང་དུ། བུམ་རྐྱེན་རྣམས་རྫོགས་པར་བྱས་ནས། དེ་ནས་
བདག་ཉིད་ཀྱི་ཚོགས་རྫོགས་པར་བྱ་བ་སྔར་དང་འདྲ་བར་བྱས་ལ། དེ་ནས་ཧཱུཾ་
ལས་བྱུང་བའི་ཁྲོ་བོ་པདྨ་མཐར་བྱེད་སྐུ་མདོག་དམར་སྐྱ་ཞལ་བཞི་ཕྱག་བརྒྱད་པ།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་པཔ

ལྕགས་ཀྱུ་དང་ཐོ་བ་དང་། རྡེའུ་ཆུང་དང་། ཆུ་སྲིན་དང་། མ་ཧེ་དང་།
རྩེ་ལྔ་པ་དང་། མདའ་གཞུ་འགེངས་པ་སྣ་ཚོགས་པའི་རྒྱན་གྱིས་བརྒྱན་པ། ཧཱུཾ་
དང་ཕཊ་རྒྱུན་དུ་སྒྲོགས་པའི་གཟུགས་སུ་བྱས་ཏེ་ཡེ་ཤེས་ཀྱི་འཁོར་ལོ་རབ་ཏུ་བསྐུལ་
ལ༑ དོན་གཉིས་བྱས་ལ་དེ་ནས་བདག་དོན་དུ་འདོད་པའི་དོན་ལེགས་པ་གང་
ཡིན་པ་བསྒྲུབས་ཏེ་མ་རུངས་པར་བྱས་པའོ། །དེ་ནས་བུམ་པའི་ནང་དུ་་
བསྟིམས་ཏེ་ལེགས་པར་ངེས་པའི་འདོད་དོན་བྱས་ཏེ། ་ཉིད་ཀྱི་སྙིང་གའི་ཡེ་་་་་
ཤེས་ཀྱི་རྡོ་རྗེ་ནས་ཙམ་ལ་དམིགས་ལ། ཡར་ངོའི་ཚེས་བརྒྱད་ལ་གོས་དམར་པོ་
དྲི་མ་མེད་པ་གྱོན་ཏེ། ཨ་འབྲས་ཀྱི་ཕྱེ་མ་ལ་བསྔགས་ཏེ་བུམ་པ་ལ་བསྟིམ་པར་
བྱའོ༑ །ཨོཾ་ཨ་པྲ་ཏི་ཧ་ཏ་བཛྲ་ཧཱུཾ་ཧཱུཾ་ཕཊ་ཕཊ་སྭཱ་ཧཱ་ཞེས་སྟོང་ཕྲག་གཉིས་བཟླས་
ཏེ༑ དེ་ནས་འོད་དུ་ཞུ་ལ་ཡེ་ཤེས་ཀྱི་བདུད་རྩིར་དམིགས་ལ་ལན་བདུན་ནམ་ཉི་
ཤུ་རྩ་གཅིག་གམ་བརྒྱ་རྩ་བརྒྱད་དུ་ཁྲུས་ཆུ་ནས་བཏོན་ན་གང་ལ་ལས་ལ་སྦྱར་བ་དེ་
ཉིད་གདོན་དང་ནད་ལས་ཐར་བར་འགྱུར་རོ། །དེ་དག་གིས་ནི་རྒྱུད་དུ་ཐམས་་་
ཅད་དུ་མ་འཕམ་པ་ཞེས་བྱ་བའི་ཚིག་གིས་སྒྲུབ་པ་ལས་བཞིར་གཏན་ལ་ཕབ་པའོ།།
རང་རྟགས་རྡོ་རྗེའི་སྒྲུབ་པའི་ཐབས་བདུན་པ་ལས་ཀྱི་བྱེ་བྲག་བཅུ་སློབ་དཔོན་ཡེ་་་
ཤེས་རྡོ་རྗེས་མཛད་པ་རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་་་
གཟའ་རྣམས་ཀྱི་བྱད་དུ་འཇུག་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས་
བྲག་དང་ཆུ་འཐབ་པའི་འགྲམ་དུ་སོང་སྟེ་མཎྜལ་གྲུ་བཞི་ཁྲུ་གང་བ། ཐོག་ཕོག་་་་
ནས་ཤི་བའི་ཁྲག་གིས་ཐིག་ལེ་བརྒྱད་བྱས་ལ། དེའི་སྟེང་དུ་གཟའ་བརྒྱད་ཀྱི་སྙིང་
པོ་གྲོ་ག་ལ་ར་ཁྲག་གིས་བྲིས་ལ་ཤིང་གདུག་པ་ཅན་ལ་བཏགས་ལ་གཞག །ར་་་་


རོག་པོའི་སྙིང་གི་ནང་དུ་གྲོ་ག་ལ་བསྒྲུབ་བྱའི་མིང་དང་རུས་གཉིས་ཁྱི་ནག་པོའི་
ཁྲག་གིས་བྲིས་ལ་རྗེས་ས་འམ་གོས་དུམ་མམ་ཟག་པའི་རྗེས་གང་རྙེད་པ་དང་་་་་་
བཅས་པ་གཞུག །རོ་རས་ལ་འཁོར་ལོ་རྩིབས་བརྒྱད་པ་བྲིས་ལ། དེའི་རྩིབས་
རྣམས་གཟའི་སྙིང་པོས་བསྐོར་བ་ལ་ལྟེ་བར་བོང་བུ་ནག་པོའི་ཁྲག་གིས་ཆེ་གེ་མོ་པ་
བ་སངས་ཀྱི་བྱད་དུ་ཆུག་ཅིག་ཅེས་བརྒྱད་ཀྱི་མིང་གིས་བཅས་པ་བྲི། མུ་ཁྱུད་
ལ་ཨ་མུ་ཀ་མཱ་ར་ཡ་ཕཊ་ཅེས་པས་འཁོར་བ་བྲི། དེ་ནས་སྙིང་པོ་ཤིན་ཏུ་བསྡུས་
པ་ལ་སྟོང་ཕྲག་གཅིག་བསྐྱར་ལ་གཙོ་བོ་ལ་མཆོད་བསྟོད་བྱ། གཏོར་མ་དབུལ།
དེ་ནས་གཟའ་བརྒྱད་ཀྱི་སྙིང་པོ་ལ་ཞག་སུམ་ཅུ་རྩ་བརྒྱད་བསྐྱར་ཏེ། གཟའ་་་
རྣམས་ལ་གཏོར་མ་བྱིན་ཏེ། རྒྱུ་སྐར་ཟླ་བའི་ཉི་ཤུ་དགུའི་གཟའ་ངེས་པར་རྒྱུ་བའི་
དུས་སུ་དྲག་ཤུལ་སྤྱོད་པའི་སྦྱིན་སྲེག་བྱ་སྟེ། ཨོཾ་ཨ་མུ་ཀ་མཱ་ར་ཡ་ཕཊ་ཅེས་ནུས་
ཚད་བཟླས་ཏེ་བསྲེགས་པའི་ཐལ་བ་དང་། ལིངྒ་གཅིག་ར་ཐོད་དུ་བཅུག་སྟེ།
བདག་ཉིད་ལུས་གཅེར་བུར་ཕྱུང་ལ་ལུས་ལ་ར་རོག་པོའི་ཁྲག་གིས་བྱུགས་ལ་གདོང་
རོ་སོལ་གྱིས་བྱུགས་ལ། སྐྲ་སྤྱི་བོར་བཅིངས་ཏེ་དགེ་སྦྱོང་ཡིན་ན་རོའི་སྐྲ་གྱོན་
ལ་ཕྱི་མའི་ཚེས་བཞིའི་གཟའ་རྒྱུ་བའི་དུས་སུ་ར་ཐོད་སྔོན་དམར་གྱིས་རྒྱ་གྲམ་དུ་་་་་
བཅིངས་ལ། བྲག་དང་ཆུ་འཐབ་ཏུ་མནན་ན་ཟླ་བ་དགུ་ནས་བསྒྲུབ་བྱ་གཟས་་་་
ཟིན་པར་འགྱུར་རོ། །བསྒྲུབ་བྱ་གཟའི་བྱེད་དུ་གཞུག་པའི་འཁོར་ལོ་ཅན་་་
དཔལ་མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྐྲག་པའི་
ལས་ཐོག་བསྒྲུབ་སྟེ་བསྒྲུབ་སྟེ་བསྒྲུབ་བྱའི་ལུས་མ་རུངས་པར་འདོད་ན། སྒྲུབ་པ་པོ་དམ་
ཚིག་དང་ལྡན་པས་གནས་ཁང་ཡིད་དང་མཐུན་པར་ཁྲུས་དང་གཙང་སྦྲ་དང་།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
གོས་སྔོན་པོ་གྱོན་པ་ལ་སོགས་པ་བྱ་སྟེ། སའི་ཆོ་ག་ལ་སོགས་པ་སྔོན་དུ་སོང་བས་
གཟའ་འཁྲུག་པར་བྱེད་པའི་དཀྱིལ་འཁོར་བཞེངས། དབུས་ཨེའི་དབྱིབས་ཁ་་
དོག་ནག་པོ་འཁོར་ལོ་རྩིབས་བརྒྱད་པ་སེར་པོ་མུ་ཁྱུད་གློག་གི་འོད་དང་འདྲ་བའི་་
དཀྱིལ་འཁོར་བཞེངས་ལ། ཕྱོགས་མཚམས་སུ་གདུག་བྱེད་ཀྱི་ལྕགས་ཕུར་རེ་རེ་
ལ་དར་མཐིང་ནག་གི་འཕུར་ལྕེ་གདགས། སྐུད་པས་སྦྲེལ་ལོ། །དབུས་སུ་་་་
ལྕགས་སྣ་ལྔ་ལས་བྱས་པའི་ཕུར་བུ་གྲུ་གསུམ་གྱི་ནང་དུ། བསྒྲུབ་བྱའི་རྗེས་ཀྱི་ས་་
དང་ཁང་ས་ཞིང་ས་དུར་ས་ལ་ཟླ་གམ་བརྒྱད་པའི་དབྱིབས་དུག་ཁྲག་གིས་སྦྲུས་པ་་
བྱས་ལ་རིན་པོ་ཆེ་སྣ་ཚོགས་པའི་ཕྱེ་མ་དང་འབྲུག་རུས་ཀྱི་ཕྱེ་མའི་ཐུན་གྱིས་བྲབས་
ལ་ཕག་ཁྲ་བོའི་ཐོད་པར་བྲུབས་ལ་སྐུད་པ་སྔོན་དམར་གྱིས་བཅིང་ངོ་། །།། །་་་་་
ནས་བདག་ཉིད་རྣམ་པར་འཇོམས་པའི་ང་རྒྱལ་དང་ལྡན་པས་བསྙེན་པ་ཅི་རིགས་
པར་བྱས་ལ། གཟའ་རྣམས་ལ་གཏོར་མ་བྱིན་ཏེ། སྒྲུབ་པའི་སྔགས་འདི་ལན་
འབུམ་ཕྲག་བདུན་བཟླས་སོ། །ཨོཾ་ཏྲིག་ཏྲིག་སེར་སེར་ཀྲེ་ཀྲེ་རྐྱུ་ཀུཾ་བྷྱོཿ་བྷྱོཿ་ཞེས་་་་་
བཟླས་ལ་གཟའ་ཆེན་པོ་བརྒྱད་ཀྱི་གཟུགས་དང་། མིང་ཤོག་བུ་ལ་བྲིས་པ་དང་།
དེ་ཉིད་ཀྱི་དཀྱིལ་འཁོར་དང་བཅས་པ་བསྒྲུབ་བྱའི་ཁང་པའི་འགྲམ་དུ་ཕག་ཐོད་་
དང་བཅས་པ་བཅུག་ན་དེ་ཉིད་ནས་མ་ཕྱུང་གི་བར་ལ། དེར་ཐོག་རྒྱུན་མི་་་་་
འཆད་པར་འབབ་པར་འགྱུར་རོ། །དུས་ནི་ཁྱབ་འཇུག་ཁྱིམ་ནས་ཐོན་པའི་ཚེ་
ལས་ལ་སྦྱར་རོ། །ཐེ་ཚོམ་མེད་པར་འགྲུབ་པ་ལས་བསྒྲུབ་བྱ་ཐོག་གིས་བསད་་
པའི་ཆོ་ག་དྲག་ཤུལ་ཞེས་བྱ་བ། དཔལ་མར་མེ་མཛད་བཟང་པོས་མཛད་པ་་་་་་
རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་་


སྐྲག་པའི་ལས་འགལ་བའི་ལོ་ཐོག་མ་རུངས་པར་བྱ་བའི་ལས་ཀྱི་དྲག་ཤུལ་སྤྱོད་པར་
འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་ཁང་ཡིད་དང་མཐུན་་་་་
པར་གཟའ་ཆེན་པོ་རོ་ལངས་ཀྱི་དཀྱིལ་འཁོར་བཞེངས་ཏེ་དབུས་དྲག་པོ་བསྣོལ་མ་
དམར་ནག་ཐ་མ་གཟའི་ཁང་བུ་བརྩེགས་པ་བྲིས་ལ་ཁྲག་སྣ་ཚོགས་པ་དང་། ཤ་
སྣའི་གཏོར་མ་དང་། དཀར་གཏོར་དང་། སྔོ་སྣ་ཚོགས་པའི་གཏོར་མ་་་་
བཤམས་ཏེ་གཞག་གོ། །རབས་ཆད་ནག་པོའི་ཐོད་པར་དུར་ཁྲོད་ཀྱི་རས་དང་་་་
རུས་པ་བསྲེགས་པའི་ཐལ་བ་དང་། དམེ་ཁྲག་སྣ་ཚོགས་པའི་ཐོད་ཐོད་པའི་
སྤྱི་བོར་བསྒྲུབ་བྱའི་མིང་དང་གཟུགས་བྲིས་ལ་ཡུལ་ལྷ་དང་ཡུལ་མིའི་མིང་ཡང་བྲི།
ཐོད་པའི་ནང་དུ་རིན་པོ་ཆེའི་ཕྱེ་མ་དང་། མི་རྟ་ཁྱིའི་ཁྲག་དང་། མཛོ་་་་
རོག་དང་། གཡག་རོག་གི་ཁྲག་དང་། མངལ་ཁྲག་ལ་སོགས་པའི་ཁྲག་སྣ་
ཚོགས་བླུགས་ལ། ཡུངས་ཀར་དང་ཡུངས་ནག་ལ་བཟླས་ཤིང་བླུགས་སོ། །
གཙོ་བོའི་ང་རྒྱལ་དང་ལྡན་པས་མཆོད་པ་དང་བསྟོད་པ་དང་བསྙེན་པ་ཅི་རིགས་་་
པར་བྱའོ། །དེ་ནས་གཟའ་སོ་སོའི་བསྙེན་པ་འབུམ་ཕྲག་རེ་བཟླས། དེ་་་་
ནས་ལས་ཀྱི་སྔགས་འདི་ལ་བསྙེན་པ་འབུམ་ཕྲག་བདུན་བཟླས་སོ། །ཨོཾ་མ་ཡ་
སྙིང་ཡ་མ་ཁྲག་རཱ་ཧུ་ལ་རཱ་ཧུ་ཧྲིལ་ཤག་ཤག་སེན་སེན་བྷོ་བྷྱོཿ། རང་རང་ཧྲིལ་
པ་ཤ་མི་ཀི་ཧཱུཾ་ཕཊ་ཅེས་ཡུངས་ཀར་དང་ཡུངས་ནག་ལ་བཟླས་ཏེ་ཐོད་པར་བླུགས་
སོ༑ །དེ་ནས་ཁྱབ་འཇུག་ལས་ལ་འཇུག་པའི་དུས་སུ་ཐབ་གསུམ་གྱི་ལས་སྦྱར་
ན་བསྒྲུབ་་བྱའི་ལོ་ཐོག་ངེས་པར་བརླག་པར་འགྱུར་རོ། །བསྒྲུབ་བྱ་སྐྲག་་་
པའི་ལས་ཆུ་ཐིགས་ཞེས་བྱའོ། །དཔལ་མར་མེ་མཛད་བཟང་པོས་མཛད་
པ་རྫོགས་སོ།། །།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །ཆོ་འཕྲུལ་སྣ་ཚོགས་བསྒྲུབ་
སྟེ་བསྒྲུབ་བྱ་སྣ་ཚོགས་སྐྲག་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས་་་
གནས་ཁང་ཡིད་དང་མཐུན་པར་འཕགས་པ་རྡོ་རྗེ་རྣམ་པར་འཇོམས་པའི་རྣལ་་་་་
འབྱོར་དུ་བྱ་སྟེ། བསྙེན་པ་དང་། མཆོད་པ་དང་། བསྟོད་པ་དང་ཚོགས་ཇི་
ལྟར་རིགས་པར་བསགས་ལ། རྫའི་གའུ་ལེགས་པར་སོ་བཏང་མ་ཐག་གཞན་དུ་
ལོངས་མ་སྤྱད་པའི་ནང་དུ་རྟ་ཁྲ་བོའི་རྔ་མས་རྒྱུ་བྱས་ལ་བག་ཟན་གྱིས་དྲིལ་ཏེ་སྦྲུལ་
རབ་ཏུ་འཇིགས་པའི་གཟུགས་ཚོན་སྣ་ཚོགས་པས་ཇི་ལྟར་འདོད་པ་བཞིན་དུ་་
བསྒྱུར་༔ལ་འོ་མ་དང་ཁྲག་བསྲེས་པ་ལ་སྔགས་འདི་ཞག་བདུན་དུ་སྒྲུབ་པ་བྱས་ན།
དེ་འགུལ་ནུས་པའི་དུས་ན་དགྲའི་ཁྱིམ་དུ་བཏང་ན་རབ་ཏུ་སྐྲག་ཅིང་བརྒྱལ་
བར་འོང་སྟེ། སྔགས་ནི། ཨོཾ་བཛྲ་པཱ་ཎི་ཕུ་ནཱ་ག་ཧེ་ཏུ་ པྲ་ཤག་སྭཱ་ཧཱ་ཞེས་པས་
སྒྲུབ་པ་པོ་དེ་ལྟར་སྡིག་པ་དང་སྦལ་པ་དང་། ཀླུ་སྣ་ཚོགས་ཀྱི་གཟུགས་གང་་་་
འདོད་པ་གོང་ལྟར་བྱས་པས་ངེས་པར་འགྲུབ་བོ། །གཅན་གཟན་སྡེར་མོ་ཅན་
གྱི་ཚོགས་བསྒྲུབ་ན་དེ་ཉིད་ཀྱི་ཤ་ཁྲག་དང་སྤུ་དང་དབང་པོ་ལྔ་ལས་གཟུགས་་་
བག་ཟན་དང་བསྲེས་ལ་ཇི་ལྟར་འདོད་པའི་ཚོན་གྱིས་བསྒྱུར་ལ་གཟུགས་དེ་ཉིད་
ཁ་རབ་ཏུ་གདངས་པ་མཆེ་བ་གཙིགས་པ་བྱའོ། །དེ་གང་འདོད་པའི་གཟུགས་དེ་
ཤིང་ཟོམ་དུ་བཅུག་ལ་ཁ་ཤིང་ལེབ་ཀྱིས་བཅད་ལ། སྔོན་དམར་གྱིས་བཅིངས་་
ལ་ཞག་བདུན་སྔགས་འདི་བཟླས་ཏེ་ཁྲག་སྣ་ཚོགས་ལ་བཟླས་ལ་དེ་དག་ལ་གཏིག་་
ལྐེ་
གོ༑ །ཨོཾ་ན་ན་ཨཾབཛྲ་པཱ་ཎ་ཡེ་ཤོ་ད་པྲ་ཝ་པི་ཏི་གྷ་ཊ་ཡ་ཤྭ་ར་ཎ་ཧཱུྃ་ཕཊ་སྭཱ་ཧཱ་ཞེས་བཟླས་ཏེ་འགུལ་ནུས་པའི་དུས་ན་གྲིས་སྔོན་དམར་གཏུབས་ཏེ།
གཟའ་ཆེན་པོ་རྒྱུ་བའི་དུས་སུ་བསྒྲུབ་བྱའི་ཁྱིམ་དུ་བཏང་ན། ངེས་པར་སྐྲག ་
ཅིང་མ་རུངས་པར་ངེས་སོ། །གཤོག་པ་ཅན་གྱི་ཚོགས་སྒྲུབ་པ་སྟེ། བསྒྲུབ་་


བསྟན་། རྒྱུད
བྱ་སྐྲག་པར་འདོད་ན་གང་འདོད་པའི་ཤ་ཁྲག་དང་སྤུ་དང་གཤོག་པ་གཡས་པའི་སྤུ་
རྩེ་རྣམས་ཕྱེ་མར་བྱས་ལ་བག་ཟན་དང་བསྲེས་ལ་གང་འདོད་པའི་གཟུགས་བྱས་ལ་
དེ་ཉིད་སྤུས་ལུས་ལུས་མཇུག་བརྒྱན་པ་བསེའི་ག་འུའི་ནང་དུ་བཅུག་ལ་ཕག་ནག་
པོའི་ཀོ་བས་གཏུམས་ལ་གཟའ་གང་དུ་འཇུག་པའི་ངོས་སུ་ཁ་བསྟན་ཏེ། སྔགས་
འདི་གཞན་གྱི་་ཚིག་གིས་བར་མ་ཆོད་པར་བཟླས་སོ། །མ་ཧཱ་ཡཀྵ་བཛྲ་ཀ་ཀ་ཡ་
པ་ཇུ་ཧཱུཾ་ཧཱུཾ་ཞེས་ལན་བདུན་བསྒྲུབས་ན་བསྒྲུབ་བྱ་དེ་སྐྲག་སྟེ་མ་རུངས་པར་ངེས་སོ། །
བྱོལ་སོང་ཕལ་པ་ཡང་ཚན་ཅན་སྒྲུབ་སྟེ། བསྒྲུབ་བྱའི་སེམས་ལུས་ངག་སྐྲག་་་་
པར་འདོད་ན་གང་བསྒྲུབ་པའི་མིག་གཡས་པ་དང་རྨིག་པའི་རྩེ་མོ་དང་སྤུ་དང་་་
རས་དམར་པོའི་ཁུ་བ་དང་། འབྲུ་སྣ་བཅུ་གསུམ་གྱི་ཕྱེ་མ་དང་བསྲེས་ལ་གང་་
འདོད་པའི་གཟུགས་བྱས་ལ་སྤྱི་བོར་སེང་ལྡེང་གི་ཕུར་བུ་སོར་བཞི་པ་བཏབ་ལ་སའི་
དོང་གྲུ་གསུམ་པའི་ནང་དུ་བཅུག་ལ། ཁ་སྲི་ཤིང་གིས་བཅད་ལ་སྐེ་ནས་རྒྱུ་་་་་་
ཞགས་ཀྱིས་བཏབ་སྟེ། བདག་ཉིད་ཀྱིས་བཟུང་ལ་སྔགས་འདི་ལ་ཞག་དགུ་བཟླས་
སོ༑ །ཨོཾ་བཛྲ་བི་དཱ་ར་ཏི་ར་ཏི་སྭཱ་ལཾ་སྐེ་མཾ་སྐེ་མཾ་སྭཱ་ཧཱ་ཞེས་བཟླས་ནས་རྒྱུ་མ་་་་
འགུལ་པའི་ཚེ་གཟའ་སྲང་ནས་ཐོན་པ་དང་བསྟུན་ནས། བསྒྲུབ་བྱའི་ཁྱིམ་དུ་་
བསྐྱལ་ན་སྔ་མ་ལྟར་འགྲུབ་པར་ངེས་སོ། །འགལ་བ་སྐྲག་པར་བྱེད་པའི་ལས་སྣ་་
ཚོགས་པའི་ཆོ་ག་འགལ་བ་མེའི་འཁོར་ལོ་ཞེས་བྱ་བ། དཔལ་མར་མེ་མཛད་་་་
བཟང་པོས་མཛད་པ་རྫོགས་སོ།། །།
༄༅། །།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཞན་གྱི་་་
རིག་སྔགས་ཀྱི་ལས་རྒྱུན་གཅོད་པར་འདོད་པས། རྡོ་རྗེའི་དཀྱིལ་འཁོར་ལག་་་
མཐིལ་གཡོན་པར་བསྒོམ་སྟེསྟེ། རང་གི་ལུས་ཀྱི་ཡན་ལག་དང་ཉིང་ལག་བ་སྤུའི་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བུ་ག་ཚུན་ཆོད་རྡོ་རྗེར་བྱིན་གྱིས་བརླབས་ལ། རྡོ་རྗེ་ལས་མེ་བྱུང་བས་བསྐལ་པའི་
ཚ་ཚ་འཕྲོ་བར་དམིགས་ལ། བསྒྲུབ་བྱའི་མིང་རུས་དུར་ཁྲོད་ཀྱི་རས་ལ་བྲིས་ལ་
དེ་དུག་ཆང་གི་ནང་དུ་བཅུག་ཅིང་། ཨོཾ་ས་ར་ས་ར་མཱ་ར་ཡ་བཛྲ་བི་དཱ་ར་ཡ་་
སྭཱ་ཧཱ་ཞེས་བརྗོད་ཅིང་གྲིས་གཏུབས་ནས་དུར་ཁྲོད་དུ་རླུང་ལ་འཕྱར་ཞིང་བསྐུར་
ལ་ཆེ་གེ་མོའི་རིག་སྔགས་ཀྱི་ལས་གཅད་དོ་ཞེས་སྲད་བུ་ནག་པོ་གྲིས་གཅད་ཅིང་མེ་
ལ་བསྲེག་གོ། །དེ་ལྟར་བྱས་ན་གདོན་མི་ཟ་བར་གཞན་གྱི་རིག་སྔགས་ཀྱི་གནོད་
པ་རྒྱུད་ཆོད་པར་ངེས་སོ། །གཞན་གྱི་རིག་སྔགས་གཅད་པ་རྒྱུན་གཅོད་སྤུ་གྲི་་་
ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཞན་གྱི་རིག་
སྔགས་ཀྱིས་བྱས་པ་མནན་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
དུར་ཁྲོད་ཀྱི་གཡམ་པ་སྔོན་པོ་ལ་དུག་དང་ཁྲག་གིས་སྣ་ཚོགས་རྡོ་རྗེ་བྲིས་ལ་ལྟེ་བ་ལ་
ཆེ་གེ་མོ་ལ་རིག་སྔགས་ནན་ཞེས་པ་བྲི། རྭ་རྣམས་ལ་ལཾ་ནན་ཞེས་པ་བྲི། མུ་ཁྱུད་ལ་
འཇིག་རྟེན་དང་འཇིག་རྟེན་ལས་འདས་པའི་རིག་སྔགས་ཐམས་ཅད་བྷ་ཡ་ནན་
ཞེས་པ་བྲི། དེ་ནས་ཞག་གཉིས་སམ་གསུམ་དུ་ཨ་མོ་གྷ་བཛྲ་ནན་ཨོཾ་ལོ་ལཾ་ལོ་ཧཱུྃ་
ལཾ་ཞེས་བཟླས་པས་ལམ་རྒྱ་གྲམ་དུ་མནན་པས་བསྐལ་པ་གཉིས་སུ་དེའི་རིག་སྔགས་
ཀྱི་ནུས་པ་འབྱུང་མི་སྲིད་དོ། །གཞན་གྱི་རིག་སྔགས་མནན་པ་གསེར་གྱི་རི་བོ་ཞེས་
བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ལས་ཐམས་
ཅད་འཇོམས་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། རང་ལྷའི་ང་


རྒྱལ་དང་ལྡན་པའི་སྙིང་གའི་ས་བོན་ལས་འོད་བྱུང་སྟེ། རྣམ་པར་སྨིན་པའི་ལུས་
བསྲེགས་ཧཱུཾ་ལས་སླར་སོས། ཡེ་ཤེས་ཀྱི་ལུས་སུ་བླངས་ལ་ཡང་སྙིང་གའི་ས་བོན་
ལས་འོད་འཕྲོས་པས་རང་གཞན་གྱི་དོན་རྫོགས་པར་བྱས་ནས་བདག་ཉིད་ཀྱི་སྤྱི་་་་
བོའི་གཙུག་ཏུ་ནུབ་པས་སྐྱེ་བ་སྔ་ཕྱིའི་ལས་དང་བག་ཆགས་ས་བོན་གྱི་ཆ་ཙམ་ཡང་
མེད་པར་དག་སྟེ། དཔེར་ན་ཤེལ་གྱི་གོང་བུ་དང་འདྲ་བར་འགྱུར་རོ། །རྒྱུད་
འདི་ཡི་དམ་དུ་བྱས་ཏེ། ཉིན་ཞག་རེ་ཉི་ཤུ་རྩ་གཅིག་ཀླག་ཅིང་མཆོད་པ་ལྔ་ལ་་་
རྟག་ཏུ་བྱས་ཤིང་ལས་ཀྱི་སྒྲིབ་པ་རྣམས་རྣམ་པར་དག་སྟེ། མ་ལུས་པར་འཇོམས་
པ་ནི་དཔེར་ན་རྩྭའི་ཕུང་པོ་ལ་མེ་ཕྲ་མོས་བསྲེགས་པ་བཞིན་ནོ། །ལས་ཐམས་་
ཅད་འཇོམས་པའི་ཡེ་ཤེས་འདུས་པའི་ཐོ་བ་ཞེས་བྱ་བ། སློབ་དཔོན་ཡེ་ཤེས་རྡོ་་་
རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཞན་གྱི་་་་
རིག་སྔགས་བཤིག་པར་འདོད་པས། དུར་ཁྲོད་ཀྱི་རས་ལ་འཁོར་ལོ་རྩིབས་སུམ་་
ཅུ་སོ་གཉིས་པ་བྲིས་ཏེ་རྩིབས་རྣམས་སུ་ཧཱུྃ ཧཱུཾ་ལོག་པ་བྲི། མུ་ཁྱུད་ལ་ཨཱ་ལི་དང་ཀཱ་
ལིས་བསྐོར། ལྟེ་བར་ཆེ་གེ་མོའི་རིག་སྔགས་ཤིག་ཤིག་ཅེས་པ་བྲི་སྟེ། ཨོཾ་གྷུརྞ་
་གྷུརྞ་བྷུརྞ་པ་ཡ་ཡ་ལྟ་པ་ཡ་ཕཊ་ཅེས་སྟོང་ཕྲག་ལྔ་བཟླས་ལ་འཁོར་ལོ་དེ་འོ་མ་་་་་་
དང་སྤོས་ཆུས་བཀྲུས་ནས་ནིམ་པའི་དུད་པ་ལ་བདུགས་ཏེ། དུར་ཁྲོད་དུ་བསྐྱལ་
ལ༑ ཤིང་ལ་བརྒྱངས་ནས་བཞག་པས་ངེས་པར་འགྲུབ་བོ། །གཞན་གྱི་རིག་
སྔགས་བཤིག་པའི་ཕྱིར་བཟློག་པ་ཞེས་བྱ་བ་སློབ་དཔོན་ཡེ་ཤེས་རྡོ་རྗེས་མཛད་པ་་
རྫོགས་སོ།། །།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སེམས་ཅན་
གཞན་གྱི་ལས་ཀྱི་སྒྲིབ་པ་འཇོམས་པར་འདོད་པ་ནི། རྒྱུད་འདིའི་དཀྱིལ་འཁོར་དུ་
ཞུགས་ཏེ། ཞི་བའི་སྦྱིན་སྲེག་བརྒྱ་རྩ་བརྒྱད་བྱས་ལ། བུམ་པའི་ཆུ་གཏོར་བཏང་་་་
ཞིང་སྡིག་པ་མ་ལུས་པ་བཤགས་ཏེ་རང་ལུས་ལྷའི་ང་རྒྱལ་དུ་བྱས་ཏེ། སྙིང་གའི་ས་
བོན་ལས་འོད་འཕྲོས་པས་སེམས་ཅན་དེའི་ལུས་ངག་ཡིད་དུ་འཛིན་པའི་དངོས་པོ་
རྣམས་བསྲེགས་ཏེ། ཆོས་ཉིད་རྣམ་པར་དག་པའི་རང་བཞིན་དུ་གྱུར་ཏེ། སྔར་
བྱས་པའི་ལས་སྡིག་རྣམས་རྣམ་པར་དག་པས་སེམས་རངས་པ་དང་། དེ་ནས་་་་
སེམས་ཅན་དེའི་ལུས་ལྷའི་ང་རྒྱལ་དུ་བྱས་ལ། ད་ལྟར་སྡིག་པ་མ་ལུས་པར་བཤགས་
པས་ལུས་རངས་པ་དང་། ངག་བཟླས་པའི་འཁོར་ལོར་གནས་པས་ཕྱིས་ཀྱི་སྡིག་པ་
མ་ལུས་པར་དག་སྟེ་ངག་རངས་པའོ། །གཞན་གྱི་ལུས་འཇིག་པར་བྱེད་པ་རྡོ་རྗེ་
རྣོན་པོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཞན་གྱི་་་
རིག་སྔགས་ཀྱིས་བྱས་པའི་ལས་འཇོམས་པར་འདོད་པས། ལྷོ་ཕྱོགས་ཀྱི་དུར་ཁྲོད་
དུ་སོང་ནས་དུར་ཁྲོད་ཀྱི་གཟུགས་རྣམས་བླངས་ལ་བདག་ཉིད་ཀྱི་གདོང་པ་དུར་་་
ཁྲོད་ཀྱི་སོལ་བས་བྱུགས་ལ་ལག་པ་གཡས་པའི་གྲུ་མོ་མན་ཆད་ཁྲག་གིས་བྱུགས་ལ་
ཁ་ལྷོ་ཕྱོགས་སུ་བལྟས་ལ་ཏ་ལའི་ལོ་མ་ལ་འཁོར་ལོ་རྩིབས་བཅུ་དྲུག་པ་གི་ཝང་གིས་
བྲིས་ལ་ལྟེ་བར་ཆེ་གེ་མོ་ཡིས་བདག་ལ་སྦྱོར་བ་ངན་པའི་ལས་བྱས་པ་རྣམས་ཤིག་་་་
ཅིག་ཅེས་བྲི། མུ་ཁྱུད་ལ་ཏིཥྛ་ཏིཥྛ་། བནྡྷ་ཞེས་འཁོར་བར་བྲི། རྩིབས་་
རྣམས་ལ་འཇིག་རྟེན་དང་འཇིག་རྟེན་ལས་འདས་པའི་ལས་རྣམས་པ་ཤིག་ཨ་པ་་
ར་ཙི་ཏ་ས་མ་ཏྲ་མནྟྲ་མུརྫ་ཡ་ཞེས་པ་བྲིས་ལ། བདག་ཉིད་ལས་ཀྱི་གཤིན་རྗེའི་་་


ལུས་གནག་པ་སྐྲ་གཡེངས་པ་ཁ་གདངས་ཤིང་སོ་འཁྲིགས་པ་མིག་ནས་མེ་འབར་་
བ་དམིགས་ཏེ། སྙིང་པོ་རྒྱས་པ་ལ་ཇི་ལྟར་རིགས་པ་བཟླས་ཏེ། བསྒྲུབ་བྱ་
དེའི་ལྕེའི་སྟེང་དུ་ལྕགས་ཀྱི་སྡིག་པ་མགོ་དགུ་པ་དམིགས་ལ། དེས་ལྕེའི་དབང་
པོའི་ནུས་པའི་སྟོབས་བཅོམ་པར་དམིགས་ལ། འཁོར་ལོ་དེ་རྐང་པའི་འོག་ཏུ་་
བཅུག་ལ་ཧ་ཧ་ཞེས་བརྗོད་པས་གསལ་ཤིང་ལ་བསྐྱོན་ལ་གཞག་གོ། །དེ་ནས་་་
དེར་གཏོར་མ་བདུན་བཏང་ལ་ལས་ལས་རྣམ་པར་རྒྱལ་ལོ། །ངག་བཤིག་པར་་་་་
བྱས་སོ། །རུས་པ་ལ་ཁྲག་གིས་གཏིག་ཅིང་བསྒྲུབ་བྱའི་ཕྱོགས་སུ་འཕངས་པས་་་་་
འཇིག་པར་ངེས་སོ། །ལན་བདུན་ནམ་བཅུ་གཅིག་ཏུ་བྱའོ། །མུ་སྟེགས་ཅན་གྱི་
རིག་སྔགས་འཇིག་པའི་སྒྲུབ་པའི་ཉེ་བའི་ལས་ཕྱི་མ་ཞེས་བྱ་བ་སློབ་དཔོན་ཡེ་ཤེས་
རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གདོན་ཐམས་
ཅད་རླག་པར་བྱེད་པའི་ལས་ཀྱི་བྱེ་བྲག་ནི་གདོན་སྟོང་ཕྲག་བརྒྱད་ཅུ་ཡོད་ཀྱང་་་
ལྷའི་གདོན་དང་། འབྱུང་པོའི་གདོན་དང་། དྲི་ཟ་དང་། གནོད་སྦྱིན་དང་།
སྲིན་པོ་དང་། ཤ་ཟའི་གདོན་ལ་རིགས་གསུམ་ཀླུའི་གདོན་དང་། ཚངས་པའི་
གདོན་དང་། སྲིན་པོའི་གདོན་དང་། བི་ན་ཡ་ཀ་དང་། བརྗེད་བྱེད་དང་།
སྨྱོ་བྱེད་དང་། གཞོན་ནུའི་གདོན་ལ་རིགས་བཞི་དང་། ལྷ་མ་ཡིན་གྱི་གདོན་་
དང་། བཅོ་བརྒྱད་དུ་འདུས་སོ། །དེ་དག་རྣམས་བརླག་པར་འདོད་ན་དུར་་་
ཁྲོད་ཀྱི་སོལ་བ་ལ་ལྷ་གདོན་གྱི་གཟུགས་བྱས་ལ། བདག་ཉིད་ཀྱི་མདུན་དུ་
གཟུགས་དེ་བཞག་ལ་གྲིས་གཏུབ་ཅིང་དེ་ཉིད་ཀྱི་དུམ་བུ་དང་། ལན་ཚྭ་སྐེ་་་་
ཚེའི་སྦྱིན་སྲེག་བརྒྱ་རྩ་བརྒྱད་བྱས་ན་ལྷའི་གདོན་རྣམས་བརླག་པར་ངེས། ཡང་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
རྡོ་རྗེ་ཅན་གྱི་དཀྱིལ་འཁོར་བཞེངས་ནས་དེ་ཉིད་ཀྱི་གཡུལ་གྱེས་པའི་ས་ལས་
གཟུགས་བྱས་ལ། སྔ་མ་ལྟར་སྦྱིན་སྲེག་བྱས་ན་འབྱུང་པོའི་གདོན་བརླག་པར་་་་་
ངེས་སོ། །ཡང་རྒྱ་ཤོག་ལ་གཟུགས་བྲིས་ལ་ཕུར་པས་བཏབ་ལ་ཤིང་ངམ་རིངས་་་
དུག་དང་ཁྲག་གི་ནང་དུ་གཏུབས་ལ་ལན་སྟོང་རྩ་བརྒྱད་དུ་སྦྱིན་སྲེག་བྱས་ན་དྲི་་
ཟའི་གདོན་བརླག་པར་ངེས་སོ། །ཡང་ཤིང་གཅིག་གི་འོག་ཏུ་སོང་ལ་ཡང་དཀྱིལ་
འཁོར་ཟླུམ་པོའི་དབུས་སུ་གྲུ་གསུམ་བྲིས་ལ། དེར་གདོན་བཀུག་ལ་ཤིང་པ་ལ་་་་
ཤའམ་རྒྱ་སྐྱེགས་ཀྱི་སྦྱིན་སྲེག་བརྒྱ་རྩ་བརྒྱད་བྱས་ན་ཚངས་པའི་ནང་ན་གནས་པའི་
སྲིན་པོའི་གདོན་རླག་པར་བྱེད་དོ། །ཡང་ཤིང་གཅིག་གི་འོག་ཏུ་སོང་ལ་དུར་་་
ཁྲོད་ཀྱི་མགལ་དུམ་ལ་སྦྱིན་སྲེག་སྟོང་བྱས་ན་བདག་ཉིད་ཁྲོ་བོ་ཕུར་པར་དམིགས་ཏེ་
འོད་དམར་པོ་སྤྲོས་པས་སྲིན་པོའི་གདོན་རྣམས་བརླག་པར་ངེས་སོ། །ཡང་ཆུ་
ཀླུང་གི་འགྲམ་དུ་སོང་སྟེ་དུར་ཁྲོད་ཀྱི་ས་ལས་གཟུགས་ཁྲུ་གང་བ་བྱས་ཏེ་དེ་ཉིད་
གན་རྐྱལ་དུ་བསྒྱེལ་ལ་སྙིང་གར་སེང་ལྡེང་གི་ཡམ་ཤིང་ལ་ཤ་ཁྲག་གི་སྦྱིན་སྲེག་་་་་
ཉིས་བརྒྱ་བྱས་ན་ཤ་ཟའི་གདོན་རྣམས་བརླག་པར་ངེས་སོ། །ཡང་བདག་ཉིད་ཀྱི་
ལུས་རྡོ་རྗེར་བྱིན་གྱིས་བརླབས་ཏེ། གནོད་པའི་སར་སྦྲ་ཕུབ་སྟེ་ས་དཀར་པོ་ལས་
སྦྲུལ་མགོ་བདུན་པའི་གཟུགས་ཁྲུ་གང་བ་བྱས་ཏེ། དེའི་སྙིང་གར་གྲུ་གསུམ་པ་་་་
བྲུས་ལ། ཀླུ་ཤིང་ར་ཁྲག་ཏུ་བསྙུགས་པའི་ཡམ་ཤིང་ལ་ཉ་ཤ་དང་སྦྲུལ་ཤའི་སྦྱིན་་
སྲེག་སུམ་བརྒྱ་བྱས་ན་ཀླུའི་གདོན་རྣམས་བརླག་པར་ངེས་སོ། །ཡང་ས་སྣ་བཅུ་་་
གསུམ་ལ་བའི་ལྕི་བས་བསྲེས་ཏེ་གླང་པོ་ཆེའི་གཟུགས་བྱས་ལ་དེ་ནས་སྐུད་པ་སྔོན་
དམར་གྱིས་བཏགས་ནས་བཛྲ་བདུན་པའི་སྔགས་བཟླས་ཤིང་རྡོ་རྗེས་གཟུགས་དེ་་
བྱང་ཤར་དུ་དུམ་བུར་བྱས་ཏེ། ཤིང་ཨ་ཤྭཏྠའི་མེ་ལ་སྦྱིན་སྲེག་ལན་བརྒྱ་ཕྲག་ལྔ་
དང་། བ་ལང་གི་ཁྲག་དང་བསྲེས་པ་དང་། ཏིལ་དང་། ཁྲེའི་སྦྱིན་སྲེག་་་་་


བྱས་ན་ལོག་འདྲེན་གྱི་གདོན་བརླག་པར་ངེས་སོ། །ཡང་ཁམ་པ་ལས་སྟག་གི་་
གཟུགས་བྱས་ལ་སྤྱི་གཙུག་ཏུ་དུག་ཤིང་གི་ཕུར་བུས་བཏབ་ལ། རིག་སྔགས་་་
བཟླས་ཏེ་བེའི་ཡམ་ཤིང་ལ་འབྲུ་སྣ་ཚོགས་པའི་སྦྱིན་སྲེག་ལན་ལྔ་བཅུར་བྱས་ན་་་
བརྗེད་བྱེད་ཀྱི་གདོན་བརླག་པར་ངེས་སོ། །ཡང་དུར་ཁྲོད་ཀྱི་རས་ལ་འཁོར་ལོ་་་
རྩིབས་བཅུ་གཉིས་པ་བྲིས་ནས་ལྟེ་བར་གདོན་གྱི་མིང་། ལྟེ་བར་ཧཱུཾ། མུ་ཁྱུད་་
ལ་ཀཱ་ལིས་བསྐོར་ལ། དེ་ནས་མེ་དུར་དུ་ཞག་གསུམ་དུ་རིག་སྔགས་བཟླས་ནས་་་
ལྷའི་ཁང་པར་གནས་ན་སྨྱོ་བྱེད་ཀྱི་གདོན་བརླག་པར་ངེས་སོ། །ཡང་དུར་ཁྲོད་ཀྱི་
ཤིང་ལེབ་ལ་གཟུགས་མགོ་བོ་ལྔ་པ་བྲིས་ལ་རིག་སྔགས་བཟླས་ཤིང་གྲི་བོའི་ཁྲག་་་
གིས་གཏིག་ལ། དེ་ནས་ལྕགས་ཀྱི་ཐོ་བས་ཕྱེ་མར་བྱས་ཏེ། སྟག་པའི་ཤིང་ལ་
བ་སེར་སྐྱའི་འོ་མ་ལ་བསྙུགས་ལ་སྦྱིན་སྲེག་སྟོང་ཕྲག་གཅིག་བྱས་ན་ལྷ་མ་ཡིན་གྱི་
གདོན་བརླག་པར་ངེས་སོ། །ཡང་ཏ་ལའི་ལོ་མ་ལ་ཁྱི་ཁྲག་གིས་གཟུགས་བཞི་བྲིས་
ལ༑ སྙིང་པོ་རྒྱས་པ་ལ་སྟོང་ཕྲག་ལྔ་བཟླས་ཏེ་ཆུ་ཤིང་གི་ཡམ་ཤིང་ལ་ཁྱི་དང་
ཕག་ནག་པོ་དང་བྱ་ནག་པོ་དང་། མི་ཁྲག་གིས་སྦྱིན་སྲེག་སྟོང་ཕྲག་གཉིས་་་
བྱས་ན། གཞོན་ནུའི་གདོན་རྣམས་བརླག་པར་ངེས་སོ། །ཡང་རྒྱ་ཤོག་ལ་
གནོད་སྦྱིན་གྱི་གཟུགས་གཉིས་ཁྲག་གིས་བྲིས་ནས་སྙིང་གར་ཚེར་མ་ཅན་གྱི་ཕུར་པ་
རྒྱ་མདུད་མན་ཆད་བཏབ་ལ་རྡོ་རྗེ་ཀཱི་ལ་ཡའི་སྔགས་རྣམས་བཟླས་ཏེ། ཤིང་
ནག་པོའི་མེ་ལ་རྟ་དང་། ཕག་དང་། གླང་པོའི་སྤུའི་སྦྱིན་སྲེག་བརྒྱ་ཕྲག་
དྲུག་བྱས་ན་གནོད་སྦྱིན་གྱི་གདོན་བརླག་པར་ངེས་སོ། །གདོན་ཐམས་ཅད་་་་
བརླག་པར་བྱེད་པ། རྡོ་རྗེ་ཐོ་བ་ཞེས་བྱ་བ་སློབ་དཔོན་ཡེ་ཤེས་རྡོ་རྗེས་མཛད་
པ་རྫོགས་སོ།།


རྣམ་འཇོམས་སྒྲུབ་ཐབས་བརྒྱ་རྩར་གྲགས་པ། 
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གདོན་
ཐམས་ཅད་ལས་ཐར་བར་འདོད་པའི་སྒྲུབ་པ་པོས་གདོན་གང་གིས་ཟིན་པའི་
མཚན་མ་རྣམས་ཤེས་པར་བྱ་སྟེ། ལྷའི་གདོན་གྱིས་འགྲོ་བ་མི་རིགས་བཞི་ཀ་ལ་་་
འཇུག་སྟེ། ལྷག་པར་གཙང་སྦྲ་བྱ་བའམ་ཚུལ་ཁྲིམས་དང་ལྡན་པའི་མི་ལ་འཇུག་
སྟེ། སྙིང་མི་དགའ་ཞིང་ཟས་མི་ལེན་སྨྲ་སྙིང་མི་འདོད་གཉིད་མི་ཕེབས་ཕྱི་ས་ཆེ་
ཆུང་འགག་པར་བྱེད། དྲི་ཞིམ། གདོང་པདྨ་ལྟར་གྱུར་པ་ནི་ལྷའི་གདོན་གྱིས་
ཟིན་པའོ། །དེ་ལས་ཐར་བར་འདོད་པ་མེ་ཏོག་ཕྲེང་བ་དཀར་པོ་ལ་སོགས་པ་་་་་
དང་། གཏོར་མ་དཀར་པོ་བྱིན་ཏེ། ལམ་གྱི་བཞི་མདོ་འམ་ལྷའི་གནས་སུ་་
སྦྱིན་ནོ། །དེ་ནས་ཤིང་ཀ་ར་བཱི་རའི་མེ་ཏོག་དང་རྩ་བ་དང་འབྲས་བུ་དང་།
ཤུན་ལྤགས་དང་བཅས་པ་དང་། ཤུ་དག་དཀར་པོ་ཡུངས་ཀར་རྣམས་ཞིབ་པར་
བཏགས་ཏེ། མེ་ཆུང་བས་མར་ཕུལ་བཞིའི་ནང་དུ་བཙོས་ལ་དེ་ལ་དམིགས་ནས།
བསྐུ་བ་དང་སྣར་བླུགས་པ་དང་། ལྟོར་གཏང་བ་སྟེ་སྙིང་པོ་རྒྱས་བསྡུས་གང་་
མོས་པ་བཟླས་ལ་ཁྲུས་བྱས་ཏེ་ནད་པ་ལ་བླུད་ན་ལྷའི་གདོན་ལས་ཐར་བར་ངེས་སོ། །
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོགོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འབྱུང་པོའི་
གདོན་ལས་ཐར་བར་འདོད་པས་མཚན་ཉིད་སྔོན་དུ་ཤེས་པར་བྱ་སྟེ། ཤིན་ཏུ་
གཙང་བ་དང་། གཙང་སྦྲ་ལ་སྤྱོད་པ་དང་། གཟུགས་བཟང་པོའི་གདོན་
གྱིས་འཛིན་ཏེ། དེའི་མཚན་ཉིད་ནི་ཚེས་བཅུ་བཞི་ལ་སྟོན་མོ་ཆེན་པོ་དང་།
བཙུན་པའི་སའམ། ལྷའི་ཁང་པ་དག་ཏུ་འཇུག་པའོ། །དང་པོ་མཚན་་་་
ཉིད་ནི་སེམས་རྒོད་ཅིང་མིག་ནམ་མཁའ་ལ་བལྟ། གདོང་ནམ་མཁའ་དང་འདྲ།


ལྟོ་ཆེ་ཞིང་སྐོམ་དད་ཆེ། ལྷ་དང་བྲམ་ཟེ་ལ་མཆོད་པར་དགའ་བ་ནི་འབྱུང་པོའི་་
གདོན་གྱིས་ཟིན་པ་ཡིན་པས། སྔོན་དུ་གཏོར་མ་བྱིན་ཏེ་ཀྲི་སར་དང་།
ཤ་རྗེན་དང་། བཙོས་པ་དང་། འབྲས་ཆན་དང་། མེ་ཏོག་ལ་སོགས་པ་
ལོགས་སུ་གཏོར་མ་སྦྱིན་ནོ། །དེ་ནས་ན་ཏྲན་མ་ལ་བྱེ་སི་དང་། བ་ལ་ཙ་་
ཏི་བ་ལ་དང་། པུ་ཤེལ་ཙེ་དང་། ཐལ་ཏྲེས་དང་། ཤུ་ལངས་དང་།
སྒོག་སྐྱ་རྣམས་བསྲེས་ལ་མར་ཕུལ་བཞི་དང་། བ་གཅིན་ཕུལ་བཞིའི་ནང་དུ་་་
བཙོས་ལ་རྡོ་རྗེ་རྣམ་འཇོམས་བཟླས་པའི་ཁྲུས་བྱས་ལ། དེ་དག་ལ་སྔགས་བརྒྱ་
རྩ་བརྒྱད་བཟླས་ནས་མིག་དང་སྣར་བླུགས་པ་དང་ལྟོར་བཏང་ན་འབྱུང་པོའི་
གདོན་ལས་ཐར་བར་འགྱུར་རོ། །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་
སོ༑ ། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དྲི་ཟའི་གདོན་
ལས་ཐར་བར་འདོད་པས། སྔོན་དུ་འཇུག་པའི་དུས་དང་མཚན་ཉིད་བརྟགས་ཏེ་
ཡར་ངོའི་ཚེས་བཅུ་གཉིས་དང་། མར་ངོའི་ཉི་ཤུ་བདུན་ལ་འཇུག །རྟག་ཏུ་
གླུ་གར་ལ་དགའ་བ་དང་། གཙང་སྦྲ་ཆེ་བའི་མི་ལ་འཇུག་སྟེ། ཞུགས་པའི་་་་་
མཚན་ཉིད་ནི། གླུ་ལེན་ཅིང་གར་བྱེད་ཁ་ནས་རོལ་མོའི་སྒྲ་འབྱིན། ལྟོ་ཆེ་ཞིང་
སྐོམ་དད་ཆེ། རྒྱན་དང་གཏམ་ལ་དགའ་བ་ནི་དྲི་ཟའི་གདོན་གྱིས་ཟིན་པས་སོ། །
དེ་ལས་ཐར་བའི་ཐབས་ནི་ཁྲུས་དང་གཙང་སྦྲ་ལ་གནས་པར་བྱས་ལ། མེ་ཏོག་་་
ཕྲེང་བ་དམར་པོ་ཆན་དམར་པོའི་གཏོར་མ་དང་། བ་དན་དམར་པོ་དང་།
ཙནྡན་དམར་པོ་དང་། སྐུད་པ་དམར་པོ་དང་བཅས་པའི་གཏོར་མ་མཚན་མོ་་་་
སྦྱིན་ནོ། །དེ་ནས་བཙོང་དང་ཚ་བ་གསུམ་དང་། རྩ་བ་ལྔ་པོ་དེ་སྒོག་སྐྱ་རྣམས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བ་མར་ཕུལ་བཞི་དང་བ་གཅིན་ཕུལ་བཞི་མེ་ཆུང་བས་བཙོས་ནས་ནད་པ་དེ་ལ་་་་་་
གོས་དམར་པོ་བསྐོན་ཏེ། ཁ་ཟས་དམར་པོ་བྱིན་ལ་ཁྲུས་བྱ། དེ་ནས་སྙིང་པོ་་
རྒྱས་བསྡུས་ཀྱི་སྔགས་བརྒྱ་རྩ་བརྒྱད་བཏབ་ནས། ནད་པ་ལ་སྔ་མ་ལྟར་བྱིན་ན།
དྲི་ཟའི་གདོན་ལས་ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ་་་་་་
རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཚངས་པའི་
གདོན་ལས་ཐར་བར་འདོད་པས། སྔོན་དུ་འཇུག་དུས་དང་མཚན་ཉིད་བསྟན་ཏེ།
ཁ་ཏོན་དང་དཀའ་ཐུབ་ལ་དགའ་བ་དང་། ཚངས་པར་སྤྱོད་པའི་མི་ལ་ཡར་ངོའི་
ཚེས་བརྒྱད་དང་ཉ་ལ་ཚངས་པའི་གདོན་གྱིས་འཛིན་ཏེ། ཡང་ན་བྲམ་ཟེ་དང་་་་
ཚངས་སྤྱོད་ཉམས་པ་ལ་འཇུག །ཞུགས་པའི་མཚན་མ་ནི་གཤེ་བ་དང་། ཁ་
རྒོད་པ་དང་གར་བྱེད་པ་དང་། ཅིས་ཀྱང་མི་སྐྲག །སྨྲ་བར་མི་བྱེད། རང་
གི་ལུས་ལ་རྡོ་ལ་སོགས་པས་རྡེག་པ་དང་། རིག་བྱེད་བསྟན་བཅོས་སྨྲ་བར་་
བྱེད་པ་སྔགས་འཆང་བ་ལ་ལན་ལྡོན་པར་བྱེད་པའོ། །དེ་ནས་གདོན་ལས་ཐར་
བའི་ཐབས་ནི་གཏོར་མ་སྦྱིན་ཏེ། ནས་བྲེ་གསུམ་བཙོས་པའི་ཆང་དང་། ཁུར་
བ་དང་། མེ་ཏོག་ཕྲེང་བ་དམར་པོ་དང་། ཤིང་ཐོག་སྣ་ཚོགས་པ་དང་།
ཏིལ་ནག་པོ་དང་བཅས་པའི་གཏོར་མ་རི་རྩེ་ལ་བྱིན་ལ། དེ་ནས་ནད་པ་དེ་གོས་
སྔོན་པོ་གྱོན་ལ་ལྷོ་ཕྱོགས་སུ་ཁྲུས་བྱས་ལ་ཤིང་ཀ་ར་བཱི་རའི་རྩ་བ་མེ་ཏོག་ཤུན་་་་་་་
ལྤགས་སུ་བཅས་པ་ཤིང་པ་ཏ་ལ་དང་། གསོ་མ་དང་། བིལ་བའི་རྩ་བ་དང་།
སྒྲོན་ཤིང་དང་། ཤིང་རྩ་པི་པི་ལིང་དང་། ན་ལེ་ཤམ་དང་། རྩ་བ་ལྔ་དང་།
སྒོག་སྐྱ་རྣམས་དང་། མར་ཕུལ་བདུན་དང་། བའི་གཅིན་སྲང་ཉི་ཤུ་སེང་ལྡིང་


ཤུན་ལྤགས་བཤུས་པ་སྲང་ཉི་ཤུ་རྩ་བཞི་བཙོས་ནས་སྔ་མ་ལྟར་བྱིན་ན་ཚངས་པའི་་
གདོན་ཐམས་ཅད་ལས་ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ་
རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྲིན་པོའི་
གདོན་ལས་ཐར་བར་འདོད་པས་སྔོན་དུ་འཇུག་དུས་དང་མཚན་ཉིད་བསྟན་པ་་་
སྟེ༑ གཏུམ་ཤིང་གཟུ་ལུམས་ཆེ་བ་དང་། གཏམ་སྤྱི་བརྟོལ་ལམ་བརླང་པོ་
སྨྲ་ཞིང་འཐབ་པ་ལ་དགའ། རྟག་ཏུ་ཚིག་རྩུབ་པའི་མི་ལ་མར་ངོའི་ཚེས་ཉི་ཤུ་
བཞི་ལ་སྲིན་པོའི་གདོན་འཇུག་སྟེ། ཞུགས་པའི་མཚན་མ་ནི་གློ་བུར་དུ་ངུ་།
རེས་འགའ་ནི་གླུ་ལེན། ཚིག་ཅོལ་འགྲུས་སུ་སྨྲ། སྐོམ་དད། ལྟོ་ཆེ།
ཤ་ལ་སྲེད། རྒྱུག་ཅིང་ལག་པ་ས་ལ་རྡེབས་པའམ་སྐོར་བར་བྱེད་པའོ། །
དེ་ལས་ཐར་པར་འདོད་ན་ཁུར་བ་སྣ་ཚོགས་པ་དང་། ཤ་སྣ་ཚོགས་པ་དང་།
མ་བསད་པར་ཤི་བའི་ཁྲག་སྣ་ཚོགས་པ་དང་། དྲི་ཞིམ་པོའི་སྤོས་སྣ་ཚོགས་པ་
དང་། འབྲས་ཆན་གྱི་གཏོར་མ་སྦྱིན་ཏེ། བདག་ཉིད་ཁྲུས་དང་གཙང་སྦྲ་
ལ་གནས་པར་བྱ་སྟེ། དགེ་སློང་ངམ་བྲམ་ཟེ་ལ་སྟོན་མོ་བྱ། ལྷོ་འམ་ནུབ་་
ཏུ་གཏོར་མ་བཏང་ལ་དུག་མོ་ཉུང་དང་། ཁ་དྷ་དང་། ཏ་མ་ལའི་ལོ་་
མ་དང་། མེ་ཏོག་སྐམ་པོ་དང་། པི་པི་ལིང་དང་། བཅའ་སྒ་དང་།
ན་ལེ་ཤམ་དང་། སྐྱུ་རུ་ར་དང་། ནིམ་པའི་རྩ་བ་དང་། སྒོག་སྐྱ་དང་།
ཤིང་ཀུན་དང་། རྒྱམ་ཚ་དང་། ཡུངས་ཀར་རྣམས་ཆ་བསྙམས་ལ་ར་་
དཀར་མོའི་གཅིན་དང་རློན་བཏགས་བྱས་ལ། བའི་གཅིན་ཕུལ་བཅུ་དྲུག་མེ་་
ཆུང་བས་བཙོས་ལ་ནད་པ་དེ་གོས་དཀར་པོ་གོན་ཏེ་ཁྲུས་ལ་སྔར་ལྟར་བསྔགས་ནས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བྱིན་ན་སྲིན་པོའི་གདོན་ལས་ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་
མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཤ་ཟའི་་་
གདོན་ལས་ཐར་བར་འདོད་པས། སྔོན་དུ་མཚན་མ་བརྟགས་ཏེ། ཤ་སྐམ་་་་་
ཞིང་ང་རྒྱལ་ཆེ། ཕྲ་མ་ལ་དགའ། མཛའ་ངོ་ཆེ། ནོར་འཕྲོག་པ་དང་ལུས་
ཤེད་ཆུང་བའི་མི་ལ། ཡར་ངོའི་ཚེས་གཉིས་དང་གསུམ་དང་བརྒྱད་དང་བཅུ་་་་
གཅིག་ལ་འཇུག་སྟེ། ཞུགས་པའི་རྟགས་ནི་ཤ་མདོག་སྔོ་བས་རྩུབ་པ་དང་། དྲི་
རུལ་པ་ཅན་ནམ། གཞན་མཐོང་ན་དྲག་ཏུ་དགོད་ཅིང་གཤེ་བར་བྱེད། ཕྱི་
ས་ལ་ཁྲག་གི་རློ་ཅན་ནམ། ཤ་ཟའི་གདོན་མཚན་མ་གཉིས་པ་ནི་ལུས་འདར།
རྒྱུག །ངུ་ཞིང་གླུ་ལེན། རེས་གར་བྱེད། ཤ་དང་ཆང་ལ་དགའ་བ་ནི་སྤྲུལ་་་
པའི་འདྲེ་ཞུགས་པའོ། །གསུམ་པ་ནམ་མཁའ་ལ་ལྟ་བར་བྱེད་ཅིང་ཁ་ཟས་འདོར་
བར་བྱེད། ཆང་དང་ཤ་ལ་ངོམས་པ་མེད་པ་ནི་ཤ་ཟ་གཟུ་ལུམས་ཅན་གྱིས་་་་
ཟིན་པའོ། །དེ་དག་ལས་ཐར་བའི་ཐབས་ནི། ཀྲི་ས་ར་དང་། ལ་ཕུག །
སྒོག་སྐྱ། ཏིལ་མར། ཞོ་བཙོས་དང་འབྲས་བུ་དང་བཅས་པའི་པའི་ལི་ནུབ་་
ཕྱོགས་སུ་བྱིན་ལ། དེ་ནས་བཅའ་ལྒ ། པི་པི་ལིང་། ཤིང་ཚ་འབྲས་བུ་་་་་
གསུམ་དང་། སྒོག་སྐྱ། ཤུ་དག །ཤིང་ཀུན། ཤྲཱི་ཁཎྜའི་མེ་ཏོག་དེ་དག་
ཆ་བསྙམས་ལ། ར་གཅིན་དུ་བཏགས་ལ་མར་ཕུལ་བཞི་དང་། བ་གཅིན་ཕུལ་
བཅུ་དྲུག་ཏུ་བཙོས་ལ། ཁྲུས་ལ་སོགས་པ་བྱས་ལ་སྔ་མ་དང་འདྲ་བར་བསྐུས་པ་་
དང་། བྱུགས་པ་དང་། ལྟོར་བཏང་བས་ཤ་ཟའི་གདོན་ལས་ངེས་པར་ཐར་
རོ༑ །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།


བསྟན་འགྱུར རྒྱུད པའི 

༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུའི་གདོན་་
ལས་ཐར་བར་འདོད་པས་སྔོན་དུ་འཇུག་པའི་མཚན་མ་ཤེས་པར་བྱ་སྟེ། བྲམ་
ཟེའི་རིགས་ལ་ཚེས་ལྔ་དང་ཉི་ཤུ་བདུན་ལ་འཇུག་སྟེ་ཞུགས་པའི་མཚན་མ་ནི།
ལུས་ལྕི་ཞིང་མགོ་འཁོར་ས་ལ་འགྱེལ་བར་འགྱུར། མིག་ཧ་རེ་བལྟ་ཞིང་ཁ་དོག་
དམར༑ དབུགས་རྒོད། ལྕེ་འབྱིན། ཁྲོ་འདོད་འོ་མ་དང་མར་ལ་དགའ།
སོ་འཐམས་པ་ལ་ནི་བདག་ཉིད་ཁྲུས་བྱས་ལ་འབྲས་ཆན་བུ་རམ་དང་། མེ་ཏོག་
གི་ཕྲེང་བ་མང་པོ་དང་། གུ་གུལ་དཀར་པོ་དང་། ཐང་ཤིང་དང་། སྐུད་པ་་་
དམར་པོ་དང་ལྡན་པའི་གཏོར་མ་བྱང་ཕྱོགས་སུ་སྦྱིན་པར་བྱའོ། །དེ་ནས་ཤྭེ་ཏ་
བ་ལ། སེང་ཕྲོམ། རྒྱ་སྤོས། ཡུངས་ཀར། ཏ་མ་ལ་དང་། ཐང་ཤིང་་་
རྣམས་བཙོས་ལ་ཆ་བསྙམས་ལ་མར་ཕུལ་བཞི་དང་། བའི་གཅིན་ཕུལ་བཞི་་་་་་
དང་བསྲེས་ལ་ཁྲུས་ལ་སོགས་པ་སྔ་མ་ལྟར་བྱས་ན་ཀླུའི་གདོན་ལས་ཐར་བར་ངེས་
སོ༑ །སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །།དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །འཇིག་རྟེན་བི་ན་ཡ་ཀའི་
གདོན་ལས་ཐར་བར་འདོད་པས། སྔོན་དུ་འཇུག་དུས་དང་མཚན་མ་ཤེས་པར་་
བྱ་སྟེ། དམངས་རིགས་ཀྱི་ལུས་ལས་དྲི་མ་འབྱུང་བའམ། གོས་ངན་གོན་པའི་
ཚེའམ༑ ཁ་ཟས་གཞན་གྱི་ལྷག་མ་ཟ་བའི་ཚེའམ། བུད་མེད་དང་དབྱེས་་་
་
བྱས་པའི་ཚེའམ། བཤང་གཅིའི་དུས་སམ། གཅེར་བུར་གནས་པའི་དུས་སམ།
མར་ངོའི་ཚེས་ལྔ་དང་བཅུ་བཞི་འམ། གནམ་སྟོང་ལ་འཇུག་གོ། །ཞུགས་་་་་
པའི་མཚན་མ་ནི་མཁུན་ཞིང་ངུ་བ་དང་། ནོར་རྣམས་ཆུད་གསོན་དུ་འགྲོ་བ་དང་།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
གཞན་གྱིས་ཡིད་དུ་མི་འོང་བ་དང་། སྐྱེས་པ་ཡིན་ན་བུད་མེད་མི་རྙེད་པ་དང་།
བུད་མེད་ཡིན་ན་སྐྱེས་པ་མི་རྙེད་པ་དང་། ཚོང་བྱས་ན་འཕམ་པ་དང་། ཞིང་
མི་སྐྱེ་ལ་གལ་ཏེ་བུད་མེད་རྙེད་ཀྱང་བུད་མེད་བསམ་པ་འགྱུར་བ་ནི་ལོག་འདྲེན་
གྱི་གདོན་གྱིས་ཟིན་པ་སྟེ། དེ་ལས་ཐར་བའི་ཐབས་སྒྲུབ་པ་ནི། གཏོར་མའི་་་
བུམ་པ་བཞི་འབྲས་ཡོས་དང་། ཤ་བཙོས་དང་། རྗེན་པ་དང་། ཁུར་བ་་་
དང་། དྲི་དང་། མེ་ཏོག་དཀར་པོའི་ཕྲེང་བ་དང་། འབྲས་ཐུག་དང་།
སྤོས་སྣ་ཚོགས་དང་ལྡན་པའི་གཏོར་མ་ནུབ་ཏུ་སྦྱིན་ཏེ། དེ་ནས་གུ་གུལ་དང་།
ཡུངས་ཀར་དང་། གི་ཝང་དང་། ཤུ་དག །རུ་རྟ། སུག་སྨེལ།
སྒྲོན་ཤིང་། ཐང་ཤིང་། ཙནྡན། ཨ་ཀ་རུ། ནཱ་ག་གེ་སར་རྣམས་ཆ་་་་་་
བསྙམས་ལ་བའི་ཆུ་དང་རའི་ཆུ་དང་བཏགས་ལ་སྔ་མ་བཞིན་དུ་མར་དུ་བཙོས་པ་་
ལ་སོགས་པ་བྱས་ལ། བྱུགས་་པ་དང་བསྐུ་བ་ལ་སོགས་པ་བྱས་ནའོ། ལོག་་་་་
འདྲེན་གྱི་གདོན་ལས་ངེས་པར་ཐར་རོ། །སློབ་དཔོན་ཡེ་ཤེས་རྡོ་རྗེས་མཛད་པ་་་
རྫོགས་སོ།། །།
༄༅། །དཔལ་རྡོ་རྗེ་ཅན་ལ་ཕྱག་འཚལ་ལོ། །བརྗེད་བྱེད་ཀྱི་གདོན་ལས་་
ཐར་བར་འདོད་པས། སྔོན་དུ་འཇུག་པའི་དུས་དང་། མཚན་མ་ཤེས་པར་བྱ་
སྟེ༑ མི་དྲག་ཅིང་ཁྲོ་གཏུམ་ཅན་ལ་ཡར་ངོའི་ཚེས་གཉིས་དང་། བཞི་དང་།
དགུ་དང་། བཅུ་གཉིས་དང་། མར་ངོའི་ཉེར་དགུ་ལ་སྔ་དྲོ་དང་སྲོད་ལ་
འཇུག་གོ། །ཞུགས་པའི་མཚན་མ་ནི་ཁ་ནས་སྦུ་བར་སྐྱུག་པ་དང་། བརྒྱལ་
བ་དང་། རྔུལ་འབྱུང་བ་དང་། མགོ་འཁོར་བ་དང་། ལུས་ས་ལ་འགྱེལ་
བ་རྣམས་ཡིན་ནོ། །དེ་ལས་ཐར་བའི་ཐབས་ནི་དུད་པ་དང་། མེ་ཏོག་དང་།


ཤ་བཙོས་དང་། རྗེན་པ་དང་། ཤུག་པ་དང་། པུ་ཤེལ་ཙེ་དང་།
འབྲས་ཆན་དང་ལྡན་པའི་གཏོར་མ་སྦྱིན་ནོ། །དེ་ནས་དེའི་འོག་ཏུ་ནད་པ་ཁྲུས་
བྱས་ཏེ། འབྲས་བུ་གསུམ་དང་། ཚ་བ་གསུམ་སྲང་རེ། སྒོག་སྐྱ་བརྒྱ།
ཡུངས་ཀར་སྟོང་། ཏ་ལའི་ས་བོན་དང་། བིལ་བའི་རྩ་བ་འདི་དག་ཆ་་་་
བསྙམས་ལ། ར་གཅིན་དང་ལྷན་ཅིག་ཏུ་བཏགས། མར་ཕུལ་བཞི་དང་
བ་གཅིན་ཕུལ་བཅུ་དྲུག་གི་ནང་དུ་མེ་ཆུང་བས་བཙོས་ལ་སྔ་མ་བཞིན་དུ་བསྔགས་་་
ཏེ་སྦྱོར་བ་བྱས་པས་ཐར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ་
རྫོགས་སོ།།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྨྱོ་བྱེད་ཀྱི་་
གདོན་ལས་ཐར་བར་འདོད་པས། དུས་དང་མཚན་ཉིད་སྔར་བཞིན་ཤེས་པར་་
བྱས་ནས། དཔའ་བོ་གཟུགས་བཟང་ཞིང་མཛེས་པ་དང་། རབ་ཏུ་དགའ་་་་་
ཞིང་བདེ་བ་དང་། གླུ་དང་རྩེད་མོ་དང་གཏམ་ལ་དགའ་བ་ལ་འཇུག་གོ། །
ཞུགས་པའི་མཚན་མ་ནི་གླུ་དང་། གར་དང་། ངུ་ཞིང་དགོད། སྨྲ་སྙིང་མི་
འདོད་ལ་ངུ་ཞིང་གཉིད་མི་ཕེབས་སོ། །ཟས་ལ་དགའ་བ་ནི་རླུང་མཁྲིས་སྐྱེད་
པ་ཡིན་། དྲག་ཏུ་སྨྲ་དང་མང་དུ་སྨྲ་བ་ནི་བད་ཀན་སྐྱེད་པ་ཡིན་ནོ། །དེ་ཉིད་
གསོ་བའི་མན་ངག་ནི་སྔོན་དུ་གཏོར་མ་སྦྱིན་པར་བྱ་སྟེ། སྤོས་དང་། མེ་ཏོག་
གི་ཕྲེང་བ་དང་། འབྲས་ཆན་ དྲི་ཞིམ་པ་དང་། འབྲས་ཐུག་འབྲུ་ཆང་དང་
བཅས་པའི་གཏོར་མ་ལམ་གྱི་བཞི་མདོར་སྦྱིན་པར་བྱའོ། །དེ་ནས་བ་ལང་གི་ཀོ་་
བ་བསྲེགས་པའི་ཕྱེ་མ་ཕུལ་བཞི། ཨ་རུ་ར་སྲང་སུམ་ཅུ། སྒོག་སྐྱ་བརྒྱ། ཚ་་
བ་གསུམ་སྲང་དྲུག་ཅུ། དེ་དག་ཤིན་ཏུ་ཞིབ་མོར་བྱས་ཏེ། མར་རྙིང་པ་ལོ་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
གསུམ་ལོན་པ་ཕུལ་བཞི་དང་། བ་དམར་མོའི་འོ་མ་ཕུལ་བཞི་དང་། སྦྲང་རྩི་
ཕུལ་བཞི་རྣམས། མེ་ཆུང་བས་བཙོས་ལ་ནད་པ་ཁྲུས་ལ་སོགས་པ་བྱས་ལ།
སྔ་མའི་སྔགས་དང་འདྲ་བར་བྱས་པས་སྨྱོ་བྱེད་ཀྱི་གདོན་ལས་ཐར་བར་ངེས་སོ། །
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །།དཔལ་རྡོ་རྗེ་ཅན་ལ་ཕྱག་འཚལ་ལོ། །ལྷ་མ་ཡིན་གྱི་གདོན་ལས་ཐར་
བར་འདོད་པས། སྔོན་དུ་དུས་དང་མཚན་ཉིད་ཤེས་པར་བྱའོ། །གཟི་བརྗིད་
ཆེ༑ ལུས་ཆེ་ལ་ཡོན་ཏན་ཅན་ལ་ལྷ་མ་ཡིན་གྱི་གདོན་ཚེས་ལྔ་ལ་འཇུག་གོ། །
ཞུགས་པའི་མཚན་མ་ནི་ངུ་ཞིང་རེས་དགོད། རེས་སོ་འདེབས་པར་བྱེད།
སྐྱུག་པར་བྱེད། རྒོད་པ་དྲག་པོར་བྱེད་དོ། །དེ་ལས་ཐར་བའི་ཐབས་ནི་གཏོར་
མ་ནི་སྤོས་དང་། མེ་ཏོག་སྣ་ཚོགས་པའི་ཕྲེང་བ་དང་། པདྨ་དང་། ཨུཏྤལ་
དམར་པོའི་འདབ་མ་དང་། ཤ་བཙོས་པ་དང་། རྗེན་པ་དང་། སྔགས་པས་
གཙང་སྦྲ་བྱས་ཏེ། ནུབ་ཕྱོགས་སུ་གཏོར་མ་སྦྱིན་ནོ། །དེ་ནས་ནད་པ་ཁྲུས་་
བྱས་ལ་འབྲས་བུ་གསུམ་དང་ཚ་བ་གསུམ་དང་པུ་ཤེལ་ཙེ་དང་། རྩ་བ་ལྔ་་་་་་
རྣམས་ཆ་བསྙམས་ལ་མར་ཕུལ་བཞི་དང་བའི་གཅིན་ཕུལ་བཞི་མེ་ཆུང་བས་དལ་་་་
གྱིས་བཙོའོ། །དེ་ནས་ཁྲུས་བྱས་དལ་གྱིས་བཏབ་པ་སྔ་མ་བཞིན་དུ་བྱས་ལ།
ལྷ་མ་ཡིན་གྱི་གདོན་ལས་ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་
པ་རྫོགས་སོ།། །།
༄༅། །དཔལ་རྡོ་རྗེ་ཅན་ལ་ཕྱག་འཚལ་ལོ། །གཞོན་ནུའི་གདོན་བཞི་ལས་
ཐར་བར་འདོད་པས། སྔོན་དུས་དང་མཚན་ཉིད་ཤེས་པར་བྱས་ཏེ། འདི་


ལ་ནམ་གྲུའི་གདོན་དང་། ནམ་མཁའི་ལྡིང་གི་གདོན་དང་། སྐེམ་བྱེད་་་་་
དང་། གཞོན་ནུ་དང་བཞི་སྟེ། གོ་རིམས་ཀྱིས་བྲམ་ཟེ་དང་། རྒྱལ་རིགས་་་
དང་། རྗེའུ་རིགས་དང་། དམངས་རིགས་ལ་གནོད་པར་བྱེད་དོ། །ཚེས་་་་
གཉིས་དང་བཅུ་གཅིག་དང་། ཡར་ངོའི་ཚེས་ལྔ་དང་བཅུ་པ་ལ་འཇུག་གོ། །
ཞུགས་པའི་མཚན་ཉིད་ནི་མིག་གྱེན་ལ་བལྟ་ཞིང་མགོ་བོ་འཁོར། རིམས་དང་
ལུད་པ་སེར་པོ་དབུགས་མི་བདེ་བ་ནི་ནམ་གྲུས་ཟིན་པའོ། །འདི་ནི་ལྷག་པར་
རྒན་པ་དང་། བྱིས་པ་གསོད་པར་བྱེད་པའོ། །མིག་ཐུར་ལ་ཕབ།
སོ་འཆའ་རྔམ་པ་བརྩེགས། རིམས་ཀྱིས་བཏབ་པ་ནི་ནམ་མཁའ་ལྡིང་ངོ་། །
ལུས་འདར་ཞིང་ཁ་དབྱལ་རྔམ་ཞིང་སེམས་རྒོད་མགོ་འཕུར་ཞིང་ངུ་། རིམས་དང་
འགྲོ་བར་བྱེད། བྱིས་པ་ལ་བཏབ་ན་་ཁ་ནས་དྲི་ང་བ་འབྱུང་བ་དང་། ལུས་་
ལ་རྨ་དང་འབྲུམ་བུ་འབྱུང་བ་དང་། ཚ་ཞིང་གདོང་མེ་དང་འདྲ། འཁྲུ་ཞིང་་
སྐྱུག་པ་དང་། ནུ་མ་ལ་སོས་འདེབས་པ་དང་། ལན་གྲངས་མང་དུ་ངར་་་་
ཞིང་འདར། མིག་དམར་ལ་མཆུ་མུར་བ་ནི་སྐེམ་བྱེད་ཀྱིས་ཟིན་པའོ། །
ལས་བྱས་པའི་ཚེ་རྐང་ལག་ཚིགས་གཞིན། མིག་འཁོར་ཞིང་ལྟ་བར་བྱེད།
མིག་ཡ་གཅིག་བཙུམས། སྨིན་མ་གཡས་འདེགས་པ་ནི་གཞོན་ནུ་སྐྱོང་བའི་་་་་
མཚན་མའོ། །དེ་ལས་ཐར་བའི་ཐབས་ནི་སྔོན་དུ་གཏོར་མ་སྦྱིན་ནོ། །སྣུམ་་་་་
ཁུར་དང་། འབྲས་ཡོས་དང་། འབྲས་ཆན་དང་། ཤ་དང་། ཆང་དང་།
ཏིལ་དང་། པུ་ཤེལ་ཙེ་དང་། འབྲས་ཀྱི་འོ་ཐུག་དང་། འགྲོན་བུ་དང་།
གསེར་དང་། ནད་པའི་གོས་དང་བཅས་པའི་བ་ལི་བ་ལང་གི་རྭའམ་ཤིང་སྐམ་་་
པོའི་དྲུང་ངམ་མ་མོའི་ཁྱིམ་དུ་བ་བོ་དང་། སྲོད་ལ་མེ་དང་བཅས་པ་སྦྱིན་ནོ། །
དེ་ནས་ནད་པ་ལ་ཁྲུས་བྱས་ལ་ཀ་ཀོ་ལ་དང་། རམ་ཉེ་དང་། སེང་ཕྲོམ་དང་།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
སྐྱེར་པ། ཡུང་ང་། ཀ་པི་ཏའི་ཁུ་བ། པ་ལ་ཤའི་ལོ་མ། སྦྲང་རྩི་དང་སེང་
ལྡེང་སྙིང་པོ། ཚ་བ་གསུམ་དང་། བཙོད་དང་། ཤིང་མངར་རྣམས་ཆ་་་་་་
བསྙམས་ལ་རའི་ཆུ་དང་ལྷན་ཅིག་ཏུ་བཏགས་ལ་དེ་ནས་མར་ཕུལ་བཞི་ཆུ་ཕུལ་བཅུ་
དྲུག་ཏུ་བཙོས་ལ། མེ་ཆུང་བ་ལ་བཙོས། ཁྲུས་བྱས་ལ་དེ་ལ་སྔགས་བཏབ་
ལ༑ སྔ་མ་བཞིན་དུ་བྱས་ལ་གཞོན་ནུའི་གདོན་རྣམས་ལས་ཐར་བར་འགྱུར་རོ། །
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
།དཔལ་རྡོ་རྗེ་ཅན་ལ་ཕྱག་འཚལ་ལོ། །གནོད་སྦྱིན་གྱི་གདོན་ལས་་
ཐར་བར་འདོད་ན། སྔོན་དུས་དང་མཚན་ཉིད་ཤེས་པར་བྱ་སྟེ་བྲམ་ཟེ་རྒྱལ་་་
རིགས་ཀྱི་མི་གཟུགས་བཟང་བ་དང་མཛེས་པ་ལ་མར་ངོའི་ཚེས་བཅུ་གསུམ་དང་་་་
ཡར་གྱི་ལྔ་ལ། སྐྱེད་མོས་ཚལ་དང་འཇིག་རྟེན་པའི་ལྷ་རྟེན་ནམ་གྲོང་གི་འདུན་
ས་རྣམས་སུ་འཛིན་པར་བྱེད་དོ། །ཞུགས་པའི་མཚན་མ་ནི་ཁྲོ་བ་མེད་པ་ངུ་་་་
བའང་མེད། ཟས་ཟ་བ་ལ་རེམ། གཙང་སྦྲ་ལ་དགའ་ཞིང་མིག་གི་ཚོགས་
འཁྲུལ་པའོ། །དེ་དག་གསོ་བ་ནི་ཟས་སྣ་ཚོགས་པ་དང་། ཤིང་ཐོག་དང་།
ཀྲི་ས་ར་དང་། འབྲས་ཀྱི་འོ་ཐུག་དང་། ཤ་དང་། ཏིལ་གྱི་ཟན་
དང་། གདུགས་སེར་པོ་དང་། མཆོད་ཕྱིར་དང་། སྐུད་པ་སེར་པོ་་་་་
དང་། འགྲོན་བུ་དང་། གསེར་ལ་སོགས་ཏེ་རིན་པོ་ཆེ་སྣ་ཚོགས་པ་དང་་
བཅས་པའི་གཏོར་མ་བྱང་ཕྱོགས་སུ་སྦྱིན་པར་བྱའོ། །དེ་ནས་ཁྲུས་བྱས་ཏེ་གྲོ་
དང་། ནས་དང་། མོན་སྲན་དང་། རྒྱ་སྲན་དང་། འབྲས་བུ་་་
གསུམ་དང་། ཚ་བ་གསུམ་དང་། ཡུངས་ཀར་དང་། ཤུ་དག་དང་།
ཤིང་ཀུན་དང་། རྩ་བ་ལྔ་དང་། ཏིལ་གཉིས་དང་། སྒོག་སྐྱ་རྣམས་ཆ་


བསྙམས་ལ་མར་ཕུལ་བཞི་དང་། འོ་མ་ཕུལ་བཞི་དང་བ་ལང་གི་ཀོ་བ་ཕུལ་་་་་
བཞི་དང་། རའི་ཆུས་བཏགས་ལ་མེ་ཆུང་བས་བཙོས་ལ་ནད་པ་རིག་སྔགས་་་
ཀྱིས་ཁྲུས་བྱས་ལ། དེ་དག་ལ་སྔགས་བརྒྱ་རྩ་བརྒྱད་བསྔགས་ལ་ལུས་ལ་ལུས་།
སྣར་ལྡུགས། མིག་ལ་བསྐུ། ལྟོར་བཏང་བས་གནོད་སྦྱིན་གྱི་གདོན་ལས་
ཐར་བར་ངེས་སོ། །སློབ་དཔོན་ཡེ་ཤེས་རྡོ་རྗེས་མཛད་པ། གདོན་ལས་་་་
རྣམ་པར་ཐར་བར་ངེས་པའི་སྒྲུབ་ཐབས་དམ་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འབྱུང་པོ་་
ཐམས་ཅད་འགུགས་པའི་ལས་བྱེད་པར་འདོད་པས། དུར་ཁྲོད་དུ་སོང་ནས་་
མཎྜལ་ནག་པོ་བྱས་ལ། བུམ་པ་ནག་པོ་དར་མཐིང་ནག་གིས་མགུལ་ཆིངས་་
བྱས་ལ། དུག་ཤིང་གི་ལོ་མས་ཁ་རྒྱན་བྱས་ཏེ། སྲད་བུ་ནག་པོའི་་་
གཟུངས་ཐག་བཏགས་ལ་བཅོམ་ལྡན་འདས་སྐུ་མདོག་ནག་པོར་བསྒྱུར་ཏེ།
རིག་སྔགས་ཀྱི་སྙིང་པོ་ཇི་ལྟར་ནུས་པ་བཟླས་ལ་དེའི་རྗེས་ལ་སརྦ་ཀུ་ལན་ཨ་བརྟ་ཡ་
སྭཱ་ཧཱ་ཞེས་སྟོང་ཕྲག་གཅིག་བཟླས་ནས་གཟུངས་ཐག་ནས་གཟུང་སྟེ་བདག་ཉིད་ཀྱི་
སྙིང་ག་ནས་རྡོ་རྗེ་ལྕགས་ཀྱུས་མཚན་པ་གྲངས་མེད་པ་འཕྲོས་པས་གང་འབྱུང་པོའི་
གདོན་གང་ལ་དམིགས་པ་འགུགས་པར་དམིགས་ཏེ། བཟླས་བརྗོད་ཀྱི་འཕྲོ་་་
འདུ་བྱས་པས་འབྱུང་པོ་དམིགས་པ་ཙམ་གྱིས་ཁུགས་ཏེ། དེ་ནས་བུམ་པའི་་་་་
ནང་དུ་བཀུག་སྟེ་རྡོ་རྗེ་ཅན་གྱི་ཞབས་ཀྱི་འོག་ཏུ་མནན་ཏེ་ཀུ་ཅོའི་སྒྲ་འདོན་ཅིང་
ཇི་ལྟར་བསྒོ་བ་བཞིན་དུ་ཉན་པར་དམིགས་སོ། །དེ་ནས་མནན་པར་འདོད་
ན་དུར་ཁྲོད་དུ་བུམ་པ་དང་བཅས་པ་མནན། བསྲེག་ན་ཏིལ་གྱི་བུམ་པ་ལ་བརྒྱ་
རྩ་བརྒྱད་དབུལ། སྐྲོད་ན་བྱ་ནག་མོའི་སྤུ་ལ་སྔགས་བཟླས་ལ་རླུང་ལ་བསྐུར།


རྣམ་འཇོམས་སྒྲུབ་ཐབས་བརྒྱ་རྩར་གྲགས་པ། 
ཀུན་ནས་འབྱུང་པོའི་སྟོབས་ཉམས་པར་འདོད་ན་མཆོད་རྟེན་གྱི་འོག་ཏུ་འཁོར་
ལོ་བརྒྱངས་ལ་གཞག་གོ། །དེ་ཉིད་བརླག་པར་འདོད་ན་ཏ་ལའི་ལོ་མ་ལ་་་་་་
གཟུགས་དང་མིང་ར་ཁྲག་གིས་བྲིས་ལ་གསལ་ཤིང་ལ་བསྐྱོན་ནོ། །འབྱུང་པོ་་་
འགུགས་པའི་བསྒྲུབ་པ་རྡོ་རྗེ་ལྕགས་ཀྱུ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་
མཛད་པ་རྫོགས་སོ།། །།
༄༅ །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རིག་སྔགས་
ཀྱི་ལས་ཐམས་ཅད་བྱེད་དུ་འཇུག་པའི་སྒྲུབ་པ་ལས་ཀྱི་བྱེ་བྲག་སྣ་ཚོགས་པ་བསྒྲུབ་
པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་ཁང་ཡིད་དང་་་་་་
མཐུན་པར་རྡོ་རྗེ་རྣམ་པར་འཇོམས་པའི་ལྷ་ལྔའི་དཀྱིལ་འཁོར་བཞེངས་ལ། བུམ་
པ་ལྔ་ལ་རྒྱུད་སྟོང་ཕྲག་རེ་བཟླས་ལ། དེ་ནས་ལས་ལ་སྦྱར་བ་ནི། རིག་སྔགས་
གཅད་པར་འདོད་ན་མཚོན་རྣོན་པོ་ལ་སྙིང་པོ་རྒྱས་པ་ལན་གཉིས་བརྗོད་པས་རྩྭ་ཀུ་
ཤ་བཅད་དོ། །ཡང་ན་ས་བཅད་དོ། །དེས་རིག་སྔགས་བཅད་པར་ངེས་སོ། །
ལན་གསུམ་པས་རིག་སྔགས་ཉམས་པ་སྐོངས་སོ། །མར་ངོའི་ཉི་ཤུ་གསུམ་ལ་་་
སྔགས་བརྗོད་ལ་དཀྱིལ་འཁོར་གྱི་མདུན་དུ་མཆོད་པ་བྱས་ན་རྨི་ལམ་དུ་དགེ་བ་དང་
མི་དགེ་བ་སྟོན་པར་ངེས་སོ། །ཐལ་བ་འམ་ཆུ་ལ་ལན་བཞི་བཟླས་ཏེ། དུར་་་་
ཁྲོད་ཀྱི་སོལ་བ་ལས་གཟུགས་བྱས་ཏེ། མཚོན་གྱིས་གཏུབ་ཅིང་ས་ལ་བརྡབས་
ན་གདོན་ལས་གྲོལ་བར་ངེས་སོ། །ཡང་ན་དུར་ཁྲོད་ཀྱི་སོལ་བས་ལག་མཐིལ་་་་་
གཡོན་དུ་རྡོ་རྗེ་བྲིས་ཏེ། ས་ལ་གཟུགས་བྲིས་ལ་རྡོ་རྗེ་དང་ལྡན་པའི་ལག་པས་་་་
མནན་ན་གཞན་གྱི་རིག་སྔགས་ནོན་ཏོ། །སྐུད་པ་ལ་མདུད་པ་བོར་ལ་ལན་ཉེར་
གཅིག་བརྗོད་པས་རིག་སྔགས་འཆིང་ངོ་། །དཀྱིལ་འཁོར་གྱི་ཙནྡན་དམར་པོས་་


རྡོ་རྗེ་རྩེ་ལྔ་པ་བྲིས་ལ་གུ་གུལ་གྱིས་བདུགས་ལ་མེ་ཏོག་གཏོར་ཞིང་གཞན་གྱི་རྣ་་་་
བར་ལན་ཉེར་གཅིག་བཟླས་ན་ཀ་བབས་པར་ངེས་སོ། །ཆུའམ་སོ་ཕག་གི་དུམ་་་
བུའམ་ཐལ་མོ་བརྡབས་པ་ལན་བདུན་བཟླས་ན་ནད་པ་ལ་ཕྲ་མེན་མའི་ཉེ་འབྱེད་
ལས་གྲོལ་ལོ། །རྨ་བྱའི་མདོངས་དང་ཆུ་གྲི་དང་མེ་ལོང་ལ་བརྒྱ་བཟླས་ན་སྦྲུལ་་་་
གྱིས་ཟིན་པ་ལས་གྲོལ་ལོ། །རྒྱ་སྤོས་དང་། རྒྱ་མཚོ་སྦུ་བ་དང་། ལྡོང་རོས་་་་
དང་། རྨ་བྱའི་མཁྲིས་པ་ལ་སྟོང་བཟླས་ཏེ། ཆུ་དང་སྦྱར་ཏེ་ལྟོར་བཏང་ན་་་་་
དུག་གིས་ཟིན་པ་ལས་གྲོལ་ལོ། །ཆུ་བསྐོལ་བ་ལ་ལན་ལྔ་བཟླས་ཏེ་བཏང་ན་་་་་
སྲིན་བུ་དང་སྦྲང་བུའི་ནད་སོས། མར་ལ་ལན་བརྒྱ་རྩ་བརྒྱད་བཟླས་བརྗོད་བྱས་
ནས་བུད་མེད་སྦྲུམ་མའི་བུ་སྐྱེ་ཁ་མ་ལ་བྱིན་ན་བདེ་བར་བཙའ་བར་འགྱུར་རོ། །
བདུག་པ་སྣ་ཚོགས་པ་ལ་སྔགས་ལན་ཉེར་གཅིག་བརྗོད་ནས་བདུགས་ན་བྱིས་པ་
གདོན་གྱིས་ཟིན་པ་ལས་གྲོལ་ལོ། །སྦྱིན་སྲེག་གི་ཐལ་བ་དང་ཐལ་བ་གཙང་མ་
ལ་ལན་བརྒྱ་རྩ་བརྒྱད་བརྗོད་ནས་རྐུན་མ་བྱུང་བའི་ཕྱོགས་སུ་གཏོར་ན་རྐུ་མི་ཤེས་་
པར་འགྱུར་རོ། །གོས་ཀྱི་མཐའ་མར་མདུད་པ་ལན་བདུན་བོར་ནས་སྔགས་ལན་
བདུན་བརྗོད་པས་བདག་བསྲུང་བར་ཤེས་སོ། །སྤྱི་གཙུག་གི་སྐྲ་ལ་མདུད་པ་བོར་
ནས་ལན་བདུན་བརྗོད་པས་གཞན་བསྲུང་ངོ་། །ཆུ་ལ་ལན་བརྒྱ་རྩ་བརྒྱད་བརྗོད་
ནས་ཕྱོགས་བཞིར་གཏོར་བས་ཆུ་སྲིན་གྱི་འཇིགས་པ་ལས་གྲོལ་ལོ། །ཡུངས་ཀར་
ལ་ལན་བདུན་བཟླས་ནས་གཏོར་ན་སྟག་གི་འཇིགས་པ་ལས་ཐར་རོ། །ཕུར་བུ་
ལ་ལན་བརྒྱ་རྩ་བརྒྱད་བཟླས་ནས་ཞིང་དཀྱིལ་དུ་བཏབ་ན་ཞིང་སྲུང་བར་བྱེད་དོ།།
ཤིང་སོར་བཅུ་གཉིས་པ་མེར་བཏང་ལ་འབྲས་དང་འོ་ཐུག་དང་ཞོ་དང་སྦྲང་རྩི་་
དང་མར་དང་སྦྱར་ལ་བླུགས་གཟར་དུ་བླུགས་ལ་ཞག་གསུམ་དུ་སྲེག་བླུགས་བླུགས་སྟོང་
རྩ་བརྒྱད་བྱས་ན་བདག་དང་གཞན་ཞི་བར་འགྱུར་རོ། །ཞག་བདུན་བྱས་ན་གྲོང་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ཁྱེར་ཙམ་ཞི་བར་འགྱུར་རོ། །མངར་གསུམ་གྱི་སྦྱིན་སྲེག་ཞག་བདུན་དུ་བྱས་ན་་་
ཆར་འབེབས་སོསོ། །༄བའི་ཉག་མ་ལ་སྦྲང་རྩི་ཞོ་དང་མར་གྱི་ནང་དུ་་་་་་
བསྙུགས་པའི་སྦྱིན་སྲེག་ཉི་མ་གཅིག་ལ་ལན་སྟོང་རྩ་བརྒྱད་བྱས་ན་དེ་ལྟར་ཞག་
བཅུའི་བར་ལ་བྱས་ན་དུས་མ་ཡིན་པར་འཆི་བ་རྣམས་ཞིའོ། །རྩྭ་དྲུར་བའི་སྦྱིན་
སྲེག་ལན་འབུམ་བྱས་ན་ཚེ་སྟོང་ཕྲག་ལྔ་ཐུབ་བོ། །སློང་མོའི་ཟས་ཟ་ཞིང་སྔགས་
འབུམ་ཕྲག་གཅིག་བཟླས་ཏེ། ཟླ་བ་གཟས་ཟིན་པའི་ཚེ་བ་ནག་མོའི་འོ་མ་ལ་ལན་
བརྒྱ་རྩ་བརྒྱད་བརྗོད་ནས་བྱུགས་ན་བཅུད་ལེན་དུ་འགྱུར་རོ། །ལོ་ལེགས་པ་་
དང་བུ་ཚ་འཕེལ་བར་འདོད་ན་ཞོའི་སྦྱིན་སྲེག་བརྒྱ་རྩ་བརྒྱད་བྱས་པས་འགྲུབ་པར་
འགྱུར་རོ། །ཕ་རོལ་གྱི་དཔུང་གི་གནོད་པ་ཉམས་པར་བྱེད་ན། ལྕགས་ཕྱེ་ཏིལ་
མར་དང་སྦྱར་བའི་སྦྱིན་སྲེག་ལན་གསུམ་བྱས་ཏེ། རྒྱལ་མཚན་དང་དུང་ལ་བརྒྱ་
རྩ་བརྒྱད་བརྗོད་པས་འཕྱར་ཞིང་བུས་པས་རྒྱལ་མཚན་མཐོང་ཞིང་དུང་གི་སྒྲ་ཐོས་
པས་ཕ་རོལ་གྱི་དམག་དཔུང་གིས་མི་ཚུགས་སོ། །གཞན་དུ་ལོངས་མ་སྤྱད་པའི་་་
བུམ་པ་འབྲུ་དང་སྨན་དང་རིན་པོ་ཆེས་བཀང་ལ་ལན་བརྒྱ་རྩ་བརྒྱད་བཟླས་ནས་་
ཁྲུས་བྱས་ན་བགེགས་ཀྱིས་ཟིན་པ་ལས་ཐར་རོ། །བྱིས་པ་བཀྲུས་ན་གདོན་་་་་་
གནོད་དོ་ཅོག་གིས་ཟིན་པ་ལས་ཐར་བར་འགྱུར་རོ། །རྨ་བྱའི་མཇུག་མ་ལ་ལན་
སྟོང་རྩ་བརྒྱད་བརྗོད་ན་དུག་གོ་ཅོག་ཞི་བའོ། །སྐུད་པ་ལ་མདུད་པ་བདུན་བོར་་
ནས་ལན་བརྒྱ་རྩ་བརྒྱད་བརྗོད་ནས་མགུལ་དུ་བཏགས་ན་རིམས་ནད་བསྲུང་ངོ་། །
ལམ་དུ་ཞུགས་པའི་ཚེ་རྡོ་རྗེ་ཅན་ལ་དམིགས་ཏེ་ལན་གསུམ་བརྗོད་ནས་སོང་ན་ཆོམ་
རྐུན་གྱི་འཇིགས་པ་མི་འབྱུང་ངོ་། །གྲུ་རྒལ་བའི་ཚེ་ཆུ་ལ་ལན་བདུན་བརྗོད་ནས་
ཆུའི་ནང་དུ་གཏོར་ནས་ཆུ་རྒལ་ན་བདེ་བར་ངོགས་སུ་ཕྱིན་ནོ། །ཡུངས་ཀར་ལ་་
སྟོང་རྩ་བརྒྱད་བཟླས་ནས་བདག་གི་དམག་འཁོད་པའི་ས་ལ་དང་། མགོ་ལ་་་


གཏོར་ན་དམག་ལས་རྒྱལ་བར་ངེས་སོ། །མདའ་སྔོན་པོ་ལ་སྟོང་རྩ་བརྒྱད་་་་་
བརྗོད་ནས་ཕ་རོལ་གྱི་དམག་གི་ཁྱིམ་དུ་འཕངས་ན་ཕ་རོལ་གྱི་མཚོན་གྱི་ནུས་པ་་་་་
ཉམས་པར་འགྱུར་རོ། །ཡིད་ལ་བཟླས་བརྗོད་བརྒྱ་རྩ་བརྒྱད་བྱས་ན་ཆོམ་རྐུན་གྱི་
ནུས་པ་མེད་པའོ། །ལྕགས་ཀྱི་ཕུར་པ་ལན་སྟོང་བཟླས་ནས་དུར་ཁྲོད་དུ་་་
བཙུགས་ན། མི་མ་ཡིན་པ་ཐམས་ཅད་ཀྱི་གནོད་པ་དང་བྲལ་ཞིང་བཅིང་བར་
འགྱུར་རོ། །དེ་ཉིད་ཕྱུང་ན་མཐོང་བར་ངེས་སོ། །མཚམས་གཅད་པར་་་་་་
འདོད་ན་ཡུངས་ཀར་རམ་དུར་ཐལ་ལམ་ཆུས་བྱའོ། །ནད་པ་ལ་གདོན་དབབ་པ་
ནི་གུ་གུལ་ལ་ལན་ཉེར་གཅིག་བཟླས་ཏེ་བདུག་གོ། །ཆར་དབབ་པར་དཀའ་ན་་་
མངར་གསུམ་ཁྲག་དང་སྦྱར་བའི་སྦྱིན་སྲེག་སྟོང་རྩ་བརྒྱད་བྱས་པས་དབབ་བོ། །
མངར་གསུམ་དཀར་དང་བཅས་པའི་སྦྱིན་སྲེག་བྱས་ན་ཆར་པ་འཆད་དོ། །
སེར་བ་གཅད་པར་འདོད་ན་ཡུངས་ཀར་དང་ཏིལ་ནག་པོ་ལ་བཟླས་སོ། །སྤྲིན་
བསྡུ་བར་འདོད་ན་སྲིན་བལ་གྱི་མདུད་པ་ལ་བཟླས་སོ། །དེ་ལྟར་རིག་སྔགས་ཀྱི་་
ལས་ཐམས་ཅད་བྱེད་དུ་འཇུག་པའི་ལས་ཀྱི་བྱེ་བྲག་བཞི་བཅུ་རྩ་གཉིས་བཀོད་པ་་་
ཡིད་བཞིན་ནོར་བུ་འོད་འབར་བ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་
པ་རྫོགས་སོ།། །།
༄༅། །དཔལ་རྡོ་རྗེ་ཅན་ལ་ཕྱག་འཚལ་ལོ། །གཟུངས་སྔགས་ཀྱི་སྦྱོར་བ་མ་
གྲུབ་པ་རྣམས་གྲུབ་པར་བྱེད་པའི་ལས་ཀྱི་མཐའ་རྫོགས་པར་བྱེད་པའི་སྒྲུབ་པ་པོ་
དམ་ཚིག་དང་ལྡན་པས་དཀྱིལ་འཁོར་དཔའ་བོ་གཅིག་པ་བཞེངས་ལ་རིན་པོ་ཆེའི་
བུམ་པའི་ནང་དུ་འདོད་པའི་ལྷའི་གཟུགས་ར་གན་ལ་བསྒར་བ་ས་ལ་གཞུག་གོ། །
ཆུ་སྣ་སུམ་ཅུ་རྩ་ལྔ་དང་། སྨན་སྣ་དང་རིན་པོ་ཆེའི་གྲངས་ཀྱང་དེ་ཙམ་གཅིག་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བཙལ་ལ་གཙོ་བོའི་བསྙེན་པ་ཇི་ཙམ་རིགས་པ་བྱས་ལ་རྒྱུད་ཀླག་པ་དང་། མཆོད་
པའི་བྱེ་བྲག་ཇི་ལྟར་རིགས་པ་དང་བསྟོད་པ་བྱའོ། །དེ་ནས་རང་གིས་གང་འདོད་
པའི་སྒྲུབ་པ་ ཅི་རིགས་པར་བྱས་ལ་ལས་ལ་སྦྱར་བའི་ཆོ་ག་ལན་བརྒྱ་རྩ་བརྒྱད་དང་
སྟོང་ཕྲག་གཅིག་བྱས་ལ། འདོད་པའི་ལྷའི་སྐུའི་ཐུགས་ཀར་རྡོ་རྗེ་རྣམ་འཇོམས་་
ཀྱི་མཛོད་སྤུ་ནས་འོད་འཕྲོས་པས་ཁ་དོག་ཇི་ལྟར་མོས་པ་ལྕགས་ཀྱུའི་རྣམ་པ་དང་་
འདྲ་བ་བྱུང་ལ་ཡི་དམ་ཅི་འདྲ་བ་དེ་གྲངས་མེད་པ་དེའི་ཐུགས་ཀར་གཞུག་གོ། །
དེ་ནས་ལྷ་ཨར་ལ་གཏད་པའི་ཆོ་ག་བྱའོ། །མཎྜལ་དམར་པོའི་སྟེང་དུ་གཏོར་མ་་
ལྔ་བྱས་ཏེ། དེ་དག་རེ་རེའི་ནང་དུ་སྙིང་པོ་གང་ཡང་རུང་བ་བོང་བུའི་ཁྲག་གིས་
གྲོ་ག་ལ་བྲིས་ལ་གཏོར་མའི་འོག་ཏུ་བཅུག་ལ་ཁྲག་དང་འོ་མ་བསྲེས་ལ་སྦྲེང་ཞིང་།
ཡི་དམ་གྱི་སྙིང་པོ་གང་ཡིན་པ་དེ་མས་བཟློག་ལ་སྟོང་ཕྲག་བདུན་བཟླས་ཏེ། ལས་
མ་གྲུབ་པ་ནི་མཆོག་ཡིན་ནོ་ཞེས་ལན་བདུན་བརྗོད་པས་གཏོར་མ་དེ་དག་དུར་ཁྲོད་
དུ་ཁྱེར་ལ་དོང་བྲུས་ལ་དོང་དུ་བླུགས་ལ་དུར་ཁྲོད་ཀྱི་སོལ་བས་བཅད ། དེ་དག་
ཀུན་གྱི་འོག་ཏུ་ཅི་འདོད་པའི་དོན་དེ་ལས་ལ་སྦྱར་ལ་གཞག་གོ། །དེ་ནས་བུམ་
པའི་ནང་གི་ཡི་དམ་གྱི་གཟུགས་ལ་ཡེ་ཤེས་སེམས་དཔའ་ལན་བརྒྱ་རྩ་བརྒྱད་བཅུག་
ལ་རང་གི་འདོད་པའི་དོན་ལ་གསོལ་བ་བཏབ་སྟེ། སྙིང་པོ་སྟོང་ཕྲག་གཅིག་་་
བཟླས་ལ་སྤྱན་དྲང་བ་དང་མཆོད་པ་དང་བསྟོད་པ་རང་གི་གཞུང་དང་མཐུན་་་་་
པར་བྱས་ལ། མཆོད་པ་དང་བསྟོད་པ་གཏོར་མ་བརྒྱ་རྩ་བརྒྱད་བྱས་ན་སྔར་་་་
སྔགས་ཀྱི་ལན་གྲངས་དང་དུས་ལས་སྐྱོལ་ན་མ་གྲུབ་པ་རྣམས་གྲུབ་སྟེ། དེ་ལྟར་
བྱས་ན་བདག་ཉིད་བུམ་པའི་ཆུས་ཁྲུས་བྱས་ཏེ། བདག་གི་ལུས་ཁྲོ་བོ་གྲངས་
མེད་པར་སྤྲུལ་ལ་དེ་དག་རྣམས་ཀྱི་ལུས་ལ་སྤྲུལ་པའི་ཁྲོ་ཆུང་གྲངས་མེད་པ་སྤྲོས་་་་་
ནས་སྣང་བ་ཐམས་ཅད་ཁྲོ་བོར་དམིགས་ལ། ཁྲོ་བོ་དེ་དག་གིས་འདོད་པའི་


དོན་གང་ཡིན་པ་ངེས་པར་སྟེར་བ་དང་། བདག་ཉིད་ཀྱི་ལས་དང་བག་ཆགས་་་
ཐམས་ཅད་རྒྱུན་གཅད་དེ། ཉེས་སྐྱོན་དང་དྲི་མ་ཐམས་ཅད་དག་པར་དམིགས་
སོ༑ །དེའི་རྗེས་ལ་ཁམས་གསུམ་གྱིས་བསྡུས་པའི་སེམས་ཅན་རྣམས་ཀྱི་ལས་་་
དང་ཉོན་མོངས་པ་ཐམས་ཅད་ཀྱང་རྒྱུན་གཅད་དེ། ཏིལ་གྱི་འབྲུ་ཙམ་ཡང་མ་
ལུས་པར་དག་པར་དམིགས། འདོད་པའི་དོན་ཇི་ལྟར་དམིགས་པ་བཞིན་དུ་་
ཁམས་གསུམ་དུ་གཏོགས་པའི་གཟུགས་དང་གཟུགས་མེད་པ་རྣམས་ཀྱིས་ཀྱང་ཁྱོད་
ཀྱི་སྔགས་ངེས་པར་འགྲུབ་པར་ལྷ་ཆེ་གེ་མོས་གྱིས་ཤིག་པར་འདོད་པའི་དོན་ལ་
གསོལ་བ་གདབ་པར་དམིགས་སོ། །དེ་ནས་ཁམས་གསུམ་དུ་གཏོགས་པའི་སེམས་
ཅན་རྣམས་ལ་གཏོར་མ་རོ་མཆོག་བརྒྱ་དང་ལྡན་པ་སྦྱིན་པར་བྱའོ། །དེ་ནས་་་
སྨོན་ལམ་གདབ། དཀྱིལ་འཁོར་བསྡུ། བཀྲ་ཤིས་གསོལ། ཡི་གེ་བརྒྱ་པ་ཡང་
འབུམ་ཕྲག་གཅིག་གིས་བཤགས་སོ། །གཟུངས་སྔགས་ཀྱི་ལས་མ་གྲུབ་པ་རྣམས་་
གྲུབ་པར་བྱེད་པ་རྡོ་རྗེ་བེ་ཅོན་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་་
པ་རྗོགས་སོ། །།
༄༅། །བཅོམ་ལྡན་འདས་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །
རིག་སྔགས་ཀྱི་ལས་ཆུད་མི་ཟ་བར་བྱེད་པའི་སྒྲུབ་པ་པོ་དམ་ཚིག་དང་ལྡན་པས་་་་
བུམ་པ་གཅིག་པའི་དཀྱིལ་འཁོར་བཞེངས་ལ། དེ་ལ་ཅི་འདོད་པའི་དབང་བསྐུར་
བླངས་ལ་བདག་ཉིད་ཀྱིས་སངས་རྒྱས་ཐམས་ཅད་ལ་ཐུགས་གཉིས་སུ་མེད་པའི་ཡེ་
ཤེས་རྣམས་བདག་ལ་བལྟས་ཏེ། སྐུ་དང་གསུང་དང་ཐུགས་ཀྱི་དབྱིབས་རྣམས་
བདག་ལ་བསྟིམས་ལ། དེ་ནས་རང་འདོད་པའི་ལྷར་དམིགས་ལ་བསྙེན་པ་་་
འབུམ་ཕྲག་གཅིག་བསྒྲུབ་པ་ལ་འབུམ་ཕྲག་གཉིས་བྱས་ལ་མཆོད་པ་བདག་ཉིད་་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ཀྱིས་བདག་ལ་མཆོད་པ་དང་། དེ་བཞིན་དུ་བསྟོད་པ་དང་། གསོལ་བ་གདབ་
པ་དང་། བསྐུལ་བ་དང་། རྗེས་སུ་ཡི་རང་བ་དང་། བདག་དང་སེམས་་་་་
ཅན་གྱི་དོན་རྗེས་སུ་གཟུང་བ་རྣམས་བྱ་སྟེ། བུམ་པའི་ནང་ནས་ཀྱང་མཆོད་་་་
པའི་ལྷ་མོ་གྲངས་མེད་པ་རྣམས་སྤྲོས་ལ་བདག་ལ་མཆོད་པ་དང་། སངས་རྒྱས་་་
དང་བྱང་ཆུབ་སེམས་དཔའ་དཔག་ཏུ་མེད་པ་མདུན་གྱི་ནམ་མཁའ་ལ་སྤྱན་དྲངས་
ལ་བདག་ལ་རྗེས་སུ་ཡི་རངས་ཤིང་བསྟོད་པ་དང་། འཇིག་རྟེན་ལས་འདས་པའི་
གཟུགས་འཛིན་པའི་མཁའ་འགྲོ་མ་གྲངས་མེད་པ་རྣམས་ཀྱིས་ཀྱང་བདག་གི་
ཞབས་སྤྱི་གཙུག་ཏུ་ལེན་ཅིང་། རབ་ཏུ་བསྟོད་པ་དང་འཇིག་རྟེན་ལ་གནས་ཤིང་
འཇིག་རྟེན་སྐྱོང་བའི་ལྷ་དང་ཀླུ་དང་གནོད་སྦྱིན་དང་། ཚངས་པ་ལ་སོགས་པ་་་
རྣམས་ཀྱིས་ཀྱང་བདག་ལ་མཐུ་དང་གཟི་བརྗིད་དང་། དཔལ་འཇུག་པ་དང་།
ཉན་ཐོས་དང་རང་སངས་རྒྱས་རྣམས་ཀྱིས་ཀྱང་སྤྲུལ་པའི་གཟུགས་གྲངས་མེད་པ་་
སྤྲུལ་ཏེ། རྫུ་འཕྲུལ་བྱིན་ཅིང་ངོ་མཚར་གྱི་ཚོགས་བཤད་པ་མང་པོར་བརྗོད་པར་
དམིགས་ལ། ཁམས་གསུམ་ན་ཇི་ལྟར་དམིགས་པའི་མཐུ་རྩལ་དང་། ལོངས་་
སྤྱོད་པ་དང་་། དཔལ་དང་། དགེ་བ་དང་། སྟོབས་དང་། གཟི་
བརྗིད་དང་། དབང་ཕྱུག་ལ་སོགས་པ་དང་བདག་ལྡན་པར་དམིགས་པ་དང་།
འདས་པའི་ཡེ་ཤེས་དང་ཐམས་ཅད་མཁྱེན་པ་དང་དེ་བཞིན་ཉིད་དང་ཟག་པ་མེད་
པའི་ཆོས་ཉིད་ཐམས་ཅད་བདག་ཉིད་ཡིན་པར་དམིགས་སོ། །དེ་ལྟར་དམིགས་་
པ་ལ་རྒྱུད་རྫོགས་པར་ཀླག་པ་ཚར་རེ་ཞིང་རང་གི་འདོད་པའི་གཙོ་བོའི་དངོས་་་
གྲུབ་ལན་རེ་བླངས་ཏེ། ཁམས་གསུམ་གྱི་བཅུད་བསྡུས་འདས་པའི་དཔལ་་་་
བསྡུའོ༑ །དེ་ལྟ་བུ་ལན་བརྒྱ་རྩ་བརྒྱད་བྱས་པས་རིག་སྔགས་སམ། གསང་
སྔགས་ཀྱི་འདོད་པའི་དོན་གཅིག་འགྲུབ་པས་ལྷག་མ་མ་ལུས་པར་འགྲུབ་ཅིང་དེ་་


བསྟན་འགྱུར། སྤྱོད པའི
ཉིད་ལ་ཟག་པ་མེད་པར་ལོངས་སྤྱོད་པར་ངེས་སོ། །གཟུངས་སྔགས་ཀྱི་ལས་་་་་
གྲུབ་པ་རྣམས་ཆུད་མི་ཟ་བར་བྱེད་པ་རིན་པོ་ཆེའི་གཏེར་སྒྲུབ་ཅེས་བྱ་བ། སློབ་
དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུའི་རྒྱལ་
པོ་རྣམས་ཀྱིས་ཆར་འབེབས་པའི་ལས་བྱེད་པར་འདོད་པའི་སྒྲུབ་པ་པོ་དམ་ཚིག་་
དང་ལྡན་པས་དཀྱིལ་འཁོར་སྔ་མ་བཞིན་བཞེངས་ལ། ཀླུ་གནས་པའི་སར་སྦྲ་
ཕུབ་ལ་ཀླུ་གཟུགས་དང་གཏོར་མ་རྣམས་བཤམས་ལ། གཙོ་བོ་འཁོར་དང་བཅས་
པ་རྣམས་མཆོད་ལ། སྒྲུབ་པ་པོ་བཞི་ཕྱོགས་བཞི་ནས་རྒྱུད་སྟོང་ཕྲག་རེ་ཀླག །
གཅིག་གིས་ཀླུ་རྣམས་ཀྱི་སྙིང་པོ་བཟླ་ཞིང་མཆོད། གཅིག་གིས་གཏོར་མ་དང་
ཆུ་གཏོར་གྱི་ལས་བྱའོ། །དེ་ལྟར་བྱ་ཞིང་འདོད་པའི་དོན་ལ་གསོལ་བ་གདབ།
གལ་ཏེ་ཉེ་བར་མ་ཕེབས་ན་རྡོ་རྗེ་རྣམ་འཇོམས་ཀྱི་ང་རྒྱལ་དུ་བྱས་ལ་སྙིང་པོ་བསྡུས་
པ་ལ་སྟོང་ཕྲག་གསུམ་བཟླས་ཏེ། ཀླུ་ཤིང་སྣ་ཚོགས་པའི་མེ་སྦར་ཏེ། དཀར་་་
ཆོས་ཀྱི་སྦྱིན་སྲེག་བྱའོ། །དེས་ཀྱང་མ་ཕེབས་ན་བདག་ཉིད་ཀྱི་སྙིང་ག་ནས་ཁྲོ་་་་
ཆུང་གྲངས་མེད་པ་སྤྲོས་ཏེ་དེ་དག་རེ་རེ་ལས་སྤྲུལ་པའི་ཁྱུང་གྲངས་མེད་པ་སྤྲོས་ཏེ།
ཀླུ་རྣམས་ཀྱི་མགྲིན་པ་ནས་བཟུང་བས་ཀླུ་དེ་དག་རབ་ཏུ་སྐྲག་པ་ལས། རབ་ཏུ་་
སྐྱུགས་ཏེ་ཆར་གྱི་རྒྱུན་གཉའ་ཤིང་ཙམ་དུ་འབབ་པར་དམིགས་ཏེ་དྲག་ཤུལ་གྱི་སྦྱིན་
སྲེག་བྱས་པས་ངེས་པར་ཕེབས་སོ། །ཀླུའི་ལས་ཆར་དབབ་པ་བདུད་རྩིའི་རྒྱུན་་་་
ཞེས་བྱ་བ། དཔལ་མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འདོད་པ་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ།

ཐམས་ཅད་རབ་ཏུ་སྦྱིན་པ་ལས་ཀླུ་ལ་སོགས་པའི་འགྲོ་བ་རྣམས་ཚིམ་པར་འདོད་
པའི་ཆོ་ག་རྫོགས་པར་འདོད་པས། སྣོད་རབ་ཏུ་མཛེས་ཤིང་དྲི་མ་མེད་པའི་ནང་
དུ་ཆུ་གཙང་མ་སྲོག་ཆགས་མེད་པ་ལ་འབྲུ་སྣ་ཚོགས་ཀྱི་ཕྱེ་མ་དང་རིན་པོ་ཆེ་ལྔ་དང་
སྨན་ལྔ་དང་། དྲི་ལྔ་དང་མེ་ཏོག་ལྔ་ལ་སོགས་པས་བལྟམས་ལ་བདག་ཉིད་ཁ་
བཤལ་ལ། ན་མོ་རྒྱལ་བ་སྲས་དང་བཅས་པ་མ་ལུས་དགོངས་སུ་གསོལ། །བླ་་
མ་དཀོན་མཆོག་གསུམ་ལ་ཕྱག་འཚལ་ལོ། །བླ་མ་དཀོན་མཆོག་གསུམ་ལ་སྐྱབས་
སུ་མཆི། །བླ་མ་དཀོན་མཆོག་གསུམ་ལ་མཆོད་པར་བགྱི། །སྡིག་པ་མི་དགེ་སོ་
སོར་བཤགས། །དགེ་བ་བགྱིད་ལ་རྗེས་ཡི་རང་། །མྱ་ངན་མི་འདའ་གསོལ་བ་
འདེབས༑ །ཆོས་ཀྱི་འཁོར་ལོ་བསྐོར་བར་བསྐུལ། །བསགས་པའི་དགེ་བ་བསྔོ་
བར་བགྱི། །ཀུན་ཀྱང་བྱང་ཆུབ་ཐོབ་པར་སྨོན། །བླ་མ་དཀོན་མཆོག་སྤྱན་སྔ་རུ།།
བྱང་ཆུབ་སེམས་ནི་བསྐྱེད་པར་བགྱི། །མ་གྲོལ་བ་རྣམས་གྲོལ་བར་བགྱི། །མ་་
བསྒྲལ་བ་རྣམས་བསྒྲལ་བར་བྱ། །དབུགས་མ་ཕྱུང་བ་དབུགས་དབྱུང་ཞིང་། །
སེམས་ཅན་མྱ་ངན་འདས་ལ་དགོད། །ཅེས་བརྗོད་དོ། །སྒྲུབ་པ་པོ་དམ་ཚིག
དང་ལྡན་པས་སྔོན་དུ་སྟོང་པ་ཉིད་ལ་བློ་གནས་པར་བྱས་ལ། ཚད་མེད་པ་བཞི་་
རྣམ་པར་བསྒོམ་པར་བྱའོ། །དེའི་འོག་ཏུ་བདག་ཉིད་སྐུ་མདོག་དཀར་པོ་མཆོག་་་
སྦྱིན་གྱི་ཕྱག་རྒྱ་དང་ལྡན་པར་བྱས་ལ། ཨོཾ་སརྦ་ཨ་ཡ་སྭཱ་ཧཱ་ཞེས་ཆོས་ཉིད་
དབྱིངས་རྣམ་པར་དག་པའི་རང་སྒྲས་གཏོར་མའི་ཉེས་པའི་སྐྱོན་རྣམས་སྦྱངས་ཏེ།
ཡེ་ཤེས་ཀྱི་བདུད་རྩི་རོ་མཆོག་བརྒྱ་དང་ལྡན་པར་དམིགས་སོ། །དེ་ནས་ན་མཿས་
མནྟ་བཛྲ་རྡེ་ཞེས་བརྗོད་ཅིང་། ལྕགས་ཀྱུའི་ཕྱག་རྒྱ་དང་ལྡན་པས་བླ་མ་དགེ་
བའི་བཤེས་གཉེན་དང་། བུདྡྷ་བོ་དྷི་སཏྭ་དང་། ཉན་རང་དང་ཁམས་གསུམ་
ན་གནས་པའི་འཇིག་རྟེན་སྐྱོང་བའི་སྲུང་མ་དང་། མགྲོན་བཞི་སྤྱན་དྲངས་ཏེ།


རྩོད་པ་ཕྲག་དོག་མེད་པར་བཞུགས་པར་བསམ་མོ། །དེ་ནས་ཨོཾ་ན་མཿསརྦ་་
ཏ་ཐཱ་ག་ཏ་སརྦ་ཨ་པ་ཛཱ་ཡ་སྭཱ་ཧཱ་ཞེས་བརྗོད་པས་ཇི་ལྟར་འདོད་པ་བཞིན་དུ་ཚིམ་་
པར་མོས་པ་བྱའོ། །དེ་ནས་ཚིགས་བཅད་འདི་དག་རྣམས་ཀྱང་བརྗོད་དོ། །
ཆོས་དང་མི་འཇིགས་ཟང་ཟིང་གིས། །སྲིད་ཞིའི་འཕགས་པ་དཀོན་མཆོག་་་་་་
གསུམ༑ །ཡབ་ཡུམ་སྲས་དང་བཅས་རྣམས་ལ། །ཞིང་ཁམས་དཔག་ཏུ་་་
མེད་པ་ན། །བཞུགས་ཤིང་སྟོན་པ་འཁོར་དང་བཅས། །རྡུལ་གཅིག་སྟེང་
ན་རྡུལ་སྙེད་དང་། །ཉན་ཐོས་རྣམས་དང་རང་སངས་རྒྱས། །དགྲ་བཅོམ་
དྲི་མ་མེད་རྣམས་ལ། །མཆོད་སྦྱིན་དག་གིས་གཏོར་མ་བསྔོ། །ཡོན་ཏན་་་
མགྲོན་དུ་གྱུར་པ་ནི། །ཚངས་པ་ལ་སོགས་ལྷ་ཆེན་བརྒྱད། །རྒྱལ་ཆེན་བཞི་
དང་ཕྱོགས་སྐྱོང་བཅུ། །གཟའ་བརྒྱད་ཀླུ་བརྒྱད་འཕྲོག་མའི་བུ། །མཁའ་
འགྲོ་མ་དང་ཆོས་སྐྱོང་རྣམས། །སྟོང་གྲོགས་མགོན་ཚུལ་བྱེད་ལ་བསྔོ། །ལན་
ཆགས་མགྲོན་གྱི་རིགས་རྣམས་ལ། །བགེགས་རིགས་སྟོང་ཕྲག་བརྒྱད་ཅུ་དང་། །
ཁྱད་པར་མཆོག་རིགས་བཅོ་ལྔ་དང་། །ཀླུ་དང་ས་བདག་མ་མོ་དང་།
བདུད་དང་རྒྱལ་པོ་བཙན་རིགས་དང་། །ས་སྲིན་ཀླུ་སྲིན་བཙན་རིགས་དང་། །
འབྱུང་པོ་མང་པོ་འཁོར་དང་བཅས། །སྔོན་གྱི་ལན་ཆགས་སྙེགས་ལ་བསྔོ། །
སྙིང་རྗེའི་མགྲོན་དུ་གྱུར་པ་ནི། །ཁམས་གསུམ་འཁོར་བའི་རིགས་དྲུག་སྟེ། །
སྐྱེ་བཞི་ལམ་ལྔས་བསྡུས་པ་ཡི། །སེམས་ཅན་རྣམས་ལ་ཅི་རིགས་པར། །
ཐོགས་པ་མེད་པར་འབྱུང་གྱུར་ཅིག །བྱོལ་སོང་གཅིག་ལ་གཅིག་ཟ་བ། །དེ་
རྣམས་བདེ་དང་ལྡན་ནས་ཀྱང་། །ཡི་དྭགས་རྣམས་ལ་ཟས་སྐོམ་དང་། །
རྣམས་བདེ་ཇི་ལྟར་འདོད་པ་ཐོབ་གྱུར་ཅིག །སེམས་ཅན་དམྱལ་བའི་སྡུག་བསྔལ་གང་། །
མི་བཟད་རྣམ་པ་སྣ་ཚོགས་པ། །དེ་དག་རྣམས་ལས་ཐར་བར་ཤོག །ཅེས་


རྣམ་ཀྱི་སྒྲུབ་ཐབས་བརྒྱ་རྩར་གྲགས་པ། 
བསྔོའོ༑ །གཞན་ཡང་ཇི་ལྟར་རིགས་པར་བསྔོ། །ཀླུ་རྣམས་མཉེས་པར་
བྱེད་པའི་ཆུ་ལ་བརྟེན་པའི་གཏོར་མ་བདུད་རྩིའི་རྒྱ་མཚོ་ཞེས་བྱ་བ་དཔལ་མར་མེ་
མཛད་བཟང་པོས་མཛད་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུ་ཆེན་
པོ་རྣམས་ཀྱི་སྤྲིན་དྲལ་་བའི་ཆོ་ག་བསྒྲུབ་པར་འདོད་པས་བདག་ཉིད་རྡོ་རྗེ་
རྣམ་པར་འཇོམས་པ་དམར་པོར་བསྒྱུར་ལ་སྙིང་པོ་བསྡུས་པའི་སྔགས་བཟླས་ཏེ།
ཡུངས་ཀར་ལ་ཀླུ་ཆེན་པོ་རྣམས་ཀྱི་ཡིད་བཞིན་གྱི་ནོར་བུར་དམིགས་ཏེ།
ནམ་མཁའ་ལ་གཏོར་བས་ཀླུ་རྣམས་ཀྱི་སྙིང་ག་ནས་ཕུ པའི་ཡི་གེ་གྲངས་མེད་
པ་འཕྲོས་པས་སྤྲིན་གྱི་ཚོགས་རྣམ་པར་བཤིགས་ཏེ ། ནམ་མཁའ་རང་དྭངས་
སུ་སོང་བར་དམིགས་སོ། བདག་ཉིད་རྡོ་རྗེ་ཆེན་པོའི་ང་རྒྱལ་དང་ལྡན་པས་
སྡིགས་མཛུབ་བསྒྲེངས་ཏེ། ཁྲོ་བོའི་སྡང་མིག་བཟློག་ལ་སྔགས་ཟློས་ཤིང་མཛུབ་
རིས་བྱ། ཁ་ནས་མེའི་འོད་ཟེར་དཔག་ཏུ་མེད་པ་འཕྲོས་པས་བར་སྣང་ཐམས་་་་
ཅད་མེ་དཔུང་གིས་ཁེངས་པར་དམིགས་སོ། །གང་བསྲུང་བའི་ཕྱོགས་སུ་ཕུར་་
བུ་ལ་ཁྲོ་བོ་བཅུར་དམིགས་ལ་གདབ་བོ། །སེམས་ཅན་བསྲུང་བའི་ལས་སྤྲིན་དྲལ་
བའི་འབྱུང་བ་གཅོད་བྱེད་ཅེས་བྱ་བ། དཔལ་མར་མེ་མཛད་བཟང་པོས་མཛད་
པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བྱིས་པའི་
གདོན་ལས་ཐར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས་སྔོན་དུ་སྲིན་མོ་
ནམ་གྲུའི་ཆོ་འབྲང་བཏོན་ཏེ་གཏོར་མ་སྦྱིན། འབྲས་ཀྱི་འོ་ཐུག་དང་། ཀྲི་སར་


དང་། འབྲས་ཆན་མོན་སྲན་གྲེའུ་སྦྱར་བ་དང་། བུ་རམ་དང་། འོ་མ་དང་།
ཉ་དང་། ཤ་དང་། ཏིལ་དང་། ཆང་དང་། འགྲོན་བུ་དང་། དྲི་དང་
མེ་ཏོག་སྣ་ཚོགས་པའི་གཏོར་མ་དུར་ཁྲོད་དུ་བྱིན་ན་བྱིས་པའི་གདོན་སྲུང་བ་དང་
མི་ནད་ཆེན་པོ་རྣམས་ཞི་བར་འགྱུར་རོ། །འདི་དག་གིས་བཤོས་གཙང་མ་ལ་་་
སོགས་པ་བཛྲ་པཱ་ཎི་འཁོར་དང་བཅས་པ་ལ་མཆོད་ཅིང་རྒྱུད་རྫོགས་པར་ཅི་རིགས་
པར་བཀླག །དེ་ནས་སྲིན་མོ་ཆེན་མོ་ནམ་གྲུའི་དམ་ཚིག་གི་ཕྱག་རྒྱ་བཅས་ཏེ།
ལག་པ་གཉིས་ཁུ་ཚུར་བཅངས་ཏེ་མཛུབ་མོ་གཉིས་ཚིགས་མར་བཀུག །གུང་མོ་་་
གཉིས་གཤིབས་ཏེ། བསྒྲེང་བའི་་ཚིགས་དང་པོར་མཛུབ་མོ་གཟུགས་ཏེ།
མཐེ་བོང་གཉིས་བསྒྲེང་བར་བྱས་ལ། ན་མོ་བཛྲ་པཱ་ཎི་བྱ་ཙི་ལི་ཙི་ལི་བྷི ཎྚ།
མུཉྩ་མུཉྩ། ཧི་བཱ་ལ་ཀན་སྭཱ་ཧཱ། བཛྲ་པཱ་ཎི་རཱི་ཛྙཱ་པ་ཡ་ཏི་སྭཱ་ཧཱ། དེ་བ་ས་
མན་རཱ་ཛྙཱ་པ་ཡ་ཏི་སྭཱ་ཧཱ། རི་ཤ་ཡ་ས་མ་རཱ་ཛྙཱ་པ་ཡ་ཏི་སྭཱ་ཧཱ་ཞེས་གསེར་དང་།
ལུང་ཏང་དང་། ཛི་བ་ལིག་བུ་མིག་དང་། གི་ཝང་དང་། མར་དང་།
སྦྲང་རྩི་དང་། ཤུ་དག་དང་། དན་ད་དང་། གྲོ་ག་ལ་ཆོ་འབྲང་་་་་་
དང་། རིག་སྔགས་བྲིས་པ་རས་སྔོན་པོའི་ནང་དུ་དྲིལ་བ་དང་། སྐུད་པ་སྔོན་
པོ་ལ་མདུད་པ་བོར་བ་རྣམས་ཀྱིས་བྱིས་པའི་མགུལ་དུ་བཏགས་ན་བྱིས་པ་ངེས་་་
པར་གདོན་གྱི་དབང་དུ་མི་འགྱུར་བར་ངེས་སོ། །ནམ་གྲུའི་ཆོ་འབྲང་སྨོས་པས་
བསྟོད་པ་ནི། །ནོར་བུའི་རང་བཞིན་འོད་ཀྱི་ལུས། །རྒྱན་ནི་འཛམ་བུ་ཆུ་
བོའི་གསེར། །ཁྱོད་ཀྱི་གདོང་ཡང་དངུལ་ཡིན་ཏེ། །ལྟེ་བའི་ངོས་ནི་རྡོ་རྗེ་་་་
མཁྲེགས༑ །མིང་པོ་མཛོད་དང་མཛོད་སྲུང་གཉིས། །ཁྱོད་ཀྱི་མིང་ནི་ཀུན་་
གྲོལ་མ། །ཁྱོད་ཀྱི་ཕ་ནི་རླུང་ཞེས་བྱ། །བཱ་གི་ར་ཐི་ཁྱོད་ཀྱི་རུས། །ལྷ་ཡུལ་་
དག་ཏུ་གྲགས་པ་ཡིན། །ཞེས་བསྟོད་ཅིང་གཏོར་མ་བྱིན་པས་ངེས་པར་བསྲུངས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཏེ༑ གོང་གི་རྫས་རྣམས་དང་བཅས། རིག་སྔགས་བསྟོད་པ་གཉིས་གི་ཝང་
གི་ཆུས་གྲོ་ག་ལ་བྲིས་ལ་མགུལ་ལམ་སྤྱི་བོར་གདགས་སོ། །དེ་ཡང་སྔོན་དུ་ཁྲུས་་་
བྱས་ལ་གདགས་སོ། །དེ་སུ་ལ་བཏགས་པའི་འགྲོ་བ་དེ་ནི་ནམ་གྲུས་དཔག་ཚད་་
ལྔ་བཅུ་ཚུན་ཆད་སྲུང་བར་བྱེད་དོ། །བྱིས་པ་གདོན་ལས་ཐར་བར་བྱེད་པའི་་་
བསྒྲུབ་པ་གསང་བ་མེའི་འཁོར་ལོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་་་་
མཛད་པ་རྫོགས་སོ།། །།
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །རྡོ་རྗེ་རྣམ་པར་འཇོམས་
པའི་སྦྱིན་སྲེག་གི་ཆོ་ག་སྒྲུབ་པ་པོ་དམ་ཚིག་དང་ལྡན་པས། གནས་ཁང་ཡིད་དང་
མཐུན་པར་སྦྱིན་སྲེག་གི་ལས་བརྩམ་པར་བྱའོ། །དེ་ལ་ཞི་བའི་ཐབ་ཁུང་ནི་ཟླུམ་་
པོ་དཔངས་སུ་སོར་དྲུག་པ། ཁ་ཁྱེར་ལ་སོར་བཞི་པ་རྡོ་རྗེ་ར་བ་དང་བཅས་པ་་
དབུས་པདྨ་འདབ་མ་བརྒྱད་པ་དཀར་པོ། གོང་རས་དཀར་པོ། མུ་ཁྱུད་སེར་
པོ༑ ལོགས་རྣམས་ཀྱང་དཀར་པོ། མེ་ཏོག་གི་སིལ་མ་དཀར་པོའི་གཅལ་
བཀྲམ་མོ། །དེ་ནས་རྩྭ་ཀུ་ཤའི་གདན་བྱས་ལ་ཡར་ངོའི་ཚེས་གཅིག་ནས་བརྩམས་
ཏེ༑ བདག་ཉིད་གོས་དཀར་པོ་དྲི་མ་མེད་པ་གྱོན་ལ་བྱང་དུ་ཁ་བལྟས་ལ་ཞི་བའི་
སེམས་བསྒོམས་ཏེ་ཏེ ། བདྨའི་དཀྱིལ་འཁོར་ནང་དུ་འདུག་ལ། རྫས་ནི་ནས་་་
དང་། འོ་ཐུག་དང་། ཞོ་དང་། འབྲས་དང་། སྤོས་དང་། ཏིལ་དང་།
སཱ་ལུའི་ཆན་དང་། མེ་ཏོག་དཀར་པོ་དང་། ཐང་ཆུ་དྲི་ཞིམ་པ་ལ་སོགས་པ་
དང་། མར་ལ་སོགས་པ་རྣམས་པ་སོགས་ལ་ཡམ་ཤིང་རློན་པའི་དུས་ན་འོ་མ་་
ཡོད་པ་བཅད་ལ་བསྐམས་ཏེ། ཐབ་ཁུང་དུ་བཅེར་ལ་ཡམ་ཤིང་དྲི་ཞིམ་པོ་་་་་་
དགོན་པར་གནས་པའི་བ་ལང་གི་ལྕི་བ་སྦྲང་རྩི་དང་མར་གྱིས་བྱུགས་ལ་བཅེར།


ཞི་བའི་དགང་གཟར་ཟླུམ་པོ་ཡིད་ཙམ་ཁ་གདེངས་པ་འཁོར་ལོས་མཚན་པའོ། །
དགང་བླུགས་གཉིས་ཀའི་ཡུ་བ་སྲིད་དུ་ཆང་པ་ལྔའོ། །ཟབས་སུ་སོར་གཅིག་་་་་་
བརྐོས་ཏེ། མཐེ་བོང་གི་སེན་མོ་ལ་ཐུག་པའི་ཕྱེད་ནི་མར་ལའོ། །དེ་བས་ཆུང་
བ་ཐ་མར་བྱའོ། །དེའི་རྒྱུ་ནི་ཞི་བ་དཀར་པོ་ཤིང་དག་དྲི་ཞིམ་པའི་ཤིང་ལས་
བྱའོ༑ །དེ་ནས་མེ་ལྷ་དྲང་སྲོང་རིད་པ་སྤྱན་དྲངས་ཏེ་བསྟིམས་ལ། དེ་ཉིད་ཀྱི་
ཡེ་ཤེས་སེམས་དཔའ་བསྟིམས་ལ་སྲེག་པའི་སྔགས་ནི། ཨེ་བྱེ་ཧི་མ་ཧཱ་བྱུ་ཏ་དེ་
བ་རྀ་ཥི་དྭི་ཛ་པ་ར་མ། གྲྀ་ཧི་ཏཱ་ཧུ་ཏི་མ་ཧཱ་རཾསྨི་སཾནྣི་ཧི་ཏོ་བྷ་བཱ། ཨོཾ་ཨ་ཡེ་
ཧ་བྱ་ཀ་བྱ་བཱ་ཧཱ་ནཱ་ཡ་སྭཱ་ཧཱ། དེ་ལྟར་མེ་ལྷ་སྤྱན་དྲངས་ལ་དགང་བླུགས་གསུམ་
དབུལ་བར་བྱའོ། །མེ་ལྷ་སྲེག་རྫས་དབུལ་བའི་སྔགས། ཨོཾ་ཨ་ཡེ་ཧ་བྱ་ཀ་བྱ་
བ་ཧཱ་ན་ཡཱ་དི་བྱ་དི་བྱ་བ་ཧ་ན་ཡ་སྭཱ་ཧཱ། མེ་ལྷ་ལ་གཡས་སུ་བསྐོར་ཞིང་
བསང་གཏོར་བྱའོ། །མར་ལ་སོགས་པ་སྲེག་པའི་སྔགས་ནི། ཨོཾ་ཀཱི་ལི་ཀཱི་ལ་ཡ་
བཛྲ་བྷི་མ་རུ་དྲ་པྲ་ཀི་ཏི་མ་ཧཱ་ ཀྲོ་དྷ་བི་ཛ་ནི་ཀྲྀནྟ་ཧཱུྃ་ཕཊ། བནྡྷ་བནྡྷ་ཧ་ཞེས་
ཞི་བ་དང་རྒྱས་པ་དང་མངོན་སྤྱོད་གསུམ་ཀ་ལ་བྱའོ། །དང་པོ་རྡོ་རྗེ་རྣམ་པར་
འཇོམས་པ་ལ་མཆོད་ཅིང་དེ་ནས་ཁྲོ་བོ་རྣམས་དང་། རྒྱལ་པོ་བཞི་དང་། ལྷ་
མོ་བརྒྱད་དང་། ཕྱོགས་སྐྱོང་བཅུ་དང་། སྒོ་མ་རྣམས་རིམ་པས་མཆོད་ལ།
བྱུག་སྤོས་མེ་ཏོག་དང་། མཆོད་པས་མཆོད། དེ་ནས་ཡོན་བདག་གི་དོན་དུ་
གཏོར་མ་བཏང་། གཞན་དོན་དུ་བྱེད་ན་གོས་དང་ཁྲུས་ལ་སོགས་པ་ལེགས་པར་
བྱ་སྟེ། དགའ་སྟོན་བྱའོ། །དམིགས་པའི་བགེགས་ལ་སྲེག་བླུགས་ཀྱིས་ལེགས་
པར་མཆོད་ལ། ཆེ་གེ་མོའི་ནད་དང་རླུང་དང་མཁྲིས་པ་དང་བད་ཀན་དང་ལྡན་
པ་དང་། འདུས་པ་ལས་གྱུར་པ་རྣམས་ཞི་བར་གྱུར་ཅིག་སྭཱ་ཧཱ། ཞི་བའི་སྦྱིན་
སྲེག་གི་ཆོ་ག་རྒྱུད་ཀྱི་ཞི་བའི་མཚན་དོན་རྫོགས་སོ།། །།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །རྒྱས་པའི་སྦྱིན་སྲེག་བྱེད་
པར་འདོད་པའི་སྒྲུབ་པ་པོ་དམ་ཚིག་དང་ལྡན་པས་མེ་ཏོག་ལ་སོགས་པ་དྲི་ཞིམ་་་་
པོས་བྱུགས་ལ། ཡང་ན་གནས་ཁང་གི་ནང་རྣམས་སུ་ས་སེར་པོའི་ལྡེ་གུའམ་་
བའི་ལྕི་བ་གུར་གུམ་གྱི་ཆུས་ལེགས་པར་སྦྱར་ལ་རྟག་ཏུ་བྱུག་པར་བྱའོ། །དེ་ནས་
རྒྱས་པའི་ཐབ་ཁུང་གྲུ་བཞི་པ། ངོས་རེ་ལ་ཁྲུ་རེ་ཡོད་པ་ཁ་ཁྱེར་མཐོ་གང་གི་ཚད་
ཡོད་པ། ཡར་གྱི་དཔངས་སུ་མཐེ་བོང་གི་སེན་མོ་ལ་ཐུག་གི་ཚད་ལ་འཇིམ་པའི་་
འབུར་དུ་རྡོ་རྗེས་ཁྱབ་པར་དགོད་དོ། །དེའི་དབུས་སུ་པདྨ་མཛུབ་གང་བ་སེར་
པོ་འབུར་དུ་དོད་པར་བྱའོ། །དེ་ཉིད་ཀྱི་དཔངས་སུ་སོར་བཞི་པ་བརྩིགས་ཏེ་བྱུག་
སྤོས་སེར་པོ་ལ་སོགས་པས་བྱུག་པར་བྱའོ། །དེ་ལྟར་རྒྱས་པ་ལ་ནི་རྫས་ནི་མངར་
གསུམ་དང་། སྦྲང་རྩི་དང་མར་དང་ཞོ་སྦྱར་བ་དང་། ཏིལ་ནག་པོ་དང་།
འབྲས་སཱ་ལུ་སྐམ་པོ་དང་། ཞོ་སྦྱར་བ་ལ་སོགས་པ་གཟུང་སྟེ། བདག་ཉིད་
བཀྲ་ཤིས་པའི་སྐྱིལ་མོ་ཀྲུང་གིས་ ཁ་ཤར་ཕྱོགས་སུ་བལྟས་ཏེ་འདུག་པར་བྱའོ། །
ཡམ་ཤིང་ཀུ་ཤ་དང་ཁམ་བུ་ལ་སོགས་པའི་འབྲས་བུ་དང་། མངར་དང་ལྡན་པའི་
ཤིང་ལས་བྱ་སྟེ། ཡམ་ཤིང་གི་ཚད་ནི་སྦོམ་ཕྲ་ཆག་གང་བ་སྲིད་དུ་ཁྲུ་གང་བ་
ཞོ་དང་མར་སྦྱར་བས་བྱུགས་པའོ། །དེ་ཡང་ཉའི་སྔ་དྲོ་ནས་ཕྱི་མ་སྟོང་གི་བར་དུ་
ཉིན་རེ་ལ་ལན་གསུམ་བྱའོ། །རྒྱལ་རིགས་སམ་རི་ལ་མེ་ཤོར་བ་ལས་མེ་བླངས་ཏེ།
མེ་ལྷ་སྤྱན་དྲངས་པ་ལ་སོགས་པ་སྔ་གོང་གིས་བྱ། སྲེག་རྫས་དབུལ་བར་བྱའོ། །
སྲེག་རྫས་དབུལ་བ་ལ་སོགས་པའི་དགང་བླུགས་ནི་གྲུ་བཞི་པ་ཕྱིའི་དབྱིབས་གཞུའི་
དབྱིབས་ལྟ་བུ་ལ་རིན་པོ་ཆེས་མཚན་པར་དབུལ་བའོ། །དེ་ལྟར་བྱས་ན་ཚེ་དང་་
ལོངས་སྤྱོད་འཁོར་དང་སྡེ་ལ་སོགས་པ་རྒྱས་པར་འགྱུར་རོ། །རྒྱུད་ཀྱི་རྒྱས་པ་ཞེས་


བྱ་བའི་ཚིག་ལེགས་པར་སྒྲུབ་པ། རྡོ་རྗེ་རྣམ་འཇོམས་ཀྱི་རྒྱས་པར་བྱེད་པའི་སྦྱིན་
སྲེག་གི་ཆོ་ག་རྫོགས་སོ།།
༄༅། །དཔལ་རྡོ་རྗེ་འཛིན་པ་ལ་ཕྱག་འཚལ་ལོ། །མངོན་སྤྱོད་ཀྱི་སྦྱིན་
སྲེག་གི་སྒོ་ནས་ཚར༴གཅད་པའི་ལས་བསྒྲུབ་པར་འདོད་པའི་སྒྲུབ་པ་པོ་དམ་ཚིག་
དང་ལྡན་པས། མར་གྱི་ངོའི་བརྒྱད་པ་ལ་ཐབ་ཁུང་ཁྲུ་གང་བ་གྲུ་གསུམ་པ་
དཔངས་སུ་ཁྲུ་ཕྱེད་པ་ཁ་རན་སོར་བཞི་རྡོ་རྗེ་གདེངས་པ། འཇིམ་པ་ལ་རྡོ་རྗེ་་་་
གདེངས་པ་འབུར་དུ་བཏོད་པ་ནང་དུར་ཁྲོད་ཀྱི་སོལ་བ་ལ་སོགས་པ་ནག་པོས་བྱ།
ནང་དུ་མེ་རི་དང་། དབུས་དང་གྲུ་རྣམས་སུ་མེའི་ས་བོན་བྲི་བར་བྱའོ། །ས་
གཞི་རྣམས་ཀྱང་ནག་པོ་མེ་ཏོག་ནག་པོའི་གཅལ་དགྲམ། དུག་ཤིང་ལ་སོགས་
པའི་ཡམ་ཤིང་ལ་རོ་རས་ཀྱིས་དཀྲིས། ཏིལ་མར་གྱིས་བྱུགས་ལ་སྲིད་དུ་ཁྲུ་་
གང་བ། སྦོམ་པ་ནི་ཆང་པ་གསུམ་པ་བྱའོ། །ཡང་ཚེར་མ་ཅན་གྱི་ཤིང་་་
མཐའ་དག་ལ་དགང་གཟར་གྱི་ཚད་ནི་སྔར་དང་འདྲ་བ་ལ་དབྱིབས་གྲུ་གསུམ་པ་རྡོ་
རྗེས་མཚན་པ། བླུགས་གཟར་འདྲའི། སྲེག་རྫས་ནི་དུག་དང་། ཏིལ་ནག་པོ་་
དང་། ཡུངས་ནག་དང་། ཟི་ར་དང་། འབྲུ་མར་སྣ་ཚོགས་པས་སྲེག་གོ། །
དགྲ་འམ་གང་སྡང་བར་སེམས་པའི་མིང་གྲོ་ག་ལ་ཡེ་དང་ཕཊ་ཀྱི་བར་དུ་བཅུག་ལ་
བྲི་བར་བྱའོ། །དེ་ནས་བདག་ཉིད་གོས་ནག་པོ་གོན་ཏེ། ཁ་ལྷོ་ཕྱོགས་སུ་་་
བལྟས་ལ་མེ་ལྷ་སྤྱན་དྲང་བ་དང་། སྲེག་རྫས་དབུལ་བ་ལ་སོགས་པ་སྔ་མ་བཞིན་
བྱས་ལ་བྱམས་པ་དང་སྙིང་རྗེའི་སེམས་སྤངས་ལ། དྲག་ཤུལ་དང་ལྡན་པའི་་་་་
སེམས་སུ་བལྟས་ཏེ། གསད་པ་དང་། བསྐྲད་པ་དང་། བཅིང་བ་དང་།
བཀར་བ་ལ་སོགས་པའི་ལས་ཅི་རིགས་པར་བྱའོ། །མེ་ནི་བྲམ་ཟེའི་ཁྱིམ་ནས་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བླངས་ལ་རླུང་ཡབ་ཀྱིས་མེ་སྦར་ལ་བྱའོ། །སྲེག་རྫས་དབུལ་བའི་སྔགས་ཀྱི་ཐ་མ་
ལ་དགྲ་ལ་བྱེད་ན་ཨ་མུ་ཀ་མཱ་ར་ཡ་ཧཱུྃ་ཕཊ་ཅེས་པ་དང་བགེགས་ལ་བྱེད་ན་ཨུ་ཙ་
ཏ་ཡ་ཕཊ་ཅེས་པས་བྱའོ། །དེ་ལྟར་ཉི་མ་རེ་ལ་ལན་ཉེར་གཅིག་ཏུ་བྱས་པའི་བརྒྱ་
རྩ་བརྒྱད་དུ་བྱས་ན་ཚར་གཅད་པའི་ལས་ངེས་པར་འགྲུབ་བོ།། །།
༄༅། །དབང་དུ་བྱ་བ་ནི་སྦྱིན་སྲེག་གི་དབང་བསྐུར་བའི་དུས་ན་ཞི་རྒྱས་
ཀྱི་སྲེག་བླུགས་གང་བྱས་ཀྱང་དབང་དུ་འགྱུར་བར་ངེས་སོ།
དེ་ནས་ཡོན་བདག་གི་དོན་དུ་གཏོར་མ་སྦྱིན་པ་ནི། ཨོཾ་རུ་རུ་ཡ་སྭཱ་ཧཱ།
བ་ལིཾ་ཏ་ཁཱ་ཧི་ཞེས་པས་དབང་ལྡན། མེ་ལྷའི། ཨོཾ་ཨན་ཡེ་སྭཱ་ཧཱ། ཨི་དཾ་བ་
ལི་ཁཱ་ཧི། གཤིན་རྗེའི། བེཡ་ སྭཱ་ཧཱ། བདེན་བྲལ་ལ། རཱཀྵ་་་་་
ས ཨ་དྷི་པ་ཏ་ཡེ་སྭཱ་ཧཱ། ཆུ་ལྷ་ལ། མེ་ག་ཤ་ནི་ཡེ་སྭཱ་ཧཱ། རླུང་ལྷ་ལ།
བཱ་ཡ་བེ་སྭཱ་ཧཱ། གནོད་སྦྱིན་ལ། ཡཀྵ་བི་བི་དྷ་རཱ་ཡ་སྭཱ་ཧཱ། དབང་
ལྡན་ལ། ཨོཾ་སྤྱི་ཤ་ནཱ་ཡ་སྭཱ་ཧཱ། ཉི་ཟླ་ལ། སཱུརྱ་ཙནྡྲ་ཡ་ཡ་ཧཱ།
སའི་ལྷ་མོ་ལ། ཨོཾ་རཏྣ་མ་མཱ་ཡི་རྡྭསྭཱ་ཧཱ། ཨི་རྡ་བ་ལོ་ཁཱ་ཧི། སྲིན་པོ་
ལ་རྣམས་ལ། ཀྲ་ཤ་རེསྣ་། ཤ་ཟ་རྣམས་ལ། པི་ཙི་པི་ཙི། འབྱུང་པོ་
རྣམས་ལ། ཨོཾ་གུང་གུང་སྭཱ་ཧཱ། ཨི་དཾ་བ་ལིཾ་ཁཱ་ཧི་ཞེས་གཏོར་མ་ཡང་སྦྱིན་
པར་བྱའོ། །འདོད་པའི་དོན་ལ་གསོལ་བ་གདབ་པར་བྱའོ། །ནད་པ་ལ་་
བྱེད་ན་གོས་དང་ཁ་ཟས་སྲེག་གོ། །བྱིས་པ་ཆུང་བ་ལ་ནི་ཤིང་ཀ་ར་བཱི་ར་དང་།
སྨྱག་ཤད་ཀྱི་ཤིང་གིས་བྱའོ། །དགྲ་ལ་བྱེད་ན་རྟ་དང་མ་ཧེའི་ཁྲག་གིས་བྱའོ། །
དེ་ལྟར་སྲེག་པའི་དུས་སུ་རང་གི་ལྟེ་བར་མེ་ལྷ་སྤྱན་དྲངས་པ་ནི། ཨོཾ་(་ཡེ་
སྭཱ་ཧཱ། ཨེ་བྱེ་་་་ཧི་མ་ཧཱ་བྷཱུ་ཏ་དེ་བ་རྀ་ཥི་བྱ་བ་སྭ་ཏཾ། གྲྀ་ཧི་ཏཱ་ཧུ་ཏི་མ་་་་་


ཧཱ་–––་ཧི་ཏོ་བྷ་བཱ། དེ་ནས་ཡེ་ཤེས་སེམས་དཔའ་བཅུག་སྟེ་གཤེགས་སུ་
གསོལ༑ དེ་ནས་དགང་བླུགས་ཀྱིས་སྲེག་པ་དབུལ་བ་ནི། ཨག་ ཡེ་ཧ་བྱ་ཀ་
བྱ་བ་ཧཱ་ནཱ་ཡ་དི་བྱ་དི་བྱ་སྭཱ་ཧཱ། དགྲ་ལ་ཨ་མུ་ཀཾ་མཱ་ར་ཡ་ཕཊ། བགེགས་ལ་
གྷ་ཏ་ཡ་མཱ་ར་ཡ་ཧཱུྃ་ཕཊ་ཅེས་དབུལ་ལོ། །གསད་པ་ལ་མཱ་ར་ཡ། བསྐྲད་པ་
ལ་ཨུ་ཙ་ཊ་ཡ། བཀར་བ་ལ་ཡ་ཧི་གཙྪ། དབྱེ་བ་ལས་མནྟ་པྲ་བྱེ་ད་ཡ་་་་
ཡ་་་་
༑ མནན་པ་ལ་བཛྲ་ས་མནྟ་ནན། བཅིང་བ་ལ་པཱ་ཤཾ་ཧཱུཾ་ཞེས་པའོ། །དེ་
ལྟར་སྦྱིན་སྲེག་ལ་འབད་པ་ཆེར་བྱས་ན་རིག་སྔགས་ཀྱི་ལས་ཐམས་ཅད་འགྲུབ་པ་ལ་
ཐེ་ཚོམ་མེད་དོ། །དེ་ལྟར་ན་ཚར་བཅད་པའི་བརྟུལ་ཞུགས་ཅན་གྱིས་ངེས་པར་་་་
འགྲུབ་པ་དང་། འདོད་པའི་དོན་ཆུད་མི་ཟ་བར་བྱེད་པའི་རིག་སྔགས་ཀྱི་ལས་སོ།།
གཉིས་སུ་མེད་པའི་རིག་སྔགས་ཀྱི་ལྷ་རྣམས་དང་བྱའོ། །རྒྱུད་ཀྱི་ཞི་བ་དང་རྒྱས་་
པ་དང་དེའི་ལས་ཀྱི་འབྲེལ་སོ་ཚར་བཅད་པ་དང་བཅས་པའི་སྦྱིན་སྲེག་གི་ཆོ་ག་་་་་་
འཕགས་པ་རྡོ་རྗེ་རྣམ་པར་འཇོམས་པའི་ལས་མྱུར་བར་བྱེད་པའི་ལས་ཆོག །
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་་
རེངས་པར་བྱེད་པའི་སྒྲུབ་པ་པོ་དམ་ཚིག་དང་ལྡན་པས། འཕགས་པ་རྡོ་རྗེ་རྣམ་
པར་འཇོམས་པའི་ང་རྒྱལ་དང་ལྡན་པས་སྔོན་དུ་སརྦ་ཤ་བྱེ་་ཧཱུཾ་ཞེས་པ་ལ་བསྙེན་པ་
འབུམ་ཕྲག་བདུན་བསྐྱལ་ནས། དེ་ནས་ནྱ་གྲོ་དྷའི་ལོ་མ་ལ་བརྒྱ་རྩ་བརྒྱད་་་་་་
བསྔགས་ནས་ཅེ་སྤྱང་གི་ཁྲག་དང་བསྲེས་ནས་བསྒྲུབ་པའི་ལུས་ལ་རེག་པར་གཏོར་
ན་ངེས་པར་རེངས་པར་འགྱུར་རོ། །སེམས་ཅན་ཐམས་ཅད་རེངས་པར་བྱེད་་་་་
པའི་ལས་ཇག་ཆིངས་འཕྲུལ་ཡིག་ཅེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་པ། 
པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྒྲུབ་པ་པོ་་
ལ་འཚེ་བའི་གནོད་པ་སྣ་ཚོགས་རེངས་པར་བྱེད་དོ། །ལུས་ཀྱི་གནོད་པའི་་་་་
ནུས་པ་དང་བྲལ་བར་འདོད་ན། སརྦ་ཀུ་ཨ་ཨ་བརྟ་ཡ་ཧཱུཾ་ཧཱུཾ་ཞེས་འབུམ་ཕྲག་
དགུ་བཟླས་ནས་ཅེ་སྤྱང་གི་ཁྲག་ལ་བསྔགས་ནས་གཏོར་ན་མ་མོའི་གདོན་རྣམས་་་
རེངས་པར་འགྱུར་རོ། །སརྦ་ཨ་ཙ་ལེ་ཧཱུཾ་ཧཱུཾ་ཞེས་འབུམ་ཕྲག་བདུན་བཟླས་ནས་་་
ཟངས་ཕྱེ་ལ་བརྒྱ་རྩ་བརྒྱད་བསྔགས་ལ་གཏོར་ན་གཅན་གཟན་ཁྲོ་བོ་རྣམས་རེངས་
པར་འགྱུར་རོ། །སརྦ་ནཱ་ཤ་ཡ་ཕུ་ཧཱུྃ་ཧཱུྃ་ཞེས་འབུམ་ཕྲག་ལྔ་བཟླས་ནས་གླ་རྩི་ལ་
བརྒྱ་རྩ་བརྒྱད་བསྔགས་ནས་གཏོར་ན་སྦྲུལ་རེངས་པར་ངེས་སོ། །སརྦ་༐བཛྲ་
ཨ་ཀ་ཛྭ་ལ་ཡ་ཧཱུྃ་ཧཱུཾ་ཞེས་བསྙེན་པ་འབུམ་ཕྲག་དགུ་བཟླས་ནས་ས་དང་ཆུ་ལ་
སོགས་པ་ལ་བརྒྱད་རྩ་བརྒྱད་བསྔགས་ནས་གཏོར་ན་འབྱུང་པོའི་གདོན་རྣམས་
རེངས་པར་འགྱུར་རོ། །སརྦ་མ་ཧཱ་མི་ནི་དུ་རུ་དུ་རུ་ཧཱུཾ་ཧཱུཾ་ཞེས་འབུམ་ཕྲག་དགུ་
བཟླས་ནས་ཡུངས་ཀར་དང་ཡུངས་ནག་ལ་ལན་ཉི་ཤུ་རྩ་གཅིག་བསྔགས་ནས་་་
གཏོར་ན་གདོན་ཐམས་ཅད་རེངས་པར་འགྱུར་རོ། །སརྦ་ཨ་མུ་ཀ་མཱ་ར་ཡ་ཧཱུཾ་
ཧཱུྃ་ཕཊ་ཅེས་འབུམ་ཕྲག་བཅུ་གཅིག་བཟླས་ནས་རྐུན་མའི་རྗེས་ས་ལ་ལན་བརྒྱ་རྩ་་་
བརྒྱད་བསྔགས་ནས་གཏོར་ན་རྐུན་མ་རྣམས་རེངས་པར་འགྱུར་རོ། །བསྒྲུབ་བྱ་
རེངས་པའི་ལས་སྣ་ཚོགས་པ་བསྟན་པ་རླུང་གི་ཞགས་པ་ཞེས་བྱ་བ་སློབ་དཔོན་ཡེ་་
ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་ཀླུ་


རྣམས་ཀྱི་བྱད་དུ་གཞུག་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། ཀླུ་
གདུག་པ་དང་ལྡན་བའི་ས་གང་ན་གནས་པའི་ས་ནས། ས་དང་རྡོ་དང་ཤིང་དང་
ཆུ་ལ་སོགས་པ་བླངས་ལ་སྟེགས་བུ་ཁྲུ་གང་བ་ཅིག་བྱས་ལ། དེ་ལ་སྔ་མ་བཞིན་
དུ་ཀླུ་བརྒྱད་ཀྱི་དཀྱིལ་འཁོར་བྲིས་ལ། མཐའ་མ་ཀླུ་ཤིང་སྣ་ཚོགས་པས་བསྐོར་
ལ་གཞག་གོ། །དེའི་བྱང་དུ་དུར་ཁྲོད་ཀྱི་ས་ལས་གྲུ་གསུམ་ནག་པོ་བྱས་ཏེ།
དེའི་སྟེང་དུ་མཛེ་ཐོད་ཀྱི་ནང་དུ་བསྒྲུབ་བྱའི་གོས་དུམ་བུའམ་དྲི་ཆེན་དྲི་ཆུ་རྗེས་ས་
ལ་སོགས་པ་གང་རྙེད་དང་། བག་ཟན་བསྲེས་ལ་དེའི་ཁོང་དུ་རའི་ཁྲག་གིས་་་
བསྒྲུབ་བྱའི་མིང་དང་རུས་དང་ཡུལ་དང་ས་ཁྱིམ་དང་། ཕ་ཚན་དང་དུར་མིང་་་
བྲིས་ལ་དུར་ཁྲོད་ཀྱི་རས་མ་ལ་སྣ་ཚོགས་རྡོ་རྗེ་དུག་ཁྲག་གིས་བྲིས་པས་དྲིལ་ལ་་་་་
ཡུགས་ས་མོའི་སྐྲ་སྐུད་ཕྱིན་ཀ་ལོག་གིས་རྒྱ་གྲམ་བསྒྲིལ་ལ་གཞག་གོ། །དེའི་ནང་
དུ་སྤྲེའུའི་ཁྲག་དང་མཛེ་ཁྲག་དང་ར་རོག་པོའི་ཁྲག་གཏིག་གོ། །ལྕགས་ཕྱེ་དང་
དུར་ཁྲོད་ཀྱི་རྡོ་ཕྱེ་དང་། ཡུངས་ཀར་དང་། ཡུངས་ནག་དང་། དུག་་
སྣ་ཚོགས་ལ་ཀླུ་བརྒྱད་ཀྱི་སྙིང་པོ་འབུམ་ཕྲག་བདུན་བཟླས་ཤིང་གྲུབ། སྐབས་སུ་
ཀླུ་རྣམས་ལ་བསྟོད་ཅིང་གཏོར་མ་སྦྱིན། འདོད་པའི་དོན་ལ་གསོལ་བ་གདབ་ བོ།།
ཀླུའི་སྙིང་པོའི་གཞུག་ལ་ཨ་མུ་ཀཾ་མཱ་ར་ཡ་ཕཊ་ཅེས་གདགས་སོ། །དེ་ནས་རྒྱུད་་་
རྫོགས་པ་བརྒྱ་བཀླགས་ལ། མཆོད་པ་དང་བསྟོད་པ་བྱས་ལ་ཀླུའི་ཕོ་བྲང་དུ་་་
མནན་པ་བྱས་ན་བསྒྲུབ་བྱ་དེ་ཟླ་བ་ལྔ་ནས་གདོན་མི་ཟ་བར་བརླག་པར་ངེས་སོ། །
དེ་ཡང་རྒྱལ་རིགས་ལ་གཏད་ན་མཛེ་ཐོད་ཀྱིས་བྱ། རྗེའུ་རིགས་ལ་གླང་དམར་་་་
པོའི་རྭ་གཡས་པ། བྲམ་ཟེ་ལ་རབས་ཆད་ཀྱི་ཐོད་པ། དམངས་རིགས་ལ་་་་་་
སྦལ་པའི་ལུས་པོར་བྱ། གདོལ་པ་ལ་ཕག་ནག་པོའི་ཐོད་པར་བྱ། གླུད་དང་
ཆུ་གཏོར་ཅི་མང་དུ་གཏོང་ངོ་། །བསྒྲུབ་བྱ་ཀླུ་རྣམས་ཀྱི་བྱད་དུ་གཞུག་པའི་ཆོ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ག་སྲོག་གཅོད་ཀྱི་སྤུ་གྲི་ཞེས་བྱ་བ། དཔལ་མར་མེ་མཛད་བཟང་པོས་མཛད་པ་་་
རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་་
རྣམས་ཚ་བའི་རིམས་ཀྱིས་རྨུགས་ཤིང་མྱོས་པར་བྱེད་པར་འདོད་པའི་སྒྲུབ་པ་པོ་་་་
དམ་ཚིག་དང་ལྡན་པས། མཎྜལ་གྲུ་གསུམ་པར་ར་དམར་པོའི་ཁྲག་གིས་བྱུགས་་
པའི་སྟེང་དུ་བུམ་པ་ཚད་ལྡན་ལ་ཁྲག་སྣ་ཚོགས་བྱུགས་ལ། དེའི་ནང་དུ་ཚ་བའི་་
སྨན་སྣ་ཚོགས་དང་། དུག་སྣ་ཚོགས་བླུགས་ལ་གཙོ་བོ་ལ་མཆོད་པ་ལ་སོགས་པ་་
བྱས་ལ། བུམ་པའི་ནང་དུ་བསྒྲུབ་བྱ་དེ་བཀུག་ཅིང་ཚ་བ་སྣ་ཚོགས་ལ་སྔགས་འདི་
འབུམ་ཕྲག་བདུན་བཟླས་ལ་བུམ་པར་བླུགས་སོ། །ན་མཤྩཎྜ་༔བཛྲ་པཱ་ཎི་ཨ་
མུ་ཀ་མཱ་ར་ཡ་ཕཊ་ཅེས་ལས་སྦྱོར་གྱི་དུས་ན་བུམ་པའི་ཁྲག་དང་ཆུ་ལ་སོགས་པ་སྟེ།
བསྒྲུབ་བྱའི་ཁང་པ་ལ་གཏོར་ན་ཚ་བའི་རིམས་བབས་ཏེ། བསྒྲུབ་བྱ་མ་རུངས་་་་
པར་འགྱུར་བར་ངེས་སོ། །ཚ་བའི་རིམས་ཀྱིས་དགྲ་བསད་པའི་རལ་གྲིའི་འཁོར་
ལོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་་་་་
མྱོས་པའི་ལས་རྨུགས་ཤིང་དྲན་པ་ཉམས་པར་འདོད་ན། ཤྲཱི་ཁཎྜའི་ཁུ་བ་ལ་་
སྙིང་པོ་་བསྡུས་པ་སྟོང་ཕྲག་ལྔ་བཟླས་ནས། ད་དུ་རའི་ལོ་མ་བརྡུངས་པ་བཙིར་
བའི་ཁུ་བ་དང་སྦྱར་ནས་སྙིང་པོའི་གཤམ་ལ་ཆེ་གེ་མོ་མྱོས་པར་གྱིས་ཤིག །ཅེས་་
བཟའ་བཏུང་གང་ཡང་རུང་བ་ལ་སྦྱར་ནས་བྱིན་ན། མྱོས་པར་འགྱུར་བ་ལ་ཐེ་་
ཚོམ་བྱ་མི་དགོས་སོ། །གྲོང་ཁྱེར་ཙམ་མྱོས་ཤིང་རྨུགས་པར་འདོད་ན། བསྙེན་


པ་སྔ་མ་ལྟར་བྱས་ལ་བིལ་བའི་ཤིང་ལ་མེ་སྦར་ལ། གྲོང་ཁྱེར་གྱི་མཐའ་མ་བསྐོར་
ཞིང་གྲོང་ཁྱེར་ཆེ་གེ་མོའི་མི་རྣམས་མྱོས་པར་གྱུར་ཅིག་སྭཱ་ཧཱ་ཞེས་བཟླས་པས་ཉིན་་
ཞག་བདུན་དུ་རྨུགས་ཤིང་དྲན་པ་ཉམས་པ་ལ་ཐེ་ཚོམ་བྱར་མེད་དོ། །ཡུལ་ཁམས་
ཙམ་རྨུགས་པར་འདོད་ན་ཤིང་སྣ་བཅུ་བདུན་གྱི་དུ་བས་མཐའ་མ་བསྐོར་ཞིང་ཡུལ་
ཆེ་གེ་མོའི་མི་རྣམས་རྨུགས་པར་གྱུར་ཅིག་སྭཱ་ཧཱ་ཞེས་བཟླས་པས་ཉིན་ཞག་བདུན་གྱི་
བར་དུ་རྨུགས་པ་ལ་ཐེ་ཚོམ་མེད་དོ། །སེམས་ཅན་ཐམས་ཅད་རྨུགས་པར་བྱེད་པའི་
ལས་ཀྱི་མཐའ་གཟི་མདངས་ཆེན་མོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་
པ་རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དཔལ་བསྐྱེད་
པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། དཔའ་བོ་གཅིག་པའི་་་་་་
དཀྱིལ་འཁོར་བཞེངས་ལ། བུམ་པ་ཁ་དོག་དཀར་པོར་བྱས་ལ་མཚལ་ལམ་སིན་་
དྷཱུ་རའི་མཚན་མས་བཏབ་ལ། རྡོ་རྗེ་རྣམ་འཇོམས་རང་ཡང་ཁ་དོག་དཀར་པོར་
བསྒོམ༑ གནས་ཁང་གི་ནང་ཐམས་ཅད་ཀྱང་དཀར་པོར་བྱས་ལ། དར་་་
དཀར་པོའི་ཡོལ་བ་བྱ། དེ་ནས་བུམ་པའི་ནང་དུ་བཾ་ལས་ཡེ་ཤེས་ཀྱི་མཚོ། །དེ་
ལས་འོད་འཕྲོས་པས་བཾ་དཀར་པོ་ཡོངས་སུ་གྱུར་པ་ལས། པདྨའི་སྙིང་པོ་དཀར་
པོ་དང་སེར་པོའི་ཚོགས་དཔག་ཏུ་མེད་པ་འཕྲོ་བ། དེའི་སྟེང་དུ་ཉི་མ་དང་ཟླ་་
བ་གཉིས་ཀྱི་བར་དུ་ཨཱ་ལི་དང་ཀཱ་ལི་གཡས་སྐོར་དང་གཡོན་སྐོར་གྱི་བར་་་་་
ནས་སྔགས་རྣམས་ཀྱི་རང་སྒྲ་དེའི་འོད་ལ་ཧཱུཾ། རྡོ་རྗེ་རྣམ་འཇོམས་དེ་ལ་ཛཿས་
དགུག །བཾ་གྱིས་གཞུག །ཧཱུཾ་གིས་བཅིང་། ཧོས་དགྱེས་ཤིང་མཉེས་པར་
བྱས༑ །ཡེ་ཤེས་སེམས་དཔའི་ཐུགས་ཀའི་ཉི་ཟླའི་བར་གྱི་ཡི་གེའི་ཕྲེང་བ་་་་


བྱས


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
གཉིས་པོ་ལ་དམིགས་ལ་སྔགས་བཟླས་སོ། །དེ་ནས་བུམ་པ་འོད་ཀྱིས་མེར་་་་་
གསལ་བ་ལ་བློ་གཞག་པས་སྒྲ་ལ་གནས་པའི་བསམ་གཏན། དེ་ནས་དམིགས་པ་
གསུམ་རང་དག་པ་ནི་དགྲ་མཐའ་དག་གི་བསམ་གཏན། དེ་ལྟར་རྫོགས་པ་ལ་
དམིགས་ནས་སྔགས་རྫོགས་པའི་ཚེ་བུད་མེད་བུ་འདོད་པ་སྟེ། ཞག་གཅིག་གམ་་
ཞག་གསུམ་སྨྱུང་བར་གནས་པར་བྱས་ལ། གོས་གསར་པ་བྱིན་ལ་ཁྲུས་ནས་་་
བཏོན་ལ་སེམས་བསྐྱེད་པ་ལ་སོགས་པ་བྱས་ལ། དཀྱིལ་འཁོར་དུ་བཅུག་ལ་
དབང་བསྐུར་ལ་དེའི་རྗེས་ལ་རྒྱས་པའི་སྦྱིན་སྲེག་བརྒྱ་རྩ་བརྒྱད་བྱས་ལ་སྲུང་སྐུད་
གདགས་སོ། །དེ་ལྟར་བྱས་ན་དཔལ་ངེས་པར་བསྐྱེད་དོ། །དཔལ་སྐྱེད་པ་་་་
བཀྲ་ཤིས་སྐྱེད་པ། ཉི་མའི་འོད་ཅེས་བྱ་བ་དཔལ་ཀུན་གྱིས་ནི་བརྒྱན་པའི་་་་་
མཐའ༑ སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དབང་པོ་་
ཉམས་པ་གསོ་བར་བྱེད་པའི་ལས་ཀྱི་བྱེ་བྲག་ནི། དང་པོ་མིག་གི་ནད་ལས་གྲོལ་་
བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། ཁྲུས་ཀྱི་ཆོ་ག་ནས་ཇི་ལྟར་་
འབྱུང་བའི་ཁྲུས་བྱས་ཏེ། གོས་གསར་པ་གྱོན་པ་དང་སྨྱུང་བར་གནས་པ་ལ་
སོགས་པ་བྱས་ནས་ཁྲུས་ལན་བརྒྱ་རྩ་བརྒྱད་བྱས་ཏེ། དེ་ནས་བདག་ཉིད་ལྷའི་་་་་
རྣལ་འབྱོར་དུ་བྱས་ལ། བདག་ཉིད་ཀྱི་སྙིང་གའི་ས་བོན་ལས་གཟུངས་ཀྱི་ལྷ་་
དཔག་ཏུ་མེད་པ་སྤྲོས་ཏེ། འཕགས་པ་མཆོད་ལ་སེམས་ཅན་གྱི་དོན་བྱ་བ་ལ་་་་་
སོགས་པ་སངས་རྒྱས་ཀྱི་མཛད་པ་མ་ལུས་པར་བྱས་ནས་བདག་གི་མིག་ལ་ཐིམ་པས།
སངས་རྒྱས་ཀྱི་སྤྱན་དྲི་མ་མེད་པ་ཐོབ་ཅིང་ཡོངས་སུ་དག་པར་མཁྱེན་པ་ཐམས་་་
ཅད་ཡོངས་སུ་རྫོགས་པར་དམིགས་ཤིང་། ཨུཏྤལ་སྔོན་པོ་དང་སྐྱེར་ཁཎྜ་ལ་སྙིང་


པོ་རྒྱས་བསྡུས་ཀྱི་སྔགས་ཅི་རིགས་པར་བཟླས་ཤིང་བྱུག་གོ། །ཚག་པ་ལ་ནི་སྤངས་
མ་ལ་བཟླས་ཤིང་བྱུག་གོ། །རབ་རིབ་ཅན་རྣམས་ལ་ནི་ཨ་རུ་རའི་ཁུ་བ་ལ་་་་
བསྔགས་ཏེ་བྱུག་གོ། །ལིང་ཐོག་ཅན་རྣམས་ལ་མཚལ་དང་ཅོང་ཞིའི་ཁུ་བ་ལ་
བསྔགས་ལ་བྱུག་གོ། །ཤ་མཛེར་དང་ཟུག་ཆེ་བ་རྣམས་ལ་ཀ་ར་དང་མིའི་འོ་མ་
ལ་བཟླས་ལ་བྱུག་གོ། །དེ་ལྟར་བྱས་པས་གདོན་དང་ནད་གང་ཡིན་པ་ཡང་ཞི་
བར་ངེས་སོ། །མིག་གི་དབང་པོ་ཉམས་པ་གསོ་བའི་ཆོ་ག་གསལ་བའི་སྣང་བ་་་་
ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རྣ་བའི་
དབང་པོ་ཉམས་ཤིང་རྣ་བ་གསོ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
ཞག་གསུམ་སྨྱུང་བར་གནས་ཤིང་གོས་གསར་པ་གྱོན་ལ་ཁྲུས་ཀྱི་ཆོ་ག་བརྒྱ་རྩ་་
བརྒྱད་བྱས་ལ། དེའི་རྗེས་ལ་བདག་ཉིད་རྡོ་རྗེ་རྣམ་པར་འཇོམས་པ་སྐུ་མདོག་
ལྗང་གུར་དམིགས་ལ་བདག་ཉིད་ཀྱི་སྙིང་གའི་ས་བོན་ལས་འོད་འཕྲོས་པས་་་་
འཕགས་པ་མཆོད་སེམས་ཅན་གྱི་དོན་བྱས་པས། ཕྲིན་ལས་བཞིའི་འདོད་པ་་
རྣམས་ཡོངས་སུ་རྫོགས་པར་བྱས་པས། དེ་ནས་ཡང་འོད་འཕྲོས་པས་སྔར་དང་་
འདྲ༑ དེ་ནས་འོད་འཕྲོས་པས་སྒྲའི་ལྷ་མོ་གྲངས་མེད་པ་འཕྲོས་ཏེ། དེ་དག་
རེ་རེ་ལས་ཀྱང་སྤྲུལ་པའི་ལྷ་མོ་དཔག་ཏུ་མེད་པ་འཕྲོས་ཏེ། སྣང་བ་ཐམས་ཅད་་
སྒྲའི་ལྷ་མོ་ཞལ་ནས་སྒྲ་སྙན་པ་སྣ་ཚོགས་པ་བརྗོད་པས། ཕྱག་ན་སྒྲ་སྙན་པའི་་་་
བྱུང་ཁུངས་པི་ཝང་དང་། གླིང་བུ་དང་། རྫ་རྔ་ལ་སོགས་པ་རྣམ་པ་སྣ་
ཚོགས་པ་བསྣམས་ཤིང་དེ་ཉིད་ཀྱི་སྒྲས་སངས་རྒྱས་ཀྱི་ཞིང་ཁམས་ཐམས་ཅད་དུ་་་་་
མཆོད་པའི་བྱེ་བྲག་སྤྲིན་རྣམ་པར་བྱེད་པ་སངས་རྒྱས་དང་བྱང་ཆུབ་སེམས་དཔའ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
རྣམས་མཆོད་ནས། སླར་ཡེ་ཤེས་ཀྱི་འོད་ཕུང་ཆེན་པོ་གཅིག་ཏུ་གྱུར་ནས།
བདག་ཉིད་ལ་བསྐོར་བ་ལན་གསུམ་བྱས་ནས་བདག་གི་སྙིང་གའི་ས་བོན་ལ་ཐིམ་་་
ནས༑ དེ་ཉིད་ཐིམ་པས་ལུས་ངག་ཁྲོ་བོ་རྡོ་རྗེ་རྣམ་འཇོམས་ཀྱི་ང་རྒྱལ་དུ་་
དམིགས་ལ། ཚོགས་རྫོགས་པར་བྱ། དེ་ནས་ཡང་འོད་འཕྲོས་པས་ལྷ་མོ་དེ་དག་
གིས་གོང་ལྟར་སེམས་ཅན་གྱི་དོན་བྱས་ནས། ཡང་ཡེ་ཤེས་ཀྱི་འོད་ཕུང་པོ་ཆེན་པོ་
གཅིག་ཏུ་གྱུར་ནས། བདག་གི་སྙིང་གའི་ས་བོན་ལ་བསྟིམ་པ་སྔ་མ་དང་འདྲའོ། །
དེ་ནས་ལན་གཅིག་འཕྲོས་ནས་དོན་གཉིས་རྫོགས་པར་བྱས་ནས་བདག་གི་རྣ་བ་ལ་
ཐིམ་པས་སངས་རྒྱས་ཐམས་ཅད་ཀྱི་སྙན་རྣམ་པར་དག་པ་དྲི་མ་མེད་ཅིང་
འོད་གསལ་བ་ཡེ་ཤེས་ཀྱི་མཁྱེན་པ་རྫོགས་པར་དམིགས་ཤིང་སྙིང་པོ་རྒྱས་བསྡུས་ཅི་
རིགས་པར་བཟླས་སོ། །རྣ་བ་ན་བ་རྣམས་ལ་ཁུག་ཆོས་ཆེན་པོའི་ཕྱེ་མ་དང་།
རྩི་མར་ལ་བཟླས་ཏེ་བླུགས། འོན་ཞིང་སྒྲ་མི་ཐོས་པ་རྣམས་ལ་འབྲུ་མར་དང་རུ་
རྟ་ལ་བཟླས་ཏེ་བྱུག་གོ། །ཟུག་ཆེ་ཞིང་གཟེར་བ་རྣམས་ལ་མར་སྣ་ཚོགས་དང་་་་
སྦྲང་རྩི་ལ་བཟླས་ལ་རྩ་རྣམས་ལ་བྱུགས་ཏེ་ཉི་མ་ལ་སྲེག་གོ། །རྣ་བའི་དབང་པོ་
ཉམས་པ་དང་དེའི་ནད་གསོ་བའི་ཆོ་ག །སྒྲ་ལས་རྣམ་པར་རྒྱལ་བ་ཞེས་བྱ་བ་་་་
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྣའི་ནད་་
གསོ་བར་བྱེད་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས་ཁྲུས་ཀྱི་ཆོ་ག་་
ལན་གྲངས་བརྒྱ་རྩ་བརྒྱད་བྱས་ཏེ། དེ་ནས་རྡོ་རྗེ་རྣམ་འཇོམས་ཀྱི་ང་རྒྱལ་དུ་་་་་
གནས་པའི་ཐུགས་ཀའི་ས་བོན་ལས་འོད་སྔ་མ་ལྟར་འཕྲོས་པ་ལས་དོན་གཉིས་བྱས་
པའི་ཐ་མ་དྲིའི་ལྷ་མོ་རྣམས་བདག་ཉིད་ཀྱི་སྣ་ལ་ཐིམ་པས་སངས་རྒྱས་ཐམས་ཅད་་


བསྟན་འགྱུརརྒྱུད པུའི
ཀྱི་ཤངས་དྲི་མ་མེད་པ་ཡོངས་སུ་དག་པ་ཡེ་ཤེས་ཚོགས་པའི་ཕུང་པོ་ལས་གྲུབ་པ་་་་་
མཁྱེན་པའི་ཡེ་ཤེས་གོ་མ་འགགས་པ་སངས་རྒྱས་ཀྱི་མཁྱེན་པ་དང་ལྡན་པ
དམིགས་ཤིང་སྙིང་པོ་རྒྱས་བསྡུས་ཅི་རིགས་པར་བཟླས་སོ། །དེ་ལྟར་སྣ་ཚུབ་པ་་་
རྣམས་ལ་འབྲུ་མར་ལ་བཟླས་ལ་བླུགས་སོ། །ཁྲག་འབབ་ཅིང་དབུགས་སྟོང་
པ་བཀབ་ན་ཙནྡན་དཀར་པོ་ལ་བཟླས་སོ། །ཟུག་ཆེ་བ་རྣམས་ལ་གི་ཝང་འོ་མ་ལ་
སྦྱར་བ་ལ་བཟླས་ཤིང་སྣ་ཕུག་ཏུ་བླུགས་སོ། །སྣའི་དབང་པོ་ཉམས་པ་དང་ན་
བ་གསོ་བ་དྲི་མ་དང་བྲལ་བའི་སྦྱོང་བྱེད་ཅེས་བྱ་བ། སློབ་དཔོན་ཡེ་ཤེས་རྡོ་རྗེས་
མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ལྕེའི་དབང་
པོ་ཉམས་ཤིང་ན་བ་གསོ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
གོས་གསར་པ་གོན་ཏེ་སྨྱུང་བར་གནས་པར་བྱས་ལ་ཁྲུས་ཀྱི་ཆོ་ག་ལན་ཉི་ཤུ་རྩ་་་་
གཅིག་བྱས་ཏེ། དེ་ནས་རང་ཉིད་ལྷའི་རྣལ་འབྱོར་དུ་བྱས་ཏེ། སྙིང་གའི་ས་་་
བོན་ལས་འོད་སྔ་མ་ལྟར་ལན་གསུམ་དུ་འཕགས་པ་མཆོད་པ་དང་། སེམས་ཅན་
གྱི་དོན་བྱས་པའི་གཞུག་ལ་རོའི་ལྷ་མོ་འཇིག་རྟེན་དང་འཇིག་རྟེན་ལས་འདས་པའི་
རོ་སྣ་ཚོགས་འཛིན་པ་རྣམས་བདག་ཉིད་ཀྱི་ལྕེ་ལ་ཐིམ་པས་སངས་རྒྱས་ཐམས་་་་
ཅད་ཀྱི་ལྗགས་རིང་ཞིང་ཡངས་པ་ཡེ་ཤེས་འདུས་པ་ལས་བྱུང་བ། མཁྱེན་པ་མ་་་
འགགས་པར་གསལ་བར་དམིགས་ཤིང་སྙིང་པོ་རྒྱས་བསྡུས་ཅི་རིགས་པར་བཟླས་
པ་བྱའོ། །དེ་ལྟར་ཡང་སྐྲངས་པ་རྣམས་ལ་རྒྱ་ཚ་ལ་བཟླས་པ་བྱ་སྟེ་བྱུག་གོ། །
བརྡ་མི་ཤེས་པ་རྣམས་ལ་ཤིང་ཀུན་ལ་བཟླས་སོ། །ཚ་ཞིང་ཟུག་དང་ལྡན་པ་་་་་་་
རྣམས་ལ་འབྲས་བུ་གསུམ་གྱི་ཁུ་བ་དང་ག་པུར་གྱི་ཆུ་ལ་བཟླས་སོ། །གྲང་ཞིང་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
སེར་ཀ་དང་ལྡན་པ་རྣམས་ལ་ཚ་བ་གསུམ་དང་ཙནྡན་གྱི་ཆུ་ལ་བཟླས་སོ། །ལྕེའི་
དབང་པོ་ཉམས་པ་གསོ་བའི་ཆོ་ག་པདྨ་རྒྱས་པ་ཞེས་བྱ་བ། སློབ་དཔོན་ཡེ་ཤེས་་
རྡོ་རྗེས་མཛད་པ་རྫོགས་སོ།། །།
ར་
།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ལུས་ཀྱི་་་་་
དབང་པོ་ཉམས་ཤིང་ན་བ་གསོ་བའི་ཆོ་ག་བྱེད་པར་འདོད་པའི་སྒྲུབ་པ་པོ་དམ་་་་་
ཚིག་དང་ལྡན་པས། གོས་གསར་པ་དྲི་མ་མེད་པ་བགོས་ཏེ་ཞག་གསུམ་སྨྱུང་
བར་གནས་ཏེ། ལུས་ཀྱི་དབང་པོ་གང་ན་ཡང་ཁྲུས་ལན་གྲངས་བདུན་ནམ་བཅུ་
གཅིག་གམ། ཉེར་གཅིག་གམ། སུམ་ཅུ་རྩ་གཉིས་སམ། བརྒྱ་རྩ་བརྒྱད་དམ།
སྟོང་ཕྲག་གཅིག་གམ། ཁྲི་ཕྲག་གཅིག་ལ་སོགས་པ་ན་བའི་རིགས་དང་སྦྱར་ལ་་་་་
བྱའོ༑ །དེ་ནས་དེའི་འོག་ཏུ་རྡོ་རྗེ་རྣམ་པར་འཇོམས་པའི་ང་རྒྱལ་དུ་བྱས་ཏེ།
རང་གི་སྙིང་གའི་ས་བོན་ལས་འོད་ཕྲིན་ལས་བཞི་གང་མོས་པའི་ཁ་དོག་ཏུ་འཕྲོས་་
པས་རེག་བྱའི་ལྷ་མོ་ཁ་དོག་འོད་ཟེར་དང་མཐུན་པ་ཕྱག་ན་རེག་བྱའི་ལྷ་མོ་བྱེ་བྲག་
དཔག་ཏུ་མེད་པ་འཕྲོས་པས་སངས་རྒྱས་ཀྱི་ཞིང་ཁམས་དཔག་ཏུ་མེད་པར་མཆོད་
པའི་སྤྲིན་གྱིས་གཏིབས་ནས་མཉེས་པར་བྱ་སྟེ། ཡེ་ཤེས་ཀྱི་འོད་ཕུང་པོ་ཆེན་པོ་
གཅིག་ཏུ་གྱུར་ནས་སླར་བདག་གི་སྙིང་གའི་ས་བོན་ལ་ཐིམ་པས་སངས་རྒྱས་ཐམས་
ཅད་ཀྱི་སྐུ་གསུང་ཐུགས་བསྡུས། དེ་ནས་ཡང་འཕྲོས་ནས་ལྷ་མོར་གྱུར་པས་་
སེམས་ཅན་གྱི་དོན་བྱས་ནས་ཡང་སྙིང་གར་འོད་དུ་གྱུར་ནས་ཐིམ་མོ། །དེ་ལྷ་མོ་
སྤྲོས་ནས་ལྷ་མོ་དེ་དག་ཀྱང་བདག་གི་ལུས་ལ་ཐིམ་པས། ཡང་སངས་རྒྱས་ཐམས་
ཅད་ཀྱི་སྐུ་རྣམ་པར་དག་པ་དྲི་མ་མེད་པའི་ཡེ་ཤེས་ཀྱི་ལུས་སུ་སོང་སྟེ། སངས་་་
རྒྱས་སྐུའི་མཁྱེན་པ་རྫོགས་པར་དམིགས་ཤིང་སྙིང་པོ་རྒྱས་བསྡུས་ལ་ཅི་རིགས་པར་


བསྟན་། རྒྱུད
བཟླས་སོ། །དེ་ཡང་ལུས་ཀྱི་སྟོད་ན་ན་ཆུ་ལ་བཟླས་སོ། །སྨད་ན་ན་དྲི་ཆུ་ལ་་་་
བཟླས་སོ། །ཚ་ན གི་ཝི་ལ་བཟླས་སོ། །གྲང་ན་བུ་རམ་གྱི་ཁུ་བ་ལ་བཟླས་སོ།།
མགོ་ན་ན་རྡོ་རྒྱུས་ལ་བཟླས་སོ། །སྐེ་དང་མཇིང་པ་ན་ན་ཉའི་མཁྲིས་པ་ལ་བཟླས་
སོ༑ །ལག་པ་ན་ན་སྟག་ཚེར་བ་ལ་བཟླས་སོ། །ཕོ་མཆིན་ན་བདེ་ན་བཅའ་
སྒ་ལ་བཟླས་སོ། །གློ་སྙིང་མ་བདེ་ན་ཅུ་གང་རྒྱ་མཚོ་གསེར་གྱི་བྱེ་མ་ལ་བཟླས་
སོ༑ །ཡི་ག་འཆུས་ན་སེ་འབྲུ་དང་གུར་གུམ་༔ལ་བཟླས་སོ། །སྦོས་ན་རྒྱམ་ཚ་་
ལ་བྱའོ། །བཤང་གཅི་ཆེ་ཆུང་འདོམ་ན་སྡིག་སྲིན་ལ་བྱའོ། །རྒྱུ་མ་ན་ན་སྐྱེར་
བའི་ཁཎྜ་ལ་བྱའོ། །མཁལ་མ་ན་ན་གསེར་གྱི་པུད་པུ་ལ་བྱའོ། །པུས་མོ་ན་་
ན་ཙནྡན་ལྡེ་གུ་ལ་བྱའོ། །རྐང་པ་ན་ན་ལི་ཤི་ལ་བྱའོ། །འཁྲུ་ན་སྦྲང་རྩི་དང་་
ཨུཏྤལ་ལ་བྱའོ། །སྐྱུག་ན་ན་ལེ་ཤམ་གྱིས་བྱའོ། །གཟེར་བ་ལ་ཆུ་དཀྱིལ་གྱི་རྡོ་བ་
གྲང་མོ་ལ་བྱའོ། །རྩིབ་ལོགས་ན་བ་ལ་ལག་མཐིལ་གཡོན་པ་ལ་བསྔགས་ཤིང་་་
གླན་ནོ། །གྲེ་བ་ན་ན་རྒུན་འབྲུམ་ལ་བཟླས་སོ། །ཆུ་སོ་ན་ན་དོང་ག་དང་་་
ལན་ཚ་ལ་བཟླས་ཤིང་དུགས་བྱའོ། །རིམས་ལ་ཆུ་དང་ཙནྡན་དཀར་པོ་ལ་་་་
བཟླས་ནས་བྱའོ། །འབྲུམ་བུ་ལ་ག་བུར་དང་སེང་ལྡེང་གི་ཁུ་བ་ལ་བཟླས་སོ། །
ཀླད་གཟེར་ལ་ཨ་ཀ་ལའི་ཁུ་བ་ལ་བཟླས་སོ། །མཛེས་ཟིན་པ་ལ་ནི་གུ་གུལ་དང་
བྷ་ས་ལི་དང་འབྲས་ཀྱི་ཐལ་བ་ལ་བཟླས་སོ། །གདོན་དྲག་པོས་ཟིན་པ་རྣམས་ལ་
སྨྱག་ ཤད་ཀྱི་ལྕུག་མ་དང་། བལ་པོ་སེའུའི་ལྕུག་མ་དང་། ཀླུ་ཤིང་གི་ལྕུག་མ་
ལ་བྱའོ། །འབྲས་ལ་ས་འདག་ཚིལ་ཆེན་གྱི་ཁུ་བ་བསྲེས་ལ་བྱའོ། །མཚོན་
གྱིས་བཏབ་པ་རྣམས་ལ་པ་ལ་ཤའི་ལོ་མས་བྱའོ། །སྐྲངས་པ་ལ་ཚ་སྣ་དང་ལུམ་་་
བུའི་ཕྱེ་མས་བྱའོ། །ཤུ་བ་ལ་དུར་བྱིད་དང་ཤུ་དག་ལ་བྱའོ། །ཞ་གྲུམ་དང་་་
སྒུར་པོ་ལ་སེང་ཕྲོམ་དང་ཚ་བའི་ཡུངས་མོ་ལ་བྱའོ། །ལྷོག་པ་དང་ཕོལ་ལ་རབ་


རྣམ་འཇོམས་ཀྱི་སྒྲུབ་ཐབས་རྩར་རྩར་གྲགས་པ། 
གནས་བྱས་པའི་ཚ་ཚ་རྙིང་པའི་ས་དང་། དུག་སྣ་ཚོགས་ལ་བཟླས་སོ། ཆུ་
རྒྱུས་ཀྱི་ནད་ལ་མར་སྣ་ཚོགས་པ་ལ་བཟླས་ཏེ་བསྐུ་མཉེ་བྱའོ། །སྙིང་རླུང་དང་་
འདར་བ་རྣམས་ལ་ཏ་མ་ལའི་འབྲས་བུ་ལ་བཟླས་སོ། །ལྦ་བ་ལ་སེང་ལྡེང་གི་ཕུར་
པ་ལ་བཟླས་ལ་བྱའོ། །སྦིད་ཅིང་རེངས་པའི་ནད་ལ་ཚ་བ་གསུམ་ལ་བཟླས་ལ་
བྱའོ༑ །ཡན་ལག་གི་ཚིགས་ན་བ་རྣམས་ལ་ཁྲག་སྣ་ཚོགས་ལ་བཟླས་ལ་བྱའོ། །
དབུགས་མི་བདེ་བ་རྣམས་ལ་ཨཱ་ལི་ཀཱ་ལིའི་འབྲས་བུ་ལ་བཟླས་ལ་བྱའོ། །ཁྲག་་་་
ནད་ལ་གླང་པོའི་ཤས་བྱའོ། །སོ་ནད་ལ་བྲ་མ་དཀར་པོའི་རྩ་བ་ལ་བཟླས་སོ། །
མཆུ་ནད་ལ་ནི་ཨ་རུ་རའི་པགས་པ་ལ་བཟླས་སོ། །སྒལ་པ་ན་བ་ལ་འབྲུ་མར་ལ་
བཟླས་སོ། །ལུས་ཀྱི་དབང་པོ་ཉམས་པ་དང་ལུས་ན་བ་གསོ་བའི་ཆོ་ག་རྡོ་རྗེ་རྒྱལ་
མཚན་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སེམས་ཅན་་
ཚེ་ཟད་པ་བསྲིང་བའི་ཆོ་ག་སྒྲུབ་པ་པོ་དམ་ཚིག་དང་ལྡན་པས་དཀྱིལ་འཁོར་སྔ་་
མ་ལྟར་བཞེངས་ལ། བུམ་པ་གཅིག་ལ་དཔའ་བོ་ཆེན་པོའི་ཕྱག་མཚན་བཏབ་
ལ་དེར་རྡོ་རྗེ་མིག་གིས་བལྟས་ཏེ་བགེགས་བསྐྲད་ལ་རང་ལྷའི་རྣལ་འབྱོར་དུ་བྱས་ཏེ།
ཁམས་གསུམ་ན་གནས་པའི་སེམས་ཅན་ཨ་དཀར་པོར་བསྡུས་ལ་དེ་ཉིད་ལས་འོད་་་
འཕྲོས་པས་ལྷ་མོ་དཀར་མོ་ལག་ན་ཚེའི་བུམ་པ་ཐོགས་པ་གྲངས་མེད་པ་སྤྲོས་ལ།
དེ་ལ་མཆོད་པས་མཆོད་ལ་འཆི་བའི་ལྟས་བྱུང་བའི་འགྲོ་བ་དེ་ལ་བསྟིམས་པས་་
མདངས་ངེས་པར་འཇུག་གོ། །དེ་ལྟ་བུ་བྱས་ན་ནི་ལོ་གཅིག་ཏུ་ཚེ་བསྲིང་བར་་
ངེས་སོ། །ཚེ་ཟད་པ་བསྲིང་བའི་ཆོ་ག་རྒྱུན་གྱི་འཁོར་ལོ་ཞེས་བྱ་བ། སློབ་་་་
དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།


༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སེམས་ཅན་
ཚེ་འདས་པའི་སྡིག་པ་ཀུན་ལས་ཐར་བར་འདོད་པས། སྒྲུབ་པ་པོ་དམ་ཚིག་དང་
ལྡན་པས་སའི་ཆོ་ག་ལ་སོགས་པ་རྫོགས་པར་བྱས་ལ། བཅོམ་ལྡན་འདས་རྡོ་རྗེ་་་
རྣམ་པར་འཇོམས་པའི་དཀྱིལ་འཁོར་སྔ་མ་ལྟར་བཞེངས་ལ། བུམ་པ་མཚན་ཉིད་
དང་ལྡན་པ་ལྷའི་གྲངས་དང་མཉམ་པ་ཁ་དོག་ཚོན་གྱིས་བསྒྱུར་ལ། ལྷ་སོ་སོའི་་་
ཕྱག་མཚན་བཏབ་ལ་ལྷ་རྣམས་ཀྱི་ནང་དུ་གཞག་གོ། །ལྷ་བཤོས་དང་མཆོད་པ་ལྔ་
ལྷའི་གྲངས་དང་མཉམ་པར་བཤམ། གཏོར་མ་ཡང་དེ་དང་འདྲའོ། །ཕྱོགས་་
སྐྱོང་རྣམས་དང་བགེགས་རྣམས་ཀྱི་གཏོར་མ་ཡང་བཤམ་མོ། །དེ་ནས་རོ་དེ་ཁྲུས་
ནས་བཏོན་ལ་རྒྱན་ཆ་ལྔས་བརྒྱན་ལ་ཁྲོ་བོ་འཆོལ་པའི་གར་བྱའོ། །དེ་ནས་ཡམ་
ཤིང་དབུས་སུ་བཅུག་སྟེ། གཡས་བརྐྱང་པ་དང་། གཡོན་བརྐྱང་མཉམ་པའི་་
གར་གསུམ་ཧཱུཾ་སྒྲ་དང་བཅས་པས་བསྐོར་རོ། །སྦྱིན་སྲེག་ནས་བྱུང་བ་ལྟར་མེ་ལྷ་
སྤྱན་དྲང་བ་དང་། དགུག་གཞུག་བྱས་ལ་ཆོ་གའི་ལས་རིམ་པ་ལྟར་སྤྱན་དྲང་བ་
དང་། བསྟོད་པ་ལ་སོགས་པ་སྔགས་དང་ཕྱག་རྒྱ་དང་། ཚིགས་བཅད་་་་
རྣམས་ཀྱིས་རྒྱས་པར་བྱའོ། །དེ་ནས་དཀྱིལ་འཁོར་གྱི་ཤར་ཟེར་ཏེ་ལྷོ་་་་་
ཕྱོགས་སུ་ངན་སོང་རྣམ་པར་དག་པར་བྱེད་པའི་མཎྜལ་ལེའུ་ཚེ་དྲུག་པ་ལེགས་པར་
བཀོད་ལ། རིགས་དྲུག་ནས་དྲང་བའི་ཆོ་ག་ནི་དྲི་མ་ལེ་ཚེ་ནག་པོར་བཞག་སྟེ།
ཧཱུཾ་མནར་མེད་ལས་ཀྱིས་མནར་བའི་སེམས་ཅན་ཁྱོད། །སྔོན་ནས་སྦྱངས་པ་
བྲལ་བས་མནར་མེད་འཁོར། །སྡུག་བསྔལ་ཆེན་པོ་བཟོད་པར་དཀའ་བས་ན། །
སྡུག་བསྔལ་བཟོད་མེད་ཚ་གྲང་བོར་གྱིས་ལ། །བཟོད་ཆེན་ཡེ་ཤེས་ཆུ་རྒྱུན་འདི་་་
ལོང་ལ། །ཡིད་ལྡན་སྒོ་ལྔ་ལོངས་སྤྱོད་གནས་འདིར་སྤྱོན། །བུམ་ཆུས་དབང་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བསྐུར་རོ། །ཨོཾ་ན་ར་ཀ་ ས་མནྟ་ཧཱུཾ། དེ་ནས་ཡང་། ཧཱུཾ་འདོད་པ་རང
རྒྱུད་གཅད་་པའི་སེམས་ཅན་ཁྱོད། །རྐུ་འཕྲོག་ལས་ཀྱིས་བསགས་པའི་འབྲས་བུ་
ལས༑ །ཡིད་འདོད་ངོམས་མེད་འབྲས་བུ་སྡུག་བསྔལ་ལས། །ཡིད་འགྱུར་་་་་་
འདོད་ཆེན་སྤྱོད་པའི་ལས་བོར་ལ། །ཡིད་བཞིན་གཏེར་དང་ལྡན་པ་འདི་ལོང་ལ།།
རྨུགས་སྤྱོད་དྲན་རིག་འཆོལ་བའི་གནས་འདིར་སྤྱོན། །ཨོཾ་པྲེ་ཏ་པྲེ་ཙ་པ་ཏི་ཧཱུཾ།
དེ་ནས་དུད་འགྲོའི་གནས་སུ་དྲང་བ་ནི། ཧཱུཾ་ཤེས་རབ་མ་རིག་པས་མནར་
སེམས་ཅན་ཁྱོད། །ཐོས་བསམ་བྲལ་བས་སེམས་ལ་ལོག་པར་མཐོང་། །
རྨུགས་པ་མ་མཐོང་བག་ཆགས་མ་ཡལ་བས། །མུན་པ་རང་རིག་བྲལ་བའི་གནས་
བོར་ལ། །ཤེས་རབ་དག་པའི་དྲི་མེད་འདི་ལོང་ལ། །བདེ་སྡུག་བསགས་པ་་་་་་
འཁོར་བའི་གནས་འདིར་སྤྱོན། །ཨོཾ་ཏིརླ་ཀ་མ་ཧཱ་བི་ལེ་ཧཱུཾ། དེ་ནས་མིའི་་་་་
གནས་སུ་དྲང་བ་ནི། ཧཱུཾ་བདེ་སྡུག་འཆོལ་བར་སྦྱངས་པ་དོར་བ་ཁྱོད། །རང
སེམས་མ་རྟོགས་འཁོར་བ་འཁོར་བར་འཁྱམས། །དུས་གསུམ་ལམ་རྟེན་
ཐར་པའི་སྐས་དང་བྲལ། །སེམས་རྒྱུད་ཞེན་པ་གཅོད་པའི་གནས་བོར་ལ། །དྲི་
མ་མེད་པའི་འདོད་བྲལ་ཁྲིམས་ལོང་ལ། །རྩུབ་འགྱུར་འཇིགས་སུ་རུང་བའི་གནས་
འདིར་སྤྱོན། །ཨོ་པ་ལཾ་དྷ་ར་དྷ་ར་ཧཱུཾ། དེ་ནས་ལྷ་མིན་གནས་སུ་དྲང་བ་ནི། ཧཱུཾ་་་་
རྩུབ་འགྱུར་ལས་ཀྱིས་བསྐལ་པའི་སེམས་ཅན་ཁྱོད། །འཇིགས་སྤྱོད་གོ་མཚོན་ཞེ་
སྡང་ལམ་ལ་གནས། །འདོད་པའི་རྒྱུན་ལོན་རགས་པའི་དུག་བོར་ནས།
བསམ་གཏན་མི་མཆོག་ཆུ་བོ་འདི་ལོང་ལ། །ལོངས་སྤྱོད་དགའ་བདེ་ལྡན་པའི་་་་་
གནས་འདིར་སྤྱོན། །ཨོཾ་པྲ་བྷེ་ས་མ་ཡ་ལི་ན་མ ས་མནྟ་ཧཱུཾ། དེ་ནས་ལྷའི་་་་་་
གནས་ནས་སྤྱན་དྲང་བ་ནི། ཧཱུཾ་དགའ་བདེ་ལས་ཀྱིས་བཅིངས་པའི་སེམས་ཅན་
ཁྱོད༑ །བདེ་འདོད་སེམས་ཀྱི་ལེ་ལོས་གཡེངས་པ་སྟེ། །རང་རྒྱུད་ཆགས་པས་


བཅིངས་པའི་གནས་བོར་ལ། །མི་འཇིགས་དཔུང་དང་ལྡན་པའི་བརྩོན་འགྲུས་ཆུ་
ལོང་ལ། །འཛིན་མེད་སྐྱེ་ཤི་མེད་པའི་ཤར་སྒོར་སྤྱོན། །ཨོཾ་དེ་བཱ་པ་ཙ་སརྦ་ཡི་
་ཡ་ཧཱུཾ། དེ་ནས་སྐབས་འདིར་ཟས་གཏད་པའི་ཆོ་ག་བྱ། དེ་ནས་དཀྱིལ་་་་་་
འཁོར་གྱི་ལྷ་རྣམས་ཀྱི་གནས་དང་། མཚན་ནས་བཏོན་ལ་དེར་སོང་ཤིག་ཅེས་་་་
ལམ་བསྟན་ནོ། །དེ་ནས་མགལ་མེའི་འཁོར་ལོ་བསྐོར་ཏེ། ཕུང་པོའི་གནས་་་
ལྔར་རཾ་ལས་ཡེ་ཤེས་ཀྱི་མེ་འབར་བར་དམིགས་ལ། མེ་སྦར་ཏེ་དགང་གཟར་དང་
བླུགས་གཟར་ཐོགས་ལ། སྦྱིན་སྲེག་གི་ཆོ་ག་བྱའོ། །ཧཱུཾ་ཡེ་ཤེས་ཀློང་ཡངས་
འཁྱིལ་པའི་ཧོམ་ཁུང་ནས། །རྣམ་དག་ཡེ་ཤེས་ལྔ་རྫོགས་ཡམ་ཤིང་ལས། །
བཅོམ་ལྡན་རྡོ་རྗེ་ཅན་གྱི་མེ་བྱུང་བས། །ཚེ་འདས་བདག་ཏུ་ལྟ་བའི་བཏང་སྙོམས་
ཛྭ་ལ་རཾ། །སྲིད་པ་རྒྱུན་གཅོད་འཁོར་ལོའི་ཧོམ་ཁུང་ནས། །རྣམ་དག་ཕུང་ལྔ་
སྦྱང་བའི་ཡམ་ཤིང་ལས། །ཁྲོ་བརྒྱད་ཕྱོགས་ན་གནས་པའི་མེ་བྱུང་བས། །ཚེ་་
འདས་རྣམ་ཤེས་བརྒྱད་ལ་ཛྭ་ལ་རཾ། །བར་ཁྱམས་རིན་ཆེན་མཉམ་པའི་ཧོམ་ཁུང་
ནས༑ །མི་མཐུན་རྐྱེན་རྣམས་དག་པའི་ཡམ་ཤིང་ལས། །བཀྲ་ཤིས་ལྷ་མོ་་་་
བརྒྱད་ཀྱི་མེ་བྱུང་བས། །ཚེ་འདས་རྣམ་ཤེས་བརྒྱད་ལ་ཛྭ་ལ་རཾ། །གྲུ་ཆད་རང་
བཞིན་དག་པའི་ཧོམ་ཁུང་ནས། །གཉིས་མེད་ཡེ་ཤེས་བཞི་ཡི་ཡམ་ཤིང་ལས། །
རྒྱལ་ཆེན་སྟོབས་ལྡན་བཞི་ཡི་མེ་བྱུང་བས། །ཚེ་འདས་འབྱུང་བ་བཞི་པོ་ཛྭ་ལ་རཾ། །
སྣ་ཚོགས་འོད་ལྡན་འདོད་པའི་ཧོམ་ཁུང་ནས། །ཁམས་གསུམ་འདོད་པས་གྲོལ་་
བའི་ཡམ་ཤིང་ལས། །ཕྱོགས་སྐྱོང་ཤུགས་ལྡན་བཅུ་ཡི་མེ་བྱུང་བས། །ཚེ་འདས་
ཕྱིན་ཅི་ལོག་བཞི་ཛྭ་ལ་རཾ། །སྒོ་བཞི་རང་གདངས་དགྱེས་པའི་ཧོམ་ཁུང་ནས། །
ལོག་ལྟ་འཇོམས་བྱེད་ཚོགས་རྫོགས་ཡམ་ཤིང་ལས། །སྒོ་སྐྱོང་སྒོ་མ་བཞི་ཡི་མེ་བྱུང་
བས༑ །ཚེ་འདས་ཕྱིན་ཅི་ལོག་བཞི་ཛྭ་ལ་རཾ། །ཞེས་ཉོན་མོངས་པ་དང་བག་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ཆགས་ཀྱི་ས་བོན་རྣམས་བསྲེགས་ཏེ། ས་བོན་གྱི་ཆ་ཙམ་ཡང་མ་ལུས་པར་བྱས་སོ།།
ཚིག་དེ་དག་བརྗོད་ལ་ལྷ་སོ་སོའི་སྔགས་ནས་བརྗོད་ཅིང་དགང་གཟར་དང་བླུགས་
གཟར་གྱིས་བཀང་ཞིང་དབུལ་ལོ། །རྫས་ནི་ཞི་རྒྱས་གང་ལ་མོས་པ་ལ་སྦྱིན་སྲེག་་
གི་ཆོ་ག་ལྟར་བྱའོ། །ཤི་བའི་སེམས་ཅན་སྡིག་པ་ལས་ཐར་བར་བྱེད་པའི་རོ་སྲེག་
པའི་ཆོ་ག་དུག་སྦྱངས་་གསལ་བའི་མེ་ལོང་ཞེས་བྱ་བ། སློབ་དཔོན་ཆེན་པོ་མར་
མེ་མཛད་ཀྱིས་མཛད་པ་རྫོགས་སོ། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །དེ་ལྟར་སྡིག་
པ་སྦྱངས་པར་བྱས་ནས། ལྷག་མའི་རུས་པ་ལ་ཚ་ཚ་འདེབས་པར་འདོད་པས།
སྒྲུབ་པ་པོ་དམ་ཚིག་དང་ལྡན་པས། དང་པོ་སྟོང་པ་ཉིད་ཀྱི་ངང་ནས་རཾ་ཞེས་་་་
ཡོངས་སུ་གྱུར་པ་ལས། སའི་ཉེས་པའི་སྐྱོན་རྣམས་ཡེ་ཤེས་ཀྱི་མེས་སྦྱངས། དེ་
ནས་བཾ་ཡོངས་སུ་གྱུར་པ་ལས་ཡེ་ཤེས་ཀྱི་ཆུ་རྒྱུན་དབབ། དེ་ནས་ཡཾ་ཞེས་གྱུར་་
པ་ལས། ཡེ་ཤེས་ཀྱི་རླུང་གིས་བསྐྱོད། སཾ་ཞེས་པ་གྱུར་པ་ལས། ཡེ་ཤེས་བཞི་
འདུས་པའི་སར་དམིགས་ལ་སྐབས་དེར་བདུན་རྣམ་པར་དག་པའི་ལས་བྱའོ། །
ཚོགས་རྫོགས་པར་བྱས་ལ་འབི་འབི་བྱ་བའི་སྔགས་ནི། ཨོཾ་མ་ཧཱ་བ་ལེ་བེ་ག་ར་ཎ་་
ཧཱུཾ་ཞེས་བརྗོད་ཅིང་། ཡེ་ཤེས་ཀྱི་གཞལ་ཡས་ཁང་གི་རྒྱུར་བྱིན་གྱིས་བརླབ་པོ། །
དེ་ནས་ཚ་ཚ་གདབ་པ་ནི་སྙིང་པོ་རྒྱས་བསྡུས་གང་ལ་མོས་པ་བཟླས་ཤིང་གདབ་བོ། །
དེ་ནི་ས་ལ་འདེབས་པའི་ལུགས་སོ། །དེ་མེ་ལ་འདེབས་ན་རཾ་གྱི་ས་བོན་ལས་
བསྐྱེད་ལ། ཆུ་ལ་བཾ། རླུང་ལ་ཡཾ། ནམ་མཁའ་ལ་ཨ་ལས་མཆོད་རྟེན་དུ་་་་་་
བསྐྱེད་དོ། །མཆོད་རྟེན་དེ་དག་ཀྱང་ས་ལ་ཁ་དོག་སེར་པོ། ཆུ་དཀར་པོ།
མེ་དམར་པོ། རླུང་ལྗང་གུ། ནམ་མཁའ་མཐིང་གར་དམིགས་སོ། །དེ་ལྟར་


བཏབ་ལ་ཡེ་ཤེས་ཀྱི་མཆོད་རྟེན་སྤྱན་དྲངས་ལ་གཉིས་སུ་མེད་པར་བསྟིམ་མོ། །དེ་
ནས་བསྐལ་པ་ཇི་སྲིད་གནས་པའི་ཡུན་ལ་རིགས་ལྔའི་མཆོད་རྟེན་དུ་དམིགས་ལ།
རབ་ཏུ་གནས་པ་བྱས་ལ་མཆོད་པ་ལྔ་ཕུལ་ལ་བཞུགས་སུ་གསོལ་བའམ། ཡང་ན་
ཆུ་བོ་ཆེན་པོ་ལ་བསྐུར་རོ། །མཆོད་རྟེན་གདབ་པ་ཤི་བའི་སྡིག་པ་བྱང་བར་
བྱེད་པ། རང་བྱུང་འཇིགས་བྲལ་ཞེས་བྱ་བ། དཔལ་མར་མེ་མཛད་ཀྱིས་་་་་་
མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཚེ་དང་
དཔལ་བསྐྱེད་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་ཁང་
ཡིད་དང་མཐུན་པར་དཀྱིལ་འཁོར་འཁོར་ལོ་རྩིབས་བཞི་པ་ཁ་དོག་སེར་པོ་ལྟེ་བ་
སྔོན་པོ་མུ་ཁྱུད་ལྗང་གུ་སྒོ་བཞི་རིགས་དང་འདྲ་བ་བྲིས་ལ། དེ་ལ་ལྷའི་མཚན་
མས་བཏབ་ལ། བུམ་པ་ཚད་དང་ལྡན་པ་ལ་ལྷ་ལྔའི་མཚན་མས་བཏབ་ལ།
འབྲུ་གཙང་མའི་ཕྱེ་ལ་ཚེ་བཤོས་ཟླ་གམ་ལ་མར་ལ་སོགས་པའི་རོ་མཆོག་རྣམས་
ཀྱིས་བརྒྱན་ལ་ཚོན་སྣ་ལྔའི་སྐུད་པས་གཟུངས་ཐག་བཏགས། སྙིང་པོ་རྒྱས་
བསྡུས་གང་ལ་མོས་པའི་གཞུག་ལ། རྒྱུབཛྲ་ཟློ། ། ། ཨོཾ་བུདྡྷ་།
།
།
སྭ་རྗ། ། ། པདྨ་རྗ། ༐ཨོ་ཧཱ་ཟློ་ཞེས་བཟླས་ལ་རྡོ་རྗེ་་་་་
རྣམ་པར་འཇོམས་པ་སྐུ་མདོག་དཀར་པོ་ཚེའི་རྒྱུན་འབེབས་པ། ཁམས་གསུམ་
གྱི་ཚེ་ཉམས་པ་གསོ་བར་བྱེད་པ། ཡེ་ཤེས་ཚེ་ལ་ལོངས་སྤྱོད་པར་བསྐྱེད་ལ།
དེའི་ཐུགས་ཀའི་ཟླ་བ་ལ་དམིགས་ལ་སྔགས་བཟླས་སོ། །ཁམས་གསུམ་ཚེའི་་
བཅུད་བུམ་པར་བསྡུས་པར་དམིགས་ལ། ལྷ་ལྔའི་མཚན་ནས་བརྗོད་ཅིང་ཆེ་གེ་
མོའི་ཚེ་ཁུག་ཅེས་བརྗོད་ཅིང་བསྟིམས་ལ་དབང་བསྐུར་རོ། །སེམས་ཅན་ཚེ་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཟད་པ་སྲིང་བའི་ཆོ་ག་བསྒྲུབ་པ་པདྨ་དབྱིག་སྒྲུབ་ཅེས་བྱ་བ། སློབ་དཔོན་ཡེ་
ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འབྱོར་པའི་་
དོན་ཕུན་སུམ་ཚོགས་པ་བསྒྲུབ་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
རིལ་བ་སྤྱི་བླུགས་ཀྱི་ནང་དུ་ཆུ་དང་འོ་མས་བཀང་ལ་རྡོ་རྗེ་རྣམ་པར་འཇོམས་པའི་
ལུགས་མའི་སྤྱི་བོ་ནས་སྦྲེང་ཞིང་གོང་ལྟར་ཤིན་ཏུ་སྙིང་པོ་བསྡུས་པ་ལ་བརྒྱ་ཕྲག་་་
བཟླས་ཤིང་སྐྱ་རེངས་དང་པོ་ཤར་བའི་དུས་ན་བྱས་པས་རང་གི་འདོད་པ་དང་་་་་་
འབྱོར་པ་ཐམས་ཅད་ཕུན་སུམ་ཚོགས་པར་འགྱུར་རོ། །རྡོ་རྗེ་རྣམ་པར་འཇོམས་
པ་སྐུ་མདོག་དཀར་པོར་དམིགས་ལ། ཡི་དམ་དུ་བྱས་ཏེ། གཞན་གྱིས་མ་་་་་
མཐོང་བར་རང་རེས་བྱས་ན་ཉིན་རེ་ལ་གསེར་གྱི་དོང་ཙེ་བདུན་བརྒྱ་བདུན་བརྒྱ་་་
སྦྱིན་པར་བྱེད་དོ། །གཙོ་བོའི་མདུན་དུ་རྣམ་ཐོས་སྲས་མདོག་དང་ཆ་ལུགས་་་་་་
ལེགས་པར་དམིགས་ལ་བྱའོ། །དལ་འབྱོར་ཆེན་མོའི་སྒྲུབ་པ་བཅུད་ཀྱིས་ལེན་
པ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྔོན་གྱི་
ལན་ཆགས་ཀྱི་དབང་གིས་ཚེ་འདི་ལ་ཕུན་སུམ་ཚོགས་པ་དང་བྲལ་བ་རྣམས་ནི།
གཏོར་མའི་ལས་བྱེད་པར་འདོད་པས་རིན་པོ་ཆེའི་སྣོད་རྒྱ་ཆེ་ལ་གཏིང་ཟབ་པ་དག་
ཅིང་དྲི་མ་མེད་པ་ཆག་པ་དང་གས་པ་དང་། ཞོམ་པ་ལ་སོགས་པ་མེད་པ།
འབྲས་ཆན་ནམ། འབྲུའི་ཕྱེ་མ་རབ་ཏུ་གཙང་བས་གཏམས་ལ། ཤ་དང་མར་
དང་འོ་མ་དང་ཁུར་བ་ལ་སོགས་པས་བྲན་ལ་ཆུ་རབ་ཏུ་གཙང་ཞིང་དྲི་མ་མེད་པས་


བསྟན་། རྒྱུད
བྲན་ལ། སྔོན་དུ་སྟོང་པ་ཉིད་བསྒོམ། དེ་ནས་ཚད་མེད་བཞི་བསྒོམ།
དེའི་ངང་ལས་བདག་ཉིད་ཀྱིས་པཾ་ཞེས་བརྗོད་པས་བདག་གི་མདུན་དུ་སྡོང་པོ་
ཤིན་ཏུ་རྒྱ་ཆེ་བ་དཔངས་མཐོ་བ་སུམ་བརྩེགས་གཅིག་ལ། དེ་ཡང་སྟེང་གི་
པདྨ་ལ་ཁ་དོག་དཀར་པོ་འདབ་མ་དཔག་ཏུ་མེད་པ་དབུས་དམར་པོ་འདབ་མ་
དཔག་ཏུ་མེད་པ་འོད་ སྔོན་པོ་དཔག་ཏུ་མེད་པ་དམིགས་སོ། །དེའི་རྗེས་ལ་
པཾ་ཀ་མ་ལ་ཧཱུཾ་ཛ ཞེས་བརྗེད་་པས། ཁམས་གསུམ་དུ་གཏོགས་པའི་སེམས་
ཅན་ཐམས་ཅད་སྤྱན་དྲངས། གཟུགས་མེད་པའི་ཁམས་ཀྱི་སེམས་ཅན་ཐམས་
ཅད་སྟེང་གི་པདྨའི་སྟེང་དུ་འདུས་ཤིང་འཁོད་པར་བསམ། དབུས་སུ་གཟུགས་
ཁམས་འོག་ཏུ་འདོད་པ་ཁམས་ཀྱི་སེམས་ཅན་འདུས་ཤིང་འཁོད་པར་དམིགས་ལ།
དེ་ནས་དེའི་འོག་ཏུ་གཏོར་མའི་སྣོད་དེ་ཅི་ཡིན་ཀྱང་རིན་པོ་ཆེའི་སྣོད་རྒྱ་ཁྱོན་་་་
དཔག་ཏུ་མེད་པར་དམིགས་སོ། །དེའི་འོག་ཏུ་ཧཱུཾ་ལས་རྡོ་རྗེ་ཕྱེད་ཕྱུང་གི་སྒྱེད་
པོ།
དེའི་འོག་ཏུ་ཡཾ་ལས་རླུང་གི་དཀྱིལ་འཁོར་ཟླ་གམ་གཅིག་བསྐྱེད། དེའི་སྟེང་དུ་རཾ་
ལས་མེའི་དཀྱིལ་འཁོར་གྲུ་གསུམ་པ། དེའི་སྟེང་དུ་སྒྱེད་པོའི་སྟེང་དུ་རྗ་ལས་་
རིན་པོ་ཆེའི་སྣོད་ཁོ་ར་ཁོར་ཡུག་ཏུ་བཅས་པ་དམིགས་ཤིང་དེའི་ནང་དུ་ཁཾ་ལས་་་་་་
བདུད་རྩིའི་རྒྱ་མཚོ། དེ་ནས་བདག་ཉིད་ཀྱིས་ཡཾ་ཡཾ་ཡཾ་ཞེས་བརྗོད་པས་རླུང་གི་་་
དཀྱིལ་འཁོར་ལས་རླུང་གཡོས། རཾ་རཾ་རཾ་ཞེས་བརྗོད་པས། རླུང་གཡོས་པས་མེའི་་
དཀྱིལ་འཁོར་ལས་མེ་སྦར། རྒྱུ་ཇེ་རྒྱུ་ཞེས་བརྗོད་པས་འོག་ཏུ་མེ་འབར་བས་་
སྣོད་རིན་པོ་ཆེའི་སྣོད་དུ་ཞུ། ཁཾ་ཁཾ་ཁཾ་ཞེས་བརྗོད་པས་མེ་འབར་བས་སྣོད་དྲོས
པས་རྫས་རྣམས་ཞུ་བས། བདུད་རྩིའི་རྒྱ་མཚོར་འཁྱིལ། དེ་ནས་ཨོཾ་ཞེས་བརྗོད་
པས་སྣོད་ཀྱི་ནང་དམ་ཚིག་གི་བདུད་རྩི་དེ་སྐུའི་བདུད་རྩིར་གྱུར། ཨཱཿཞེས་བརྗོད་
པས་གསུང་གི་བདུད་རྩིར་གྱུར། ཧཱུཾ་ཞེས་བརྗོད་པས་ཐུགས་ཀྱི་བདུད་རྩིར་གྱུར།


རྣམ་འཇོམས་ཀྱི༔སྒྲུབ་ཐབས་བརྒྱ་གྲགས་གྲགས་པ 
དེ་ནས་ཡང་རཾ་ཞེས་བརྗོད་པས་དམ་ཚིག་གི་བདུད་རྩིའི་ཉེས་པ་རྣམས་བསྲེགས།
ཡཾ་གིས་གཏོར། ཁཾ་གིས་བཀྲུས་ནས་དེ་ནས་སྐུ་གསུང་ཐུགས་དབྱེར་མི་ཕྱེད་་
པའི་བདུད་རྩིར་གྱུར་པའོ། །དེ་ནས་སྲུང་བ་ཆེན་པོའི་སྔགས་ཀྱིས་བགེགས་་་་
བསྐྲད༑ དེ་ནས་བཛྲ་ཞེས་བརྗོད་པས་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་་་་་
བབས་ཏེ། རྣམ་པར་དག་པའི་བདུད་རྩི་ཆེན་པོའི་རྒྱ་མཚོ་ཆེན་པོར་གྱུར་ཏེ།
དེ་ནས་ཨོཾ་བ་ལོ་བྷུ་ཛ་བྷཀྵ་བྷཀྵ་ཨི་དཾ་ཁ་ཁ་ཁཱ་ཧི་ཁཱ་ཧི། ཨོཾ་ཨ་ཀཱ་རོ་མུ་ཁཾ་སརྦ་་་
་དྷརྨཱ་རྡེ་ཨཱདྱ་ནུཏྤནྣ། ཏྭད་ཨོཾ་ཨཱཿཧཱུྃ་ཕཊ་སྭཱ་ཧཱ་ཞེས་པས་གཟུགས་མེད་པ་རྣམས་
ལ་ཡིད་བཞིན་ནོར་བུས་དབུལ། གཟུགས་ཁམས་རྣམས་ལ་དཔག་བསམ་གྱི་ཤིང་་་
འདོད་པ་རྣམས་ལ་རང་རང་ཇི་ལྟར་བསམས་པ་བཞིན་དུ་ཐོབ་པར་མོས་པར་བྱའོ།།
དེ་ནས་ཚིགས་བཅད་ཀྱང་འདི་སྐད་ཅེས་བརྗོད་དོ། །རང་བཞིན་རྣམ་པར་་་
དག་པའི་གཏོར་མ་འདིས། །དཀོན་མཆོག་མཆོད་གནས་བླ་མའི་ཞིང་གྱུར་དང་།།
གཟུགས་མེད་གཟུགས་དང་འདོད་པས་བསྡུས་པ་ཡི། །མགོན་བཙུན་གྲོགས་བྱེད་
ཆོས་སྐྱོང་སྲུང་མ་དང་། །རང་བཞིན་ཡོན་ཏན་ལྡན་པའི་རིགས་རྣམས་དང་། །
ལན་ཆགས་འདོད་པའི་སེམས་དང་ལྡན་པ་དང་། །གནོད་བྱེད་འཕྲལ་གྱི་རྐྱེན་དུ་
བྱེད་ལ་བསྔོ། །ལན་ཆགས་དང་བྲལ་བར་བྱེད་པ་གཏོར་མའི་ལས་དཔག་བསམ་
གྱི་སྡོང་པོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།

༄༷།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཕུན་སུམ་་
ཚོགས་པ་མ་ཡིན་པ་ཕུན་སུམ་ཚོགས་པར་འདོད་པའི་སྒྲུབ་པ་པོ་དམ་ཚིག་དང་ལྡན་
པས༑ བདག་ཉིད་ཀྱི་མདུན་དུ་ཟངས་ལ་སོགས་པའི་སྣོད་བྲེ་བཅོ་བརྒྱད་ཤོང་བ་
ཅིག་བཞག་ལ། དེའི་ནང་དུ་རིན་པོ་ཆེ་སྣ་གང་ཡང་རུང་བ་ལས་བྱས་པའི་་་་་


དཔལ་རྡོ་རྗེ་རྣམ་པར་འཇོམས་པ་མཚོན་གང་བའམ། མཐོ་གང་ངམ་ཁྲུ་གང་་
བ་ལ་སོགས་པ་ཇི་ལྟར་འགྲུབ་པའི་ལུགས་མ་བྱས་ལ་བཞུགས་སུ་གསོལ། ཟངས་
ལ་སོགས་པའི་སྣོད་ཁྱོར་བ་གང་ཤོང་བ་ཅིག་ཏུ་ཆུ་གཙང་མ་སྲོག་ཆགས་མེད་པས་
བཀང་སྟེ། འབྲུའམ་ཟན་མཐེབ་ཀྱུ་རེ་བཅུག་ལ། ན་༐བཛྲ་ཀྲོ་དྷཱ་
ཡ་ཧུ་ལུ་ཧུ་ལུ་ཏིཥྛ་ཏིཥྛ་བནྡྷ་བནྡྷ་ཧ་ན་ཧ་ན་ཨ་མྲྀ་ཏེ་ཧཱུཾ་ཕཊ། ཅེས་ལན་བདུན་
བདུན་བརྗོད་ལ་རྡོ་རྗེ་རྣམ་པར་འཇོམས་པ་སྐུ་མདོག་གསེར་བཙོ་མ་ལྟ་བུ་ལ་་་
དམིགས་ལ་དབུལ་ལོ། །མཆོད་སྦྱིན་གྱི་ཕྱག་རྒྱ་སེ་གོལ་གྱི་སྒྲ་དང་ལྡན་པས་སྣོད་
ཆེན་པོ་ཁངས་པར་དབུལ། འབུལ་དུས་སུ་ཁ་དང་ཡན་ལག་བཤལ་ལ་དབུལ་ལོ།།
དེ་ལྟར་ཕུལ་བས་ཉི་མ་རེ་ལ་༐༐པ་ཎ་ལྔ་སྟོང་ལྔ་སྟོང་ཐོབ་པར་ངེས་སོ། །དེ་
ལྟར་མ་ཆགས་པར་ཉི་མ་རི་རྩེ་ལ་ཤར་བ་ཕན་ཆད་དང་། ལྟོ་བའི་གོང་དུ་་་་་་་
རྫོགས་པར་བྱའོ། །དེ་ལྟར་ཉི་མ་རེ་ལ་ཡི་དམ་དུ་བྱས་པས་འདོད་པའི་དོན་ཕུན་
སུམ་ཚོགས་པར་ངེས་སོ། །ལོངས་སྤྱོད་དང་ལྡན་པར་ངེས་པའི་དཔལ་ཚོགས་ཀྱི་
གཏོར་མ་རིན་པོ་ཆེ་ལེགས་ཕྲེང་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་
རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཕུན་སུམ་
ཚོགས་པའི་ལས་ཉེ་བར་སྒྲུབ་པར་བྱེད་པའི་སྒྲུབ་པ་པོ་དམ་ཚིག་དང་ལྡན་པས།
མཆོད་པའི་རྒྱ་མཚོ་ཆེན་པོ་རྣམ་པར་རོལ་པར་བྱའོ། །དབུས་སུ་འབྲུ་སྣ་ཚོགས་་་
པའི་གཏོར་མ་བཞག་གོ། །ཤར་ཕྱོགས་སུ་ཁམ་སའི་གླུད་སོར་བཞི་པ་བརྒྱ་ལ་་
གདུགས་བརྒྱ། ལྷོར་བ་དན་བརྒྱ། ནུབ་ཏུ་རྒྱལ་མཚན་བརྒྱ། བྱང་དུ་དར་་
དཔྱངས་བརྒྱ། དེ་དག་ལན་བདུན་བདུན་བྱས་ན་འབྱོར་པ་ཕུན་སུམ་ཚོགས་པར་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ངེས་སོ། །ཕུན་སུམ་ཚོགས་པའི་ལས་ཉེ་བར་སྒྲུབ་པར་བྱེད་པ་ལས་ཚོགས་སྟོང་་་
རྒྱས་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །འཇིག་རྟེན་
གྱི་ལྷ་རྣམས་རྒྱབ་ཀྱིས་ཕྱོགས་པ་ལ་ལྷ་ཆེན་པོ་བརྒྱད་ཀྱི་ཆོ་གས་ལྷ་མཉེས་པར་
འདོད་པའི་སྒྲུབ་པ་པོ་དམ་ཚིག་དང་ལྡན་པས། དཀྱིལ་འཁོར་སྔ་མ་ལྟར་་
བཞེངས་ལ་གཏོར་མ་ལ་སོགས་པ་སྔ་མ་ལྟར་བཤམས་ལ། ལྷ་ཆེན་པོ་བརྒྱད་ཀྱི་་་
གཟུགས་བརྙན་བྱས་ལ། དེ་རེ་རེ་ལ་ངར་གླུད་སོར་བཞི་པ་བརྒྱ་རྩ་བརྒྱད་ཀྱིས་
བསྐོར་ལ། ཚོན་གྱིས་ཇི་ལྟར་འདོད་པ་བཞིན་དུ་བསྒྱུར་ལ་དཀྱིལ་འཁོར་གྱི་་་་་་
མཐའ་མར་གཞག་གོ། །དེ་ནས་ལྷ་ཆེན་པོ་རྣམས་སྤྱན་དྲང་བ་ནི། ཧཱུཾ་རི་་་་་
རབ་ཆེན་པོའི་ཡང་སྟེང་ནས། །འཇིག་རྟེན་སྟོབས་ལྡན་ལྷ་ཆེན་རྣམས། །། །
།དྲལ་ཤུལ་ལྡན་ཞིང་རྫུ་འཕྲུལ་ལྡན། །དབང་ཕྱུག་གྲགས་པ་རྣམས་སྐྱེད་པ། །
ལེགས་པའི་ལམ་ཡང་སྟོན་པ་སྟེ། །ལྷ་ཆེན་དྲག་པོ་འཁོར་དང་བཅས། །འདིར་
སྤྱོན་ལེགས་པའི་ལམ་སྟོན་ཅིག །ས་མ་ཡ་ཛཿ། དེ་ནས་བསྟོད་ཅིང་གཏོར་མ་་
དབུལ་བ་ནི། ཧཱུཾ་ཤར་ཕྱོགས་ལྷ་ཆེན་དབང་ཕྱུག་ནི། །ཞལ་གཅིག་པ་ལ་ཕྱག་
གཉིས་པ། །སྐུ་མདོག་སྔོ་སྐྱ་འཇིགས་བྱེད་པ། །སྐྲ་བརྫེས་ སྤྱན་ཡང་འབྲུ་་
ཚུགས་ལྟ། །དུར་ཁྲོད་འབར་བའི་རྒྱན་གྱིས་བརྒྱན། །གཡས་ན་ཏྲི་ཤུལ་རྩེ་་་་
གསུམ་བསྣམས། །གཡོན་ན་ཐོད་པ་ཁྲག་འདྲེན་པ། །དེ་ལ་བསྟོད་དེ་གཏོར་མ་
དབུལ༑ །ལྷོ་ཕྱོགས་ལྷ་ཆེན་རྒྱལ་ཆེན་ནི། །སྐུ་མདོག་སེར་ལ་ཞལ་གཅིག་པ། །
འཇིགས་བྱེད་ཆེན་པོའི་ཕྱག་གཉིས་པ། །གཡས་པ་རྡོ་རྗེ་གསུམ་པ་བསྣམས། །
གཡོན་པ་རུས་པའི་ཕྲེང་བ་འཛིན། །དེ་ལ་བསྟོད་དེ་གཏོར་མ་འབུལ། །ནུབ་་་་་


ཕྱོགས་ལྷ་དབང་ཚངས་པ་ནི། །ཞལ་གཅིག་ཕྱག་གཉིས་སྐུ་མདོག་དཀར། །སྐྲ་
བརྫེས་མཆེ་བ་གཙིགས་པ་ལ། །འཇིགས་པའི་ང་རོ་འབྲུག་ལྟར་སྒྲོགས། །
གཡས་པ་དུང་ཆེན་གཡས་འཁྱིལ་བསྣམས། །གཡོན་པ་པདྨ་མཛེས་པ་འཛིན།
དེ་ལ་བསྟོད་དེ་གཏོར་མ་འབུལ། །བྱང་ཕྱོགས་ལྷ་ཆེན་ཁྱབ་འཇུག་ནི། །ཞལ་་
དགུ་ཕྱག་གཉིས་སྐུ་མདོག་དུད། །མགོ་ལུས་སྤྱན་གྱིས་ཁེངས་པ་སྟེ། །རོ་སྨད་་
སྦྲུལ་ནག་འཁྱིལ་པ་ལ། གཡས་པའི་ཕྱག་ན་དབྱུག་ཏོ་འཕྱར། །གཡོན་པའི་་
ཕྱག་ན་འཁོར་ལོ་བསྣམས། །དེ་ལ་བསྟོད་དེ་གཏོར་མ་འབུལ། །ཤར་ལྷོ་འདོད་
པའི་དབང་ཕྱུག་ནི། །ཞལ་གཅིག་ཕྱག་གཉིས་སྐུ་མདོག་སྨུག །དུར་ཁྲོད་་་་་
འཇིགས་པའི་རྒྱན་གྱིས་བརྒྱན། །ཧ་ཧ་ཧི་ཧི་ཆེར་སྒྲོགས་པ། །གཡས་པ་མདའ་
སྟེ་གཡོན་པ་གཞུ། །དེ་ལ་བསྟོད་དེ་གཏོར་མ་འབུལ། །ལྷོ་ནུབ་ཚོགས་ཀྱི་་་་་
བདག་པོ་ནི། །ཞལ་གཅིག་ཕྱག་གཉིས་སྐུ་མདོག་ནག །སྦྲུལ་གྱིས་ལུས་བརྒྱན་
འཇིགས་རུང་བ། །རབ་འཇིགས་དབང་ཆེན་ཀུན་གྱི་གཙོ། །གླང་སྔོན་སྣ་ལ་
མཆེ་བ་གཙིགས། །གཡས་པ་གླང་ཆེན་མཆེ་བ་བསྣམས། །གཡོན་པ་གླང་ཀོ་་་
རློན་པ་འཛིན། །དེ་ལ་བསྟོད་དེ་གཏོར་མ་འབུལ། །ནུབ་བྱང་ནག་པོ་ཆེན་པོ་
ནི༑ །ཞལ་གཅིག་ཕྱག་གཉིས་སྐུ་མདོག་གནག །སྐྲ་གཡེངས་སོ་གནན་ཁྲག་
གིས་བརླན། །གཡས་པ་རྡོ་རྗེ་རྩེ་གསུམ་འཛིན། །གཡོན་པའི་ཕྱག་ན་ཞགས་པ་
བསྣམས༑ །དེ་ལ་བསྟོད་དེ་གཏོར་མ་འབུལ། །བྱང་ཤར་སྨིན་དྲུག་དབང་་་
ཕྱུག་བུ། །ཞལ་གཅིག་ཕྱག་གཉིས་སྐུ་མདོག་ལྗང་། །འཇིགས་བྱེད་ཆེན་པོའི་་་
ཞལ་གདངས་ནས། །རབ་ཏུ་རྔམ་པའི་ང་རོ་ཅན། །ཕྱག་གཉིས་མདུང་ཐུང་
གསོར་བྱེད་ཅིང་། །དེ་ལ་བསྟོད་དེ་གཏོར་མ་འབུལ། །ལྷ་ཆེན་བརྒྱད་པོ་
འཁོར་དང་བཅས། །མཆོད་དང་གཏོར་མ་ཕུལ་བ་ཡིས། །འཇིག་རྟེན་ལྷ་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
རྣམས་མཉེས་བྱས་ཏེ། བདག་གི་འདོད་པའི་དོན་རྣམས་ནི། །ངེས་པར་
འགྲུབ་པར་མཛད་དུ་གསོལ། །ཞེས་གཏོར་མ་བྱིན་གྱིས་བརླབས་ལ། རིའི་རྩེ་
མོ་ལ་སིལ་སྙན་སྣ་ཚོགས་པའི་སྒྲ་དང་ལྡན་པར་བྱས་ལ་བསྐྱལ་ལ། དཀྱིལ་འཁོར་
བསྡུ་ཞིང་བཀྲ་ཤིས་གསོལ། །འཇིག་རྟེན་གྱི་ལྷ་མཉེས་པར་བྱེད་པ། དོན་གྲུབ་
པ་ཞེས་བྱ་བ་དཔལ་མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསྒྲུབ་བྱ་ལ་
མཛའ་བོ་དང་གཅེས་༴པ་དང་། སོ་སོའི་སྐྱེ་བོ་རྣམས་ཀྱི་ལྕེ་འབབ་པར་འདོད་ན།
ས་སྣ་བདུན་ནམ་བཅུ་གཅིག་ལ་བསྒྲུབ་བྱའི་གཟུགས་ཁྲུ་གང་བ་བྱས་ཏེ། སྙིང་་་་
གར་གྲོ་ག་ལ་ར་ཁྲག་གིས་མིང་རུས་བྲིས་ཏེ་གཞུག་གོ། །དེའི་སྤྱི་བོར་ཨེ་གྲུ་གསུམ་
བྲུས་ལ། །ཚེར་མ་སྣ་ཚོགས་པ་ཉག་མ་རེ་གཟུགས་སོ། །མགོ་ལ་ལྟས་ངན་སྣ་
ཚོགས་སྒྲོས་བརྒྱན། ལུས་ལ་གཟེ་མ་མང་པོ་བཙུགས་ལ་དུར་ཁབ་ཀྱིས་བཏུར།
དེ་བདག་གི་མདུན་དུ་བཞག་ལ་གཙོ་བོ་ལ་མཆོད་བསྟོད་ཅི་རིགས་པར་བྱས་ལ་སྲན་
མ་རྣམས་དང་སྒོག་སྐྱ་དང་། བྲ་མའི་འབྲུམ་བུ་དང་། སྐྱི་བ་དང་། བསེ་ཤིང་གི་
འབྲས་བུ་ལ་སརྦ་ཤ་ཟློ་ཧཱུྃ་ཕཊ་ཅེས་འབུམ་ཕྲག་གཅིག་བཟླས་ཏེ། ཐུན་གྱི་སྐབས་
སུ་བྲབས་ཏེ། མི་ཆེན་པོ་རྣམས་ཀྱི་ལྕེ་ཉམས་པ་འདི་ལ་ཕོབ་ཅིག་ཅེས་བརྗོད་ཅིང་།
རི་གསུམ་འདུས་པའི་རྩེ་ལ་སྲན་མའི་སྦྱིན་སྲེག་ལན་ཉེར་གཅིག་བྱས་ལ་ཐལ་བ་དེ་་
རླུང་ལ་བསྐུར་ཏེ། བསྒྲུབ་བྱའི་ཁང་པ་ལ་ཁྲག་གིས་གཏོར་ན་ངེས་པར་མཛའ་་་་
སྡུག་རྣམས་ཀྱི་ལྕེ་འབབ་པར་ངེས་སོ། །སྐྱེ་བོ་སྡང་བའི་ལས་མྱུར་བྱེད་ཆེན་མོ་་་་་་
ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།


༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཞན་གྱི་ལྕེ་
བབས་པ་དང་། སྡང་བ་བཟློག་པར་འདོད་པའི་སྒྲུབ་པ་པོ་དམ་ཚིག་དང་ལྡན་
པས༑ རྡོ་རྗེ་རྣམ་པར་འཇོམས་པའི་དཀྱིལ་འཁོར་བཞེངས་ཏེ། ཆོ་ག་རྫོགས་པར་
བྱས་ལ་བདག་ཉིད་སྡིག་པ་མ་ལུས་པ་ཡོངས་སུ་དག་པར་བྱས་ཏེ། བཅོམ་ལྡན་་་
འདས་རྡོ་རྗེ་རྣམ་པར་འཇོམས་པ་ལ་གསོལ་བ་གདབ་པར་བྱའོ། །གཏོར་མ་བརྒྱ་རྩ་
བརྒྱད་བྱ་སྟེ། གཏོར་མ་རེ་རེའི་ནང་དུ་སྡང་བ་རྣམས་ཡ་ཧི་གཙྪ་ཞེས་གྲོ་ག་ལ་་
བྲིས་ལ་གཞུག །སྙིང་པོ་ཤིན་ཏུ་བསྡུས་པའི་སྔགས་བརྒྱ་ཕྲག་སུམ་ཅུ་སོ་ལྔ། སྤྲུ་མ་
དང་མཁན་པ་དང་གླང་མ་དང་ཤུག་པའི་ལོ་མ་ལ་བཟླས་ལ། གཞན་གྱི་དུ་བས་མ་
སླེབས་པར་ཡུལ་ཀུན་དུ་དུ་བ་ཆེན་པོ་བཏང་། ཚོན་རྩི་ལྔའི་ཕྱེ་མ་ལ་སྔགས་བཟླས་
ལ་རླུང་ཆེན་པོ་བྱུང་དུས་སུ་ཡུལ་ཀུན་ཁྱབ་པར་གཏོར་རོ། །དེས་ནི་གཞན་གྱི་ལྕེ་་་་
བབས་པ་རྒྱུན་འཆད་དོ། །གཞན་གྱི་ལྕེ་འབབ་པ་བཟློག་པ་ཞེས་བྱ་བ། སློབ་་་་་
དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །མཛའ་བོ་་
བདག་ལ་སྡང་ན་མ་རུངས་པར་བྱེད་པའི་ལས་ནི་དུར་ཁྲོད་ཀྱི་རས་ལ་འཁོར་ལོ་་་་་
རྩིབས་བརྒྱད་པ་བྲིས་ལ། ལྟེ་བར་ཆེ་གེ་མོ་མཱ་ར་ཡ་ཛཿ ཞེས་པ་བྲི། མུ་ཁྱུད་ལ་
ཀཱ་ལི། རྩིབས་ལ་ཁྲོ་བོ་ལྔའི་སྔགས་བྲིས་ལ་ཆོ་ག་རྫོགས་པར་བྱས་ནས་དུར་ཁྲོད་་
དུ་མནན་ན་མཛའ་བོ་སྡང་བ་མ་རུངས་པར་འགྱུར་རོ། །སྡུ་གུ་བདག་ལ་སྡང་
བ་དབང་དུ་བསྡུ་བར་འདོད་ན། སྙིང་པོ་བསྡུས་པ་ལ་སྟོང་ཕྲག་ལྔ་བཟླས་ལ་་་་་
དཔྲལ་བར་ཙནྡན་གྱིས་ལྕགས་ཀྱུ་བྲི། ལག་མཐིལ་དུ་གི་ཝང་གིས་འཁོར་ལོ་
རྩིབས་བཞི་པ་རེ་བྲིས་ལ། ཆེ་གེ་མོའི་ནོར་དང་བཅས་པ་དབང་དུ་གྱུར་ཅིག་སྭཱ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཧཱ་ཞེས་བརྗོད་པས་དབང་དུ་འགྱུར་རོ། །སྐྱེ་བོ་གང་སྡང་བ་དུར་ཁྲོད་དུ་གསད་
པའི་སྦྱོར་བ་ལན་བདུན་བྱས་ན་འཆི་བར་ངེས་སོ། །སྡང་བ་གསུམ་གྱི་ལས་ཐོར་
བུ་སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བྲན་དང་་
བཟའ་མི་བསྲུང་བར་འདོད་པས་སྒྲུབ་པ་པོ་དམ་ཚིག་དང་ལྡན་པས། དུར་ཁྲོད་
ཀྱི་ཤིང་ལེབ་ཀྱི་སྟེང་དུ་དཀྱིལ་འཁོར་བཞེངས་ལ་ཁྲིའི་སྟེང་དུ་བཞག་ལ། འོག་ཏུ་
ཆུའི་སྣོད་ཆེན་པོ་གཞག་གོ། །དེའི་ཤར་དུ་གང་བསྲུང་བ་དེ་རྣམས་ཁྲུས་ནས་་་་་
བཏོན་ལ་བཞག་ལ། ཚོན་སྣ་ལྔའི་སྐུད་པ་ལ་སྙིང་པོ་བརྒྱ་རྩ་བརྒྱད་བཟླས་ལ་་་་་
མདུད་པ་བོར་ལ་མགུལ་དུ་གདགས་སོ། །རྒྱ་ཤོག་ལ་འཁོར་ལོ་རྩིབས་ལྔ་པ་ལ་་་་
ཤིན་ཏུ་བསྡུས་པའི་འཁོར་ལོ་གི་ཝང་གིས་བྲིས་ལ། སྤྱི་བོའི་གཙུག་ཏུ་གདགས་སོ། །
ཤར་དུ་ཁ་བལྟས་ལ་ཕྱག་བཙལ་བ་དང་། དེ་ལྟར་ལྷོ་དང་ནུབ་དང་བྱང་རྣམས་་
སུ་ཕྱག་འཚལ་དུ་བཅུག་ལ་དཀྱིལ་འཁོར་གྱི་འོག་གི་ཆུས་བྲབ་པ་དང་། བརྡེག་པ་
དང་། འཐོར་འཐུང་བྱས་ལ་དཀྱིལ་འཁོར་གྱི་འོག་ནས་ཤར་ནས་ནུབ་ཏུ་བཏོན་
ཅིང་ཏིང་ངེ་འཛིན་གྱི་དཀྱིལ་འཁོར་དེ་འོད་ཀྱི་ཕུང་པོ་ཆེན་པོ་ཞི་བར་འདོད་ན་་
དཀར་པོ། རྒྱས་པར་འདོད་ན་སེར་པོ། དབང་དུ་འདོད་ན་དམར་པོ།
ཚར་གཅད་པར་འདོད་ན་ལྗང་གུར་བཞུ། ལྷ་རྣམས་གཤེགས་སུ་གསོལ །
འོད་ཟེར་དེ་གང་བསྲུང་བའི་སྤྱི་གཙུག་ཏུ་བསྟིམས་ལ། དེ་ཉིད་ཀྱང་འོད་ཀྱི་ཁ་་་
དོག་ཅི་འདྲ་བར་བཞུ་བར་དམིགས་ལ། ཕྱོགས་སྐྱོང་དང་སྒོ་མ་རྣམས་དེ་ཉིད་ལ་
མཆོད་པར་དམིགས་སོ། །དེ་ལྟར་བྱས་པས་སངས་རྒྱས་ཐམས་ཅད་ཀྱི་སྐུ་གསུང་
ཐུགས་ཀྱི་བྱིན་རླབས་ཀྱི་གཞིར་འགྱུར་རོ། །བྲན་དང་བཟའ་མི་གདོན་གྱིས་་་


གཙེས་པ་བསྲུང་བའི་ཆོ་ག་ཆེན་མོ་ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་
པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །མི་མཐུན་་
པའི་འཐབ་པ་དང་རྩོད་པ་རྣམས་ཞི་བར་འདོད་པས་ནགས་སྟུག་པོའི་ཁྲོད་དུ་སོང་
སྟེ༑ དཀྱིལ་འཁོར་འཁོར་ལོ་རྩིབས་བཞི་པ་ཞི་བའི་ཁ་དོག་ཏུ་བཞེངས་ལ་ལྷ་་་་
རྣམས་སྤྱན་དྲང་བ་དང་། བཞུགས་སུ་གསོལ་བ་ལ་སོགས་པ་བྱ་སྟེ། བཀྲ་་་
ཤིས་བུམ་པ་ལ་ལྷ་རྣམས་དབང་བསྐུར་བ་ལ་སོགས་པ་བྱ་སྟེ། བུམ་པ་དེ་ཉིད་ལ་
མཆོད་ཅིང་བསྟོད་པ་བྱས་ལ་སྙིང་པོ་རྒྱས་བསྡུས་གང་མོས་ལ་ཞག་བདུན་ནམ་བཅུ་
གཅིག་ཏུ་བཟླས་བརྗོད་བྱའོ། །དེ་ནས་བདག་ཉིད་ལྷའི་ང་རྒྱལ་དང་ལྡན་པས་
སྐྲ་བརྫེས་ལ་སྟོད་གཡོགས་གཟར་ལ། སྡིགས་མཛུབ་བསྒྲེང་ལ་གཡུལ་འགྱེད་པའི་
ཁྲོད་དེའི་བར་དུ་ཕྱིན་ན་གཡུལ་འགྱེས་སོ། །མི་མཐུན་པའི་སེམས་ཅན་རྣམས་ལ་
ཡུངས་ཀར་ལ་བཟླས་ནས་གཏོར་ན་མཐུན་པར་འགྱུར་རོ། །བདག་དང་མཐུན་
པའི་སེམས་ཅན་ལ་གནོད་པར་སེམས་པ་ལས་ཀ་ར་བཱི་རའི་མེ་ཏོག་ལ་བཟླས་ནས།
དེའི་གདོང་དུ་གཏོར་ན་གནོད་པ་བྱ་བ་དང་། བསམ་པ་ཞི་བར་འགྱུར་རོ། །
རྩྭ་དྲུར་ བ་ལ་དུར་ཁྲོད་ཀྱི་ཐལ་བ་ལ་བཟླས་ནས་གཏོར་ན་འཕྲོག་མའི་སེམས་ཞི་་
བར་འགྱུར་རོ། །མཛའ་བཤེས་དང་མཛའ་བོ་མི་མཐུན་པ་ལ་ནི་གོ་ལའམ་ཤིང་་
གང་ཡང་རུང་བ་ལ་བཟླས་ནས་བྱིན་ན་མཛའ་ཞིང་གཅུགས་༔པར་འགྱུར་རོ།
རྒྱལ་པོའམ་ཡོན་ཏན་ཅན་དང་མི་མཐུན་པ་ལ་ནི་བྱ་ནག་མོའི་སྒོ་ང་དང་། མུ་ཟི་
ལ་བཟླས་ལ་མེ་བྱས་ལ་རླུང་ཕྱོགས་སུ་ཕྱར་བ་ཙམ་གྱིས་མཐུན་སེམས་དང་ལྡན་་་
པར་འགྱུར་རོ། །མི་མཐུན་པ་ཞི་བར་བྱེད་པའི་རྩི་སྦྱོར་དབྱིག་གི་ནོར་བུ་ཞེས་བྱ་


རྣམ་ཀྱི་ཐབས་བརྒྱ་རྩར་གྲགས་པ 
བ༑ སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ནོར་འགྲིབ་་
པར་འགྱུར་བ་སླར་འགུགས་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
ཤིན་ཏུ་མ་ཕོངས་པའི་ཁྱིམ་ནས་བླངས་ལ་ཞིང་བཟང་པོའི་ས་དང་བསྲེས་ལ་སྟེགས་
བུ་བྱ་སྟེ། ཐིག་བཏབ་ལ་དེ་ནས་ཚོན་དགྱེ་བ་ནི། དབུས་སུ་པདྨ་འདབ་མ་
བརྒྱད་པ་དམར་པོ་ཁྱམས་གཉིས་དང་སྒོ་དང་སྒོ་ཁྱུད་ལྡན་པར་བྱའོ། །ལྟེ་བར་རྡོ་
རྗེ་རྣམ་པར་འཇོམས་པའི་མཚན་མ་གདབ་བོ། །ཤར་དུ་རིགས་ལྡན་བུམ་པ།
ལྷོར་སྟོབས་བཟངས་ཀྱི་བེ་ཅོན་དང་༴། ནུབ་ཏུ་མཚོན་ཆེན་གྱི་བསེ་ཁ་སྦྱོར།
བྱང་དུ་རྣམ་ཐོས་སྲས་ཀྱི་དོང་ཙེ་བྲིས་ལ། གཏོར་མ་བཞི། བཤོས་གཙང་བཞི།
མར་མེ་བཞི། བདུག་པ་བཞི། མེ་ཏོག་བཞི། དྲིའི་དུང་ཆོས་བཞི་བཤམ།
སེང་ལྡེང་གི་ཕུར་པ་བཞི་སྒོ་བཞིར་བཙུགས་ལ་མེ་ཏོག་གི་ཕྲེང་བས་སྦྲེལ་ལོ། །
མཐའ་མར་རིན་པོ་ཆེ་སྣ་ཚོགས་པ་དང་། འབྲུ་སྣ་ཚོགས་པའི་ཚོམ་བུ་དགོད།
དེའི་ཕྱི་རིམ་དུ་ཤིང་མེ་ཏོག་དང་ལོ་མ་དང་འབྲས་བུ་དང་ལྡན་པ་སྣ་ཚོགས་པ་
བཙུགས་ཏེ། དཀྱིལ་འཁོར་མི་མཐོང་བར་བྱའོ། །དེའི་ཕྱི་རིམ་རྣམས་སུ་དྲི་སྣ་
ཚོགས་པའི་ཆག་ཆག་གདབ་སྟེ། རྩྭ་ཀུ་ཤས་འཁོར་བར་དགྲམ་མོ། །སྟེང་དུ་་་
དར་སྣ་ཚོགས་པའི་ཡོལ་བ་དང་། འཕྱང་མ་འཕྱང་གིས་ཁེབས་པར་བྱས་སོ། །
ལོགས་རྣམས་སུ་དེ་བཞིན་གཤེགས་པའི་སྐུ་གཟུགས་རིས་སུ་བྲིས་པ་དང་།
འབུར་དུ་བཏོད་ པ་དང་ལུགས་སུ་བླུགས་པ་ལ་སོགས་པ་འཁོར་བར་དགྲམ་མོ།།
དེ་ནས་བཟའ་བ་དང་། བཏུང་བ་དང་། མྱོང་བ་དང་། བལྡག་པ་ལ་་་་་་
སོགས་པ་ཁ་ཟས་ཀྱི་བྱེ་བྲག་ཇི་ལྟར་འབྱོར་པ་རྣམས་ཀྱིས་དཀྱིལ་འཁོར་གྱི་མཐའ་་་


མར་བཞག་ལ། མཆོད་གཡོག་པ་གཉིས་སམ་གསུམ་གྱིས་མཆོད་པ་རྒྱུན་མ་ཆད་་
པར་བྱའོ། །སློབ་དཔོན་བདག་སྟོད་གཡོགས་ལ་སོགས་པའི་རྒྱན་དང་།
དབུ་རྒྱན་ལ་སོགས་པ་རྒྱན་ཐམས་ཅད་ཀྱིས་བརྒྱན་པ། རྡོ་རྗེ་དང་དྲིལ་བུ་བཟུང་
ལ་ཀུ་ཤའི་སྟེང་དུ་ཁྲུས་བྱ། རྒྱན་སྣ་ཚོགས་པས་བརྒྱན་ལ་འཁོར་དང་བཅས་ཏེ་་་
གཞག་གོ། །དེའི་ཕྱི་ལོགས་ལ་གཡས་བརྐྱང་བའི་སྟབས་༔ ཀྱིས་གཡས་སྐོར་དུ་ཧཱུཾ་
ཞེས་བགེགས་བསྐྲད། དེ་ནས་ལོག་སྟེ། བྱང་ཤར་ནས་གཡོན་བརྐྱང་བའི་་་་་་
སྟབས་ཀྱིས་གཡོན་སྐོར་དུ་ཨོཾ་བཛྲ་ཡཀྵ་ཧཱུྃ་ཧཱུཾ་ཞེས་བརྗོད་པས་བདག་དང་ཡོན་་་་
བདག་གི་ནོར་འགྲིབ་པར་བྱེད་པའི་བགེགས་དེ་དཔག་ཚད་བརྗོད་ཀྱིས་མི་ལང་་་་་་
བར་བྱེར་ཞིང་དེངས་པར་བྱའོ། །དེ་ནས་མཆོད་པ་དང་གཏོར་མའི་ཆོ་ག་ཞག་་་
གསུམ་དུ་རྒྱུན་མ་ཆད་པར་བྱ།། བདག་ཉིད་ཀྱི་སྙིང་པོ་རྒྱས་བསྡུས་གང་མོས་ལ་ཅི་
ནུས་སུ་བཟླས། ཡོན་བདག་གིས་སེམས་བསྐྱེད་པ་དང་། སྡིག་པ་བཤགས་པ་
དང་། རྗེས་སུ་ཡི་རང་བ་དང་། འདོད་པའི་དོན་ལ་སོགས་པ་ལ་གསོལ་བ་ཅི་
ནུས་སུ་བྱེད་དུ་གཞུག་གོ། །དེ་ནས་ནུབ་གསུམ་གྱི་ཐ་མ་ཁ་ཟས་ལོངས་སྤྱོད་པ་་་
དང་། ཡོན་བདག་བཟའ་བྲན་འཁོར་དང་བཅས་པ་ལ་དཀྱིལ་འཁོར་གྱི་སྒོ་་་་་
རྣམས་གསལ་ལ་དཀྱིལ་འཁོར་དུ་གཞུག་ཅིང་དབང་བསྐུར་རོ། །རྣམ་ཐོས་སྲས་
ལ་གཏོར་མ་ཆེན་པོ་གཅིག་བྱིན་ལ་ནོར་གྱི་བདག་པོར་མངའ་གསོལ། ཡོན་་་་་
བདག་འཁོར་དང་བཅས་པས་ཀྱང་། བྱང་ཕྱོགས་ཀྱི་རྒྱལ་པོ་ཆེན་པོ་རྣམ་ཐོས་་་་
སྲས་ཀྱི་བུ་འཁོར་དང་བཅས་པས་དོ་ནུབ་ནས་བཟུང་བ་ཕན་ཆོད་ནོར་གྱི་བདག་པོ་
མཛོད་ལ་བདག་ཅག་གི་ནོར་དང་ཟས་མི་འགྲིབ་པར་འཕེལ་བར་མཛད་དུ་གསོལ་
ཞེས་དུས་ལ་བརྗོད་དོ། །དེ་ནས་གཏོར་མ་བཏང་། སིལ་སྙན་སྣ་ཚོགས་པའི་་
སྒྲ་དང་ལྡན་པས་གཏོང་ངོ་། །དེ་ནས་དཀྱིལ་འཁོར་བསྡུ། བཀྲ་ཤིས་གསོལ།


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བསོད་ནམས་ཀྱི་ཚོགས་ཇི་ལྟར་འབྱོར་པ་བསག་ཅིང་བླ་མ་ལ་ཡོན་དབུལ་ལོ། །
ནོར་འགྲིབ་པ་དགང་བའི་ཆོ་ག་དཔག་བསམ་ཤིང་རྒྱས་པ་ཞེས་བྱ་བ། སློབ་་་་་
་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཚོགས་ཀྱི་
བདག་པོའི་ལས་འདོད་པའི་དོན་ཐམས་ཅད་རབ་ཏུ་སྦྱིན་པ་ལོངས་སྤྱོད་བསྒྲུབ་
པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་ཁང་ཡིད་དང་
མཐུན་པར་མཎྜལ་ཟླུམ་པོ་ཤིན་ཏུ་མཉམ་པ་མེ་ལོང་གི་ངོས་ལྟ་བུར་བྱས་ཏེ། ཁ་
དོག་སྔོན་པོ་ཁྲུ་དོའི་ཚད་ཙམ་བྱས་ལ་དེའི་སྟེང་དུ་་པར་བུ་སྔོན་པོ་གཙོ་བོའི་ཡི་
གེས་འཁོར་བ་ནང་དུ་ཕྱོགས་ཀྱི་བདག་པོའི་སྙིང་པོ་གསེར་ལས་བྲིས་པ་དང་།
རས་སྔོན་པོ་ལ་ཚོགས་ཀྱི་བདག་པོའི་གཟུགས་བྲིས་ལ་རབ་ཏུ་གནས་པ་བྱས་ལ་དར་
སྣ་ཚོགས་པས་དྲིལ་ལ་དེའི་ནང་དུ་གཞུག་གོ། །སྤྲེའུའི་སྙིང་གི་ནང་དུ་གསེར་ས་་
བྱུང་མ་དང་། རིན་པོ་ཆེ་རྙེད་ཚད་དང་། ཤ་སྣ་རྙེད་ཚད་དེ་མཎྜལ་གྱི་སྟེང་
དུ་བཞག་ལ། གླང་པོ་ཆེའི་སྤུ་དང་། སྤྲེའུའི་སྤུ་བསྒྲིལ་བའི་གཟུངས་ཐག་་་་
གདགས༑ དེའི་སྟེང་དུ་ཚོགས་ཀྱི་བདག་པོའི་སྐུ་མདོག་དང་། ཕྱག་མཚན་་་
གསལ་བར་བསྒོམ། བདག་ཉིད་རྣམ་འཇོམས་ཀྱི་ང་རྒྱལ་དུ་བྱས་ལ་གཟུངས་ཐག་
བཟུང་ལ། ན་མོ་རཏྣ་ཏྲ་ཡཱ་ཡ། ཨོཾ་ག་སྭཱ་ཧཱ་ཞེས་སྟོང་སྟོང་གཞན་གྱིས་་
བར་མ་ཆོད་པར་བཟླས་ཤིང་ཚོགས་བདག་གིས་བདག་ཉིད་ལ་ལོངས་སྤྱོད་ཇི་ལྟར་
འདོད་པའི་སྦྱིན་པ་བྱིན་པར་བསམ་མོ། །ཡར་ངོའི་བརྒྱད་པའམ། ཡང་
ན་མར་ངོའི་བརྒྱད་པ་ལ་ཚོགས་ཀྱི་བདག་པོའི་གཏོར་མ་ཤིན་ཏུ་བཟང་པོ་ཤ་སྣ་
ཚོགས་དང་། མར་དང་ཁུར་བ་དང་། རོ་མཆོག་སྣ་ཚོགས་དང་ལྡན་་


པས་མཆོད་ཅིང་འདོད་པའི་དོན་ལ་གསོལ་བ་གདབ། གཞན་གྱིས་མཐོང་དུ་
མི་རུང་ངོ་། །ཚོགས་བདག་གི་སྒྲུབ་པ་དབུལ་བའི་གཏེར་སྦྱིན་ཞེས་བྱ་བ།
དཔལ་མར་མེ་མཛད་བཟང་པོས་མཛད་པ་ནོར་དང་ཟས་འདོད་པ་རྣམས་ཀྱི་དམ་
པ་རྫོགས་སོ།།
༄༅། །དཔལ་ཕྱག་ན་རྡོ་རྗེ་ལ་ཕྱག་འཚལ་ལོ། །འཇིགས་པ་ཆེན་པོ་བརྒྱད་
ལས་ཐར་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། སྙིང་པོ་རྒྱས་་་
བསྡུས་གང་མོས་ལ་སྟོང་ཕྲག་ལྔ་བཟླས་ནས་བྱེ་མ་ལ་བཟླས་ནས་རྒྱལ་པོའི་གདོང་དུ་
གཏོར་ན། རྒྱལ་པོའི་ཆད་པ་ལས་ཐར་བར་འགྱུར་རོ། །མེའི་འཇིགས་པ་ཞི་་་
བར་འདོད་ན་ཤིང་གཅིག་གི་དྲུང་དུ་སོང་སྟེ། མཎྜལ་དང་མཆོད་པ་རྫོགས་པར་
བྱས་ལ་སྙིང་པོ་རྒྱས་བསྡུས་ལ་སྔ་མ་ལྟར་བཟླས་ནས། སྐེ་་ཚེ་ལ་བཟླས་ནས་མེ་་
ལ་གཏོར་ན་ཞི་བར་འགྱུར་རོ། །ཆོམ་རྐུན་གྱི་འཇིགས་པ་ལ་སེ་བྱིའི་ཤ་ཕྱེ་མར་
བཏགས་པ་ལ་བཟླས་ཏེ་ཕོག་པར་གཏོར་ན་ཞི་བར་འགྱུར་རོ། །གཅན་གཟན་
ཁྲོ་བོའི་འཇིགས་པ་རྣམས་ལ་སྟག་གི་སྤུ་ལ་བཟླས་ན་ཞི་བར་འགྱུར་རོ། །མཁའ་
འགྲོ་མས་འཇིགས་ན་ཅེ་སྤྱང་གི་ཁྲག་དང་སྤུ་བསྲེས་ནས་བདག་གི་ལུས་མགོ་
མཇུག་ཏུ་བྱུགས་ན་ཞི་བར་འགྱུར་རོ། །སྦྲུལ་གདུག་པས་འཇིགས་་ན། མུ་ཟི་
དང་གླ་རྩི་ལ་བཟླས་ནས་མགུལ་དུ་བཏགས་ན་ཞི་བར་འགྱུར་རོ། །དུག་གིས་་་་་
འཇིགས་ན་རྨ་བྱའི་མཁྲིས་པ་དང་བུ་ཁྱེའུའི་རོ་ཚོན་དང་། སྦལ་པ་བསེ་རུའི་ཤ་
ལ་བཟླས་ནས་ལྟོ་སྟོང་ལ་ཟོས་ན་དེའི་འོག་ཏུ་རང་གི་དྲི་ཆུ་འཐུངས་པས་ཞི་བར་
འགྱུར་རོ། །འཇིགས་པ་བརྒྱད་ལས་ཐར་བའི་སྒྲུབ་པསྦས་པའི་སྦས་པའི་གའུ་ཞེས་བྱ་བ།
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།།


འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
༄༅། དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གང་ཟག་་
གཟའ་ངན་པའི་དུས་ལས་ཟློག་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས།
དཀྱིལ་འཁོར་སྔ་མ་བཞིན་དུ་བྲིས་ལ། དཀྱིལ་འཁོར་གྱི་དབུས་སུ་བུམ་པ་མཚན་
ཉིད་དང་ལྡན་པ། ཁ་དོག་སྔོན་པོ་གཙོ་བོའི་མཚན་ཉིད་དང་ལྡན་པ་བཞག་ལ།
དེ་ལ་གཙོ་བོའི་བསྙེན་པ་བརྒྱ་ཕུལ་ལ་གཞག་གོ། །དཀྱིལ་འཁོར་གྱི་ཕྱོགས་་་་་་
མཚམས་སུ་ཕུར་པ་བརྒྱད་ལ་དར་དམར་པོའི་ཅོད་པན་བཏགས་ལ་ཁྲོ་བོ་བརྒྱད་དུ་
བསྐྱེད་ལ་གཞག་གོ། །མར་མེ་ལ་སོགས་པས་གཙོ་བོ་དང་གཟའ་བརྒྱད་མཆོད་དོ།།
གཟའི་གཏོར་མ་གཙང་མ་བརྒྱད་ཕྱོགས་གཏོར་དང་བགེགས་གཏོར་ཡང་བཤམ་མོ།།
དཀྱིལ་འཁོར་གྱི་ལྷའི་གནས་རྣམས་སུ་བག་ཟན་ལས་གཟའི་གཟུགས་བྱས་ལ་ཚོན་
གྱིས་བསྒྱུར་ལ་གཞག །དེ་དག་རེ་རེའི་མདུན་དུ་སྦྲང་རྩི་དང་། འོ་མ་ལ་་་
་་སོགས་པ་སྤྱན་གཟིགས་ཀྱིས་ཀྱང་འཁོར་བར་གཞག་གོ། །ཁྱམས་རྣམས་སུ་རྒྱུ་་
སྐར་གྱི་གཟུགས་བྱས་ལ་གཞག་གོ། །དེ་ནས་གཙོ་བོ་ལ་མཆོད་པ་དང་བསྟོད་པ་་
བྱས་ལ། གཟའ་རྣམས་ཀྱི་སྔགས་དང་ཕྱག་རྒྱས་སྤྱན་དྲངས་ཏེ། ཚིགས་བཅད་
ཀྱིས་ཀྱང་སྤྱན་དྲང་བ་འདི་སྐད་དོ། །ཧཱུཾ་ཧཱུཾ་ཧཱུཾ། རྣམ་དག་རི་རབ་ལེགས་པའི་
དཀྱིལ་འཁོར་ནས། །གཟའ་བརྒྱད་རྒྱུ་སྐར་འཁོར་བཅས་སྤྱན་འདྲེན་ན། །
སྔོན་གྱི་དམ་ཚིག་དབང་གིས་གཤེགས་སུ་གསོལ། །ཨེ་བྱེ་་ཧི་ཛཿ། རང་བཞིན་
མི་མཉམ་རྣམ་དག་གཞལ་ཡས་ལ། །མཉེས་པར་བྲིས་ཤིང་སྤྲས་པའི་དཀྱིལ་་་་་་
འཁོར་འདིར། །གཟའ་ཆེན་འཁོར་དང་བཅས་པ་བཞུགས་སུ་གསོལ། །ས་མ་
ཡཱ་ཧཱུཾ་ཞེས་སོ། །སོ་སོའི་སྙིང་པོ་བརྒྱ་རྩ་བརྒྱད་བཟླས་སོ། །སྐུ་མདོག་དང་ཕྱག་
མཚན་རྣམས་གསལ་བར་བསྒོམས་ལ། མཆོད་པ་འབུལ་བ་ནི། ཧཱུཾ་ཕྱོགས་་་་


བཅུ་ཀུན་ནས་རྣམ་དག་རྫས་ཀྱི་མཆོག །མཛེས་པར་གཏམས་པའི་ཡོན་ཆབ་་་
འདི༑ །གཟའ་རྣམས་འཁོར་དང་བཅས་ལ་འབུལ། །དམ་ཚིག་དབང་གིས་
བཞེས་སུ་གསོལ། །ཕྱོགས་བཅུ་ཀུན་ནས་རྣམ་དག་རྫས་ཀྱི་མཆོག །མཛེས་་
པར་གཏམས་པའི་མེ་ཏོག་འདི། །གཟའ་རྣམས་འཁོར་དང་བཅས་ལ་འབུལ། །
དམ་ཚིག་དབང་གིས་བཞེས་སུ་གསོལ། །ཕྱོགས་བཅུ་ཀུན་ནས་རྣམ་དག་རྫས་ཀྱི་
མཆོག །མཛེས་པར་གཏམས་པའི་སྣང་གསལ་འདི། །གཟའ་རྣམས་འཁོར་་་་་
དང་བཅས་ལ་འབུལ། །དམ་ཚིག་དབང་གིས་བཞེས་སུ་གསོལ། །ཕྱོགས་་
བཅུ་ཀུན་ནས་རྣམ་དག་རྫས་ཀྱི་མཆོག །མཛེས་པར་གཏམས་བའི་བདུག་སྤོས་་་་
འདི༑ །གཟའ་རྣམས་འཁོར་དང་བཅས་ལ་འབུལ། །དམ་ཚིག་དབང་གིས་་་
བཞེས་སུ་གསོལ། །ཕྱོགས་བཅུ་ཀུན་ནས་རྣམ་དག་རྫས་ཀྱི་མཆོག །མཛེས་་་་་
པར་གཏམས་པའི་དྲི་ཆབ་འདི། །གཟའ་རྣམས་འཁོར་དང་བཅས་ལ་འབུལ། །
དམ་ཚིག་དབང་གིས་བཞེས་སུ་གསོལ། །ཕྱོགས་བཅུ་ཀུན་ནས་རྣམ་དག་རྫས་ཀྱི་
མཆོག །མཛེས་པར་གཏམས་པའི་བཤོས་གཙང་འདི། །གཟའ་རྣམས་འཁོར་
དང་བཅས་ལ་འབུལ། །དམ་ཚིག་དབང་གིས་བཞེས་སུ་གསོལ། །ཕྱོགས་བཅུ་
ཀུན་ནས་རྣམ་དག་རྫས་ཀྱི་མཆོག །མཛེས་པར་གཏམས་པའི་སིལ་སྙན་འདི། །
གཟའ་རྣམས་འཁོར་དང་བཅས་ལ་འབུལ། །དམ་ཚིག་དབང་གིས་བཞེས་སུ་་་
གསོལ༑ །དེ་ནས་གཟའ་རྣམས་ལ་བསྟོད་ཅིང་གཏོར་མ་འབུལ་བ་ནི། ཧཱུཾ་་་
ཤར་ཕྱོགས་གཟའ་ཆེན་པ་བ་སངས། །སྐུ་མདོག་དམར་པོ་མཛེས་པ་ལ། །ན་
བཟའ་དར་དཀར་སྟོད་གཡོགས་ཅན། །རིན་ཆེན་སྣ་ཚོགས་རྒྱན་གྱིས་བརྒྱན། །
ཕྱག་མཚན་ཕྱག་ན་སྤུ་གྲི་བསྣམས། །དེ་ལ་མཆོད་་ཅིང་གཏོར་མ་འབུལ། །ཧཱུཾ་
ལྷོ་ཕྱོགས་གཟའ་ཆེན་ཕུར་བུ་ནི། །སྐུ་མདོག་དཀར་པོ་མཛེས་པ་ལ། །གློག་གི་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ཕྲེང་བའི་འཁོར་ཡུག་ཅན། །རིན་ཆེན་སྣ་ཚོགས་རྒྱན་གྱིས་བརྒྱན། །སེར་པོ་་་
དར་གྱི་སྟོད་གཡོགས་ཅན། །ཕྱག་མཚན་ཕྱག་ན་གླེགས་བམ་བསྣམས། །ཟླ་་་་
བའི་སྟེང་ན་བཞུགས་པ་ལ། །དེ་ལ་བསྟོད་ཅིང་གཏོར་མ་འབུལ། །ནུབ་ཕྱོགས་
གཟའ་ཆེན་ཟླ་བ་ནི། །སྐུ་མདོག་དཀར་པོ་མཛེས་པ་ལ། །ན་བཟའ་དར་་་་
དམར་སྟོད་གཡོགས་ཅན། །རིན་ཆེན་སྣ་ཚོགས་རྒྱན་གྱིས་བརྒྱན། །ཕྱག་་་་
མཚན་ཕྱག་ན་པདྨ་བསྣམས། །ངང་པ་དག་ལ་ཞོན་པ་ལ། །དེ་ལ་བསྟོད་དེ་
གཏོར་མ་འབུལ། །བྱང་ཕྱོགས་གཟའ་ཆེན་ལག་པ་ནི། །སྐུ་མདོག་སེར་པོ་་་
མཛེས་པ་ལ། །ན་བཟའ་ཟངས་ཀྱི་ཐོར་ཅོག་གསོལ། །རིན་ཆེན་སྣ་ཚོགས་རྒྱན་
གྱིས་བརྒྱན། །ཕྱག་མཚན་ཕྱག་ན་ཆན་གྲི་བསྣམས། །སྦྲུལ་གྱི་སྟེང་ན་བཞུགས་
པ་ལ། །དེ་ལ་བསྟོད་དེ་གཏོར་མ་འབུལ། །ལྷ་ཆེན་གཟའ་ཆེན་སྒྲ་གཅན་འཛིན།།
སྐུ་མདོག་དུད་ཀ་མཛེས་པ་ལ། །ན་བཟའ་སྦྲུལ་གྱི་རྐེད་ཆིངས་ཅན། །མགོ་
ལུས་ཐམས་ཅད་མིག་གིས་ཁེངས། །ཕྱག་མཚན་ཕྱག་ན་མདའ་གཞུ་འགེངས། །
རོ་སྨད་སྦྲུལ་དུ་འཁྱིལ་པ་ལ། །དེ་ལ་བསྟོད་དེ་གཏོར་མ་འབུལ། །ནུབ་བྱང་་་་
གཟའ་ཆེན་ཉི་མ་ནི། །སྐུ་མདོག་དམར་པོ་མཛེས་པ་ལ། །ན་བཟའ་ཐོག་་་་་
ལྕགས་གུ་ཟུ་ཅན། །རིན་ཆེན་སྣ་ཚོགས་རྒྱན་གྱིས་བརྒྱན། །ཕྱག་མཚན་ཕྱག་ན་
པདྨ་བསྣམས། །རྟ་ཡི་སྟེང་ན་ཞོན་པ་ལ། །དེ་ལ་བསྟོད་དེ་གཏོར་མ་འབུལ། །
བྱང་ཤར་གཟའ་ཆེན་སྤེན་པ་ནི། །སྐུ་མདོག་ནག་པོ་འཇིགས་པ་ལ། །ན་་་་་
བཟའ་དར་དམར་ཐུལ་པ་གསོལ། །རིན་ཆེན་མཛེས་པའི་རྒྱན་གྱིས་བརྒྱན། །
ཕྱག་མཚན་ཕྱག་ན་རལ་གྲི་བསྣམས། །འབྲུག་གི་སྟེང་ན་བཞུགས་པ་ལ། །དེ་་
ལ་བསྟོད་དེ་གཏོར་མ་འབུལ། །གཟའ་ཆེན་འཇིགས་པའི་གཟུགས་ཅན་ཏེ། །
སོ་སོའི་རྒྱུ་སྐར་འཁོར་བཅས་ལ། །མེ་ཏོག་གཏོར་མ་གུས་པས་འབུལ། །འདི་་


དག་སོ་སོར་བསྣམས་ནས་ནི། །ལས་འདིའི་འབྲས་བུ་གྲུབ་པར་མཛོད། །ཅེས་
གཏོར་མ་འབུལ། ཕྱོགས་སྐྱོང་དང་བགེགས་རྣམས་ལ་ཡང་བསྟོད་ཅིང་་་་་
གཏོར་མ་འབུལ་ལོ། །གཟའ་ངན་པ་བཟློག་པའི་ཆོ་ག་རྒྱ་མཚོ་སྤྲིན་ཞེས་བྱ་བ།
དཔལ་མར་མེ་མཛད་བཟང་པོས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གང་དག་་
གཟའ་རྣམས་ཀྱིས་ཟིན་པ་ལས་གྲོལ་བར་འདོད་པའི་སྒྲུབ་པ་པོ་དམ་ཚིག་དང་ལྡན་
པས༑ དཀྱིལ་འཁོར་སྔ་མ་ལྟར་བྲིས་ལ། དཀྱིལ་འཁོར་གྱི་ཤར་ཕྱོགས་སུ་ཆུ་་
དང་ཁྲག་དང་འོ་མ་བསྲེས་པས་སྣོད་ཟངས་ལ་སོགས་པ་བཀང་ལ། གཟའ་གང་
གིས་ཟིན་པའི་གཟུགས་བག་ཟན་ལ་ཞི་དཀར་སའི་ཕྱེ་མས་བསྲེས་པ་ལ་ཁྲུ་གང་པ་
ཚོན་སྣ་ཚོགས་པས་རི་མོ་དང་། ཐིག་ལེར་བྱས་ལ་གཞག་གོ། །དེའི་ལུས་་་་་་
རྣམས་ལྟས་ངན་སྣ་ཚོགས་པའི་སྤུ་དང་། སྟག་གཟིག་གི་རས་དང་། སྨྱུག
མ་གཙང་མ་ལ་གདུགས་དང་། རྒྱལ་མཚན་དང་། བ་དན་ཀྱང་ཕྱར་རོ། །
དེ་ནས་གཟུགས་དེ་ཆུའི་སྟེང་དུ་ཁྲི་བྱས་ལ་དར་དམར་པོའི་ཡོལ་བ་བྲེས་ལ་གཞག་གོ། །
དཀྱིལ་འཁོར་གྱི་ཕྱོགས་མཚམས་རྣམས་སུ་གཏོར་མ་གཙང་མ་བརྒྱད། སྤོས་དང་
མར་མེ་དང་བཤོས་དང་ལྡན་པ་བཤམ་མོ། །སྟག་པའམ་ཤུག་པ་ཁྲུ་གང་བ་ཅིག་
ལ་ཁྲམ་ཉི་ཤུ་རྩ་གཅིག་བཏོད་ལ། རྨ་བྱའི་སྒྲོ་དང་བལ་ཚོན་དང་། དར་ཚོན་
ལྔ་ཡིས་བྱས་པས་གཟས་ཟིན་པའི་ལུས་མགོ་མཇུག་བྱབ་སྟེ། ཆུ་དང་གཟུགས་ལ་
བསྟིམ་མོ། །སྔགས་པ་གཙང་སྦྲ་ལྡན་པས་དམར་པོའི་གོས་གྱོན། མགོ་ལ་་་་
དམར་པོའི་ཐོད་བཅིངས་ལ། མེ་ལོང་ལྔ་བཙུགས་ལ་གཟའ་གང་གིས་ཟིན་པའི་་
སྙིང་པོ་ལ་འབུམ་ཕྲག་གཅིག་ཁྲམ་ཤིང་ལ་བཏབ་ལ་ཁྲམ་ཕྱིས་བྱད་བཀྲོལ་ཤོད་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
གཏོར་ཞེས་བརྗོད་ཅིང་ནད་པའི་ལུས་ལ་གཟའི་སྒོའི་ངོས་སུ་བྱ་སྟེ། གཟུགས་་
ལ་བསྟིམ། གཏོར་མ་ཚར་གྱིན་གཟའ་ལ་མཆོད་པ་དང་བསྟོད་པ་བྱ། ལྷག་མ་
བདུན་པོའི་སྙིང་པོ་ལ་སྟོང་ཕྲག་རེ་ཆུ་ལ་བཟླས་ཤིང་། གཟས་ཟིན་པའི་ལུས་
ལ་བྱབ་བོ། །དཔུང་ཤིག །ཚོགས་ཁྱེ། ངར་རྟུལ། དམག་སོད། ཅེས་་་
བརྗོད་ཅིང་བྲབ་པོ། །དེ་ནས་འབྲུ་མར་དང་རྩི་མར་ལ་སོགས་པ་རྙེད་ཚད་ལ་་
སྙིང་པོ་རྒྱས་བསྡུས་གང་ཡང་རུང་བ་བརྒྱ་རྩ་བརྒྱད་བཟླས་ཏེ། ནད་པའི་ལུས་་་་
མགོ་མཇུག་ཏུ་བསྐུ་མཉེ་བྱའོ། །དེ་ལྟར་ལན་གཅིག་ལས་མ་གྲོལ་ན་གཉིས་་་་་
དང་གསུམ་དང་བདུན་བྱས་ན། གཟས་ཟིན་པ་ལས་མི་གྲོལ་མི་སྲིད་དོ། །དེ་
ནས་ཆུ་རུངས་སུ་བཅས་པ་དེ་རྒྱ་མཚོ་ཆེན་པོའི་གླིང་ངམ། རི་བརྒྱད་འདུས་པའི་
རྩེ་མོ་ལ་པི་ཝང་ལ་སོགས་པའི་སྒྲ་སྣ་ཚོགས་དང་ལྡན་པས་བསྐྱལ་ལོ། །གཏོར་མ་
བརྒྱད་པོ་ཡང་ཕྱོགས་མཚམས་མ་ནོར་བར་གཏང་། དེ་ལྟར་ཆོ་ག་རྫོགས་པར་
བྱས་ནས། གཟས་ཟིན་པ་ལ་ཡང་གོང་གི་གཟའ་བརྒྱད་ཀྱི་དཀྱིལ་འཁོར་དུ་་་་་་
དབང་བསྐུར་ན། དུས་ཐམས་ཅད་དུ་གཟའ་རྣམས་ཀྱི་དམག་དཔོན་དུ་འགྱུར་རོ།།
གལ་ཏེ་གཟའ་གང་གིས་ཟིན་པའི་དུས་མ་ཕྱེད་ན་གཟའ་བརྒྱད་ཆར་གྱི་གཟུགས་
བྱས་ལ། བསྙེན་པ་འབུམ་ཕྲག་རེ་བསྐྱར་ལ་སྔ་མ་ལྟར་བྱའོ། །གཟའི་གདོན་
ལས་གྲོལ་བར་བྱེད་པའི་ཆོ་ག་རིན་པོ་ཆེ་གྲོལ་བྱེད་ཅེས་བྱ་བ། དཔལ་མར་མེ་་་་
མཛད་བཟང་པོས་མཛད་པ་རྫོགས་སོ།།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །གཟའ་རྣམས་
ཀྱི་ལས་གྲུབ་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། དཀྱིལ་འཁོར་
སྔ་མ་ལྟར་བྲིས་ལ་སེང་ལྡེང་གི་ཕུར་བུ་བརྒྱད་ལ་གཟའ་བརྒྱད་ཀྱི་སྙིང་པོ་སོ་སོར་་་་་


བྲིས་ལ། རྩེ་མོ་ལ་དུག་ཁྲག་གིས་བྱུགས་ལ་སོ་སོའི་གནས་སུ་གཟུགས་སོ།
གཏོར་མ་བརྒྱད་ཤ་སྣ་ཚོགས་དང་ཁྲག་སྣ་ཚོགས་ཀྱིས་བརྒྱན་པ་བཤམ་མོ།
དབུས་སུ་གཙོ་བོའི་བུམ་པ་ལ་ཡབ་ཡུམ་གྱི་མཚན་མ་བཏབ་ལ་སྙིང་པོ་བསྡུས་པ་
ལན་བརྒྱ་རྩ་བརྒྱད་བཟླས་ལ་སྐུ་མདོག་ཕྱག་མཚན་གསལ་བར་བསྐྱེད་པའི་ཐུགས་་
ཀ་ནས་འོད་ཟེར་ལྕགས་ཀྱུའི་གཟུགས་འདྲ་བ་བྱུང་སྟེ། གཟའ་སོ་སོའི་སྙིང་ག་་་་
ནས་བཟུང་སྟེ་རྣལ་འབྱོར་པའི་ལས་ཀྱི་མཐའ་གྲུབ་པར་གྱིས་ཤིག་པར་མངའ་གསོལ།
དེ་ནས་གཟའ་ལས་ཆུ་འགྲོལ་བ་ལ་སོགས་པ་གང་བྱེད་པ་ལ་བསྙེན་པ་བརྒྱ་བཟླས།
མཆོད་བསྟོད་བྱ། དེ་ནས་སྔགས་པ་བཞི་དཀྱིལ་འཁོར་གྱི་ཕྱོགས་བཞི་ནས་རྒྱུད་
རྫོགས་པ་སུམ་བརྒྱ་ཀླག་སྟེ། བརྒྱ་ཚིགས་ཀྱིས་མཆོད་བསྟོད་བྱ་ཞིང་། གཙོ་་
བོ་ཡབ་ཡུམ་ལ་བདག་ཉིད་ཀྱིས་ཇི་ལྟར་འདོད་པའི་དོན་ལ་གསོལ་བ་གདབ། དེ་
ནས་གཟའ་བརྒྱད་ཀྱི་ལས་ཇི་ལྟར་བྱེད་པའི་དོན་ཁས་བླངས་ལ་གཏོར་མ་གཏང་་
ཞིང་རང་གིས་ཇི་ལྟར་འདོད་པའི་གཞུང་གི་ལས་ལ་སྦྱར་ན་འགྲུབ་པར་གདོན་མི་་་
ཟའོ༑ །གཟའ་བརྒྱད་ཀྱི་ལས་མ་གྲུབ་པ་རྣམས་གྲུབ་པར་བྱེད་པའི་ཆོ་ག
།
འདོད་པ་རབ་ཏུ་ཞི་བ་ཞེས་བྱ་བ། དཔལ་མར་མེ་མཛད་བཟང་པོས་མཛད་པ་་་
རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རྒྱུ་སྐར་ངན་
པ་བཟློག་པར་འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་ཁང་
ཡིད་དང་མཐུན་པར་དཀྱིལ་འཁོར་སྔ་མ་ལྟར་བཞེངས་ལ། རྒྱུ་སྐར་རྣམས་ཐང་་
ལ་དབབ་པའི་ཆོ་ག་ནི། གཏོར་མ་བཏང་། མཆོད་པའི་བྱེ་བྲག་ལྷའི་གྲངས་
དང་མཉམ་པར་བཤམ་པར་བྱའོ། །དཀྱིལ་འཁོར་གྱི་གྲུ་བཞིར་དར་དམར་པོའི་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
གདུགས་དབུབ། དེའི་ནང་དུ་གཟའ་བརྒྱད་ཀྱི་གཟུགས་གཉིས་གཉིས་གཞག །
བག་ཟན་ལས་རྒྱུ་སྐར་རྣམས་ཀྱི་ གཟུགས་བྱས་ཏེ། སོ་སོའི་སྐུ་མདོག་དང་་་་་
མཐུན་པའི་ཚོན་གྱིས་བསྒྱུར། རྒྱུ་སྐར་རེ་རེ་ལ་ངར་གླུད་མཐེབ་གང་བ་བཅུ་
གསུམ་བཅུ་གསུམ་གྱིས་བསྐོར། དེ་དག་ཀྱང་ཚོན་སྣ་ཚོགས་པས་བསྒྱུར་རོ། །
གཏོར་མ་རེའི་ནང་དུ་ལྷ་བཤོས་རེ་བྱའོ། །དེ་ལྟར་བྱས་ལ་དཀྱིལ་འཁོར་གྱི་ལྷ་་
རྣམས་སྔགས་དང་ཕྱག་རྒྱས་གོང་ལྟར་སྤྱན་དྲངས་ལ་ཡེ་ཤེས་སེམས་དཔའ་དང་་
གཉིས་སུ་མེད་པར་བསྟིམས་ལ། གཙོ་བོ་ལ་མཆོད་བསྟོད་ཅི་རིགས་པར་བྱས་ལ་
དེ་ནས་གཟའ་རྣམས་ལ་བསྟོད། །མཆོད་པ་ལྔ་དབུལ། དེ་ནས་རྒྱུ་སྐར་རྣམས་
རི་རབ་ཀྱི་ངོས་ལ་སྤྱན་དྲངས་ཏེ། ཧཱུཾ་རི་རབ་ཆེན་པོའི་ངོས་དག་ནས། །དུས་
ཚོད་ཀུན་ལ་དབང་བསྒྱུར་བའི། །རྒྱུ་སྐར་ཚོགས་དང་དམག་དཔུང་བཅས། །
བཙུན་མོ་གཡོག་འཁོར་བཅས་པ་རྣམས། །སྤྱན་འདྲེན་མཆོད་ཀྱིས་འདིར་་་་་་་
གཤེགས་ཤིག །ཨ་པྲ་ཏི་ཧ་ཏ་ཧཱུཾ། དེ་ནས་རྒྱུ་སྐར་རེ་རེ་ལ་མཆོད་པ་ལྔ་ལྔ་ཕུལ་
ལ༑ བརྟན་པར་བཞུགས་པར་བྱའོ། །དེ་ནས་རྒྱུ་སྐར་གྱི་ཚོགས་ལ་བསྟོད་དེ།
གཏོར་མ་དབུལ་ལོ། །འདིར་སྔགས་ཅི་རིགས་པར་བཟླས་སོ། །དེ་ནས་བསྟོད་
པ་ནི། ཧཱུཾ་ཤར་ཕྱོགས་སྐར་མ་སྨིན་དྲུག་ནི། །ཞལ་གཅིག་པ་ལ་སྤྱན་ཡང་དྲུག །
ཕྱག་སྟོང་འོད་ཟེར་མཐའ་ཡས་པ། །སྐུ་མདོག་དཀར་ལ་རིན་ཆེན་བརྒྱན། །
ཕྱག་སྟོང་ཕྱག་ན་མདུང་དམར་བསྣམས་། །ཞལ་ནས་བདུད་རྩིའི་རྒྱུན་འབབ་པ།
ཆིབས་སུ་ཁྱི་དཀར་མཛེས་པ་བཅིབས། །དེ་ལ་བསྟོད་ཅིང་གཏོར་མ་འབུལ། །
སྐར་ངན་བྱོལ་པོ་བཟློག་པར་མཛོད། །སྣར་མ་ལས་ཀྱི་ལྷ་སྐར་ནི། །ཞལ་་་་་
གཅིག་པ་ལ་ཕྱག་སྟོང་པ། །སྐུ་མདོག་ལྗང་སེར་འོད་ཟེར་འཁྲུག །ཕྱག་
སྟོང་ཕྱག་ན་མདའ་མོ་ཆེ། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་


བདུད་རྩིའི་རྒྱུན་འབབ་པ། །ཆིབས་སུ་ཉ་ལ་བཅིབས་པ་ལ། །དེ་ལ་བསྟོད་
ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །ཆུ་བདག་རྒྱུ་
སྐར་མགོ་བོ་ནི། །ཞལ་གཅིག་པ་ལ་ཕྱག་སྟོང་པ། །སྐུ་མདོག་དཀར་སྨུག་འོད་
ཟེར་འཁྲུག །ཕྱག་སྟོང་ཕྱག་ན་འཁོར་ལོ་བསྣམས། །རིན་ཆེན་སྣ་ཚོགས་་་་་
རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་སྲེ་མོ་་་་་་
བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་
པར་མཛོད། །ལག་པ་ཀུན་དུ་རྒྱུ་བ་ནི། །ཞལ་གཅིག་པ་ལ་ཕྱག་སྟོང་པ། །སྐུ་
མདོག་ལྗང་སྐྱ་འོད་ཟེར་འཁྲུག །ཕྱག་སྟོང་ཕྱག་ན་གཏུན་ཤིང་བསྣམས། །
ར
རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ།
ཆིབས་སུ་སྲམ་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་་
ངན་བྱོལ་པོ་བཟློག་པར་མཛོད། །བྲ་ཉེ་སྐར་མ་ནབ་སོ་ནི། །ཞལ་གཅིག་པ་ལ་
ཕྱག་སྟོང་པ། །སྐུ་མདོག་དཀར་ལ་འོད་ཟེར་འཁྲུག །ཕྱག་སྟོང་ཕྱག་ན་ཕུབ་་་
བསྣམས་པ། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་་་་་
རྒྱུན་འབབ་པ། །ཆིབས་སུ་བ་ལང་བཅིབས་པ་ལ། །དེ་ལ་བསྟོད་ཅིང་གཏོར་་
མ་འབུལ། །སྐར་ངན་བྱོལ་པོ་བཟློག་པར་མཛོད། །ཉེས་པ་སྤངས་པའི་བཀྲ་་་
ཤིས་རྒྱལ། །ཞལ་གཅིག་པ་ལ་ཕྱག་སྟོང་པ། །སྐུ་མདོག་དཀར་སེར་འོད་ཟེར་་
འཁྲུག །ཕྱག་སྟོང་ཕྱག་ན་རལ་གྲི་བསྣམས། །རིན་ཆེན་སྣ་ཚོགས་རྒྱན་གྱིས་་་་
བརྒྱན༑ །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་ཁྱུང་ལ་བཅིབས་་
པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་་་་་
མཛོད༑ །ཤར་སྨད་རྒྱུ་སྐར་སྐག་ཅེས་པ། །ཞལ་གཅིག་པ་ལ་ཕྱག་སྟོང་པ། །
སྐུ་མདོག་སྔོ་ལ་འོད་ཟེར་འཁྲུག །ཕྱག་སྟོང་ཕྱག་ན་རྔ་ཡབ་བསྣམས། །རིན་་་་


རྣམ་འཇོམས་ཀྱི་སྒྲུབ་ཐབས་བརྒྱ་གྲགས་པ 
ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ།
ཆིབས་སུ་རྟ་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་་་་་
ངན་བྱོལ་པོ་བཟློག་པར་མཛོད། །ལྷོ་སྟོད་ངོས་ཀྱི་སྐར་མ་མཆུ། །ཞལ་གཅིག་
པ་ལ་ཕྱག་སྟོང་པ། །སྐུ་མདོག་སེར་ལ་འོད་ཟེར་འཁྲུག །ཕྱག་སྟོང་ཕྱག་ན་་
མེ་དཔུང་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་
རྩིའི་རྒྱུན་འབབ་པ། ། ཆིབས་སུ་བྱ་དཀར་བཅིབས་པ་ལ། །དེ་ལ་བསྟོད་ཅིང་་
གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །གྲེ་ནི་མ་རུངས་
ལས་སྟོན་པ། །ཞལ་གཅིག་པ་ལ་ཕྱག་སྟོང་པ། །སྐུ་མདོག་སྔོ་སྐྱ་འོད་ཟེར་་་་་
འཁྲུག །ཕྱག་སྟོང་ཕྱག་ན་ཆུ་རྒྱུན་འབེབས། །རིན་ཆེན་སྣ་ཚོགས་རྒྱན་གྱིས་
བརྒྱན༑ །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་གླང་པོ་ཆེ་ལ་་་་
བཅིབས༑ །དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་་
པར་མཛོད། །དབོ་ནི་མི་སྡུག་ཆོ་འཕྲུལ་ཅན། །ཞལ་གཅིག་པ་ལ་ཕྱག་སྟོང་པ།།
སྐུ་མདོག་དམར་སྐྱ་འོད་ཟེར་འཁྲུག །ཕྱག་སྟོང་ཕྱག་ན་ས་དཀྱིལ་བསྣམས། །
རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །
ཆིབས་སུ་སྟག་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་་
ངན་བྱོལ་པོ་བཟློག་པར་མཛོད། །ཚ་བ་ལས་སྤྱོད་མེ་བཞི་ནི། །ཞལ་གཅིག་པ་
ལ་ཕྱག་སྟོང་པ། །སྐུ་མདོག་དཀར་ལ་འོད་ཟེར་འཁྲུག །ཕྱག་སྟོང་ཕྱག་ན་རླུང་
འཛིན་པ། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་
འབབ་པ། །རིན་ཆེན་ཁྲི་སྟེང་བཞུགས་པ་ལ། །དེ་ལ་བསྟོད་ཅིང་གཏོར་མ་་་
འབུལ༑ །སྐར་ངན་བྱོལ་པོ་བཟློག་པར་མཛོད། །འཇིགས་ཆེན་པོ་ཡི་ནག་པ་
ནི༑ །ཞལ་གཅིག་པ་ལ་ཕྱག་སྟོང་པ། །སྐུ་མདོག་གནག་ལ་འོད་ཟེར་འཁྲུག །


ཕྱག་སྟོང་ཕྱག་ན་རྒྱལ་མཚན་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །
ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་གཡག་རོག་བཅིབས་པ་ལ།
དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །
དྲེགས་ཆེན་འཇོམས་པའི་ས་རི་ནི། །ཞལ་གཅིག་པ་ལ་ཕྱག་སྟོང་པ། །སྐུ་་
མདོག་སེར་ལ་འོད་ཟེར་འཁྲུག །ཕྱག་སྟོང་ཕྱག་ན་སྦུད་པ་བསྣམས། །རིན་་་་
ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །
གསེར་གྱི་གདན་ལ་བཞུགས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་
ངན་བྱོལ་པོ་བཟློག་པར་མཛོད། །ཀུན་དུ་ཉུལ་བའི་ས་ག་ནི། །ཞལ་གཅིག་པ་
ལ་ཕྱག་སྟོང་པ། །སྐུ་མདོག་དུད་ཀ་འོད་ཟེར་འཁྲུག །ཕྱག་སྟོང་ཕྱག་ན་རྡོ་རྗེ་
བསྣམས༑ །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་
འབབ་པ། །ཆིབས་སུ་སྦྲུལ་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་་་་་
འབུལ༑ །སྐར་ངན་བྱོལ་པོ་བཟློག་པར་མཛོད། །ནུབ་སྟོད་ལྷ་མཚམས་གཟི་་
བརྗིད་འབར། །ཞལ་གཅིག་པ་ལ་ཕྱག་སྟོང་པ། །སྐུ་མདོག་དམར་ལ་འོད་ཟེར་
འཁྲུག །ཕྱག་སྟོང་ཕྱག་ན་རིན་ཆེན་བསྣམས། །རིན་ཆེན་སྣ་ཚོགས་རྒྱན་གྱིས་
བརྒྱན༑ །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་གློག་ལ་བཅིབས་་
པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་
མཛོད།་ །༑ །འོག་དབང་བ་ཁྲོན་སྐྱེས་ནི། །ཞལ་གཅིག་པ་ལ་ཕྱག་སྟོང་པ། །
སྐུ་མདོག་དམར་སྐྱ་འོད་ཟེར་འཁྲུག །ཕྱག་སྟོང་ཕྱག་ན་བསེའི་གའུ་བསྣམས། །
རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །
ཆིབས་སུ་དྲེད་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་་
ངན་བྱོལ་པོ་བཟློག་པར་མཛོད། །ཕོ་ཉའི་ལས་ཚོགས་བསྲུངས་ཆེན་ནི། །ཞལ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
གཅིག་པ་ལ་ཕྱག་སྟོང་པ། །སྐུ་མདོག་དམར་སེར་འོད་ཟེར་འཁྲུག །ཕྱག་སྟོང་
ཕྱག་ན་དངུལ་ཕྲན་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་་་་
ནས་བདུད་རྩིའི་རྒྱུན་འབབ་པ། །ཆིབས་སུ་རླུང་ལ་བཅིབས་པ་ལ། །དེ་ལ་་་་་
བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །སྐྱོབ་པ་
ཆེན་མོའི་ཆུ་སྟོད་ནི། །ཞལ་གཅིག་པ་ལ་ཕྱག་སྟོང་པ། །སྐུ་མདོག་སྔོན་པོ་འོད་
ཟེར་འཁྲུག །ཕྱག་སྟོང་ཕྱག་ན་ཞགས་པ་བསྣམས། །རིན་ཆེན་སྣ་ཚོགས་རྒྱན་
གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་འབྲུག་ལ་་
བཅིབས་པ་ལ། །།དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་
པར་མཛོད། །ཆུ་སྨད་ཁྱབ་པ་ཆེན་མོ་ནི། །ཞལ་གཅིག་པ་ལ་ཕྱག་སྟོང་པ། །
སྐུ་མདོག་ལྗང་སྔོན་འོད་ཟེར་འཁྲུག །ཕྱག་སྟོང་ཕྱག་ན་བ་དན་བསྣམས། །
རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །
ཆིབས་སུ་ཅེ་སྤྱང་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་
ངན་བྱོལ་པོ་བཟློག་པར་མཛོད། །གྲོ་བཞིན་ས་ཡི་ཁམས་པ་ནི། །ཞལ་་་་་
གཅིག་པ་ལ་ཕྱག་སྟོང་པ། །སྐུ་མདོག་སྨུག་པོ་འོད་ཟེར་འཁྲུག །ཕྱག་སྟོང་ཕྱག་
ན་ལྕགས་ཀྱུ་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་་་་
བདུད་རྩིའི་རྒྱུན་འབབ་པ། །ཆིབས་སུ་སེང་གེ་བཅིབས་པ་ལ། །དེ་ལ་བསྟོད་་
ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །སྲོད་ལ་རྐུ་
མཁས་བྱི་བཞིན་ནི། །ཞལ་གཅིག་པ་ལ་ཕྱག་སྟོང་པ། །སྐུ་མདོག་དམར་ལྗང་
འོད་ཟེར་འཁྲུག །ཕྱག་སྟོང་ཕྱག་ན་ཡོལ་བ་འཛིན། །རིན་ཆེན་སྣ་ཚོགས་རྒྱན་
གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་ཝ་ལ་བཅིབས་
པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་


མཛོད༑ །བྱང་སྟོད་དབང་བ་མོན་གྲུ་ནི། །ཞལ་གཅིག་པ་ལ་ཕྱག་སྟོང་པ།
སྐུ་མདོག་ལྗང་གུ་འོད་ཟེར་འཁྲུག །ཕྱག་སྟོང་ཕྱག་ན་སེང་གེ་བསྣམས། །
རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ།
ཆིབས་སུ་དོམ་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་་
ངན་བྱོལ་པོ་བཟློག་པར་མཛོད། །སྟོང་འཇོམས་པ་སྟེ་མོན་གྲེ་ནི། །ཞལ་་་་་
གཅིག་པ་ལ་ཕྱག་སྟོང་པ། །སྐུ་མདོག་མཐིང་ག་འོད་ཟེར་འཁྲུག །ཕྱག་སྟོང་་་
ཕྱག་ན་ཝ་སེང་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་་
བདུད་རྩིའི་རྒྱུན་འབབ་པ། །ཆིབས་སུ་སྤྲིན་ལ་བཅིབས་པ་ལ། །དེ་ལ་བསྟོད་
ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །འཇིགས་པའི་
ལས་མཁན་ཁྲུམས་སྟོད་ནི། །ཞལ་གཅིག་པ་ལ་ཕྱག་སྟོང་པ། །སྐུ་མདོག་ལྗང་་
སེར་འོད་ཟེར་འཁྲུག །ཕྱག་སྟོང་ཕྱག་ན་བྱི་ལ་བསྣམས། །རིན་ཆེན་སྣ་ཚོགས་
རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་ངང་པ་་་
དག་ལ་བཅིབས། །དེ་ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་་་་་་
བཟློག་པར་མཛོད། །བརྟན་པའི་ལས་བྱེད་ཁྲུམས་སྨད་ནི། །ཞལ་གཅིག་པ་་
ལ་ཕྱག་སྟོང་པ། །སྐུ་མདོག་ལྗང་སྔོན་འོད་ཟེར་འཁྲུག །ཕྱག་སྟོང་ཕྱག་ན་གླང་
སྔོན་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་
རྒྱུན་འབབ་པ། །ཆིབས་སུ་ར་ལ་བཅིབས་པ་ལ། །དེ་ལ་བསྟོད་ཅིང་གཏོར་མ་
འབུལ༑ །སྐར་ངན་བྱོལ་པོ་བཟློག་པར་མཛོད། །བར་སྣང་དབང་བའི་ནམ་་
གྲུ་ནི། །ཞལ་གཅིག་པ་ལ་ཕྱག་སྟོང་པ། །སྐུ་མདོག་མཐིང་སྐྱ་འོད་ཟེར་འཁྲུག །
ཕྱག་སྟོང་ཕྱག་ན་བྱ་རྒོད་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །
ཞལ་ནས་བདུད་རྩིའི་རྒྱུན་འབབ་པ། །ཆིབས་སུ་བུམ་པ་བཅིབས་པ་ལ། །དེ་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ལ་བསྟོད་ཅིང་གཏོར་མ་འབུལ། །སྐར་ངན་བྱོལ་པོ་བཟློག་པར་མཛོད། །
དཔུང་ལྡན་རགས་པ་ཐ་སྐར་ནི། །ཞལ་གཅིག་པ་ལ་ཕྱག་སྟོང་པ། །སྐུ་མདོག་
ལྗང་དམར་འོད་ཟེར་འཁྲུག །ཕྱག་སྟོང་ཕྱག་ན་རི་སྐེགས་བསྣམས། །རིན་་་་་
ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་རྒྱུན་འབབ་པ། །
ཆིབས་སུ་རྔ་མོ་བཅིབས་པ་ལ། །དེ་ལ་བསྟོད་ཅིང་གཏོར་མ་འབུལ། །སྐར་
ངན་བྱོལ་པོ་བཟློག་པར་མཛོད། །ཉེས་པ་སྟོན་པའི་བྲ་ཉེ་ནི། །ཞལ་གཅིག་པ་
ལ་ཕྱག་སྟོང་པ། །སྐུ་མདོག་དུད་སེར་འོད་ཟེར་འཁྲུག །ཕྱག་སྟོང་ཕྱག་ན་རྨ་
བྱ་བསྣམས། །རིན་ཆེན་སྣ་ཚོགས་རྒྱན་གྱིས་བརྒྱན། །ཞལ་ནས་བདུད་རྩིའི་
རྒྱུན་འབབ་པ། །ཆིབས་སུ་སྦལ་པ་ཁྲ་བོ་བཅིབས། །དེ་ལ་བསྟོད་ཅིང་གཏོར་
མ་འབུལ། །སྐར་ངན་བྱོལ་པོ་བཟློག་པར་མཛོད། ། ཕྱོགས་དང་མཚམས་
སུ་འགྲོ་བ་ལ། །འོད་དང་ཁ་དོག་ཡང་དག་ལྡན། །འགྲོ་བའི་འཕེལ་འགྲིབ་་་་་་
བྱེད་པ་སྟེ། །རྒྱུ་སྐར་རིན་པོ་དཔལ་ལྡན་འཇིགས། །སོ་སོའི་གཡོག་འཁོར་་་་་
བཅས་པ་ལ། །གཏོར་མ་ཕུལ་བ་འདི་དག་བཞེས། །ལས་ཀྱི་འབྲས་བུ་མཆིས་་
པར་མཛོད། །ཅེས་གཏོར་མ་བྱིན་གྱིས་བརླབས་ལ། གཟུགས་དང་བཅས་
པ་རི་རྩེ་ལ་བསྐྱལ་ལོ། །བསོད་ནམས་ཀྱི་ཚོགས་ཇི་ལྟར་འབྱོར་པ་བསགས།
དཀྱིལ་འཁོར་བསྡུ་ཞིང་ཡོན་བདག་བཀྲ་ཤིས་པར་བྱ་བའི་ཕྱིར། ལྷ་མོ་བརྒྱད་ཀྱི་
བཀྲ་ཤིས་དང་། རིགས་ལྔའི་འམ། ལྷ་མོ་བཞིའི་བཀྲ་ཤིས་སམ། གསུམ་གྱི་
བཀྲ་ཤིས་གང་མོས་པས་བཀྲ་ཤིས་གསོལ། བགེགས་དང་ཕྱོགས་སྐྱོང་གི་གཏོར་
མ་བཏང་ལ། བགེགས་དང་དབྲལ་བའི་ཆོ་ག་བྱའོ། །ལས་དང་ལས་ཀྱི་བྱེ་བྲག་
གང་འདོད་པའི་དབྱེ་བར་བྱའོ། །དེ་ནས་ཡི་གེ་བརྒྱ་པས་བཤགས་སོ། །རྣལ་་
འབྱོར་པའི་ཚེ་དང་ལོངས་སྤྱོད་འཕེལ་བའི་ཆོ་ག །བདུད་རྩིའི་སྤྲིན་ཞེས་བྱ་བ་་་་


རྒྱས་བསྡུས་གང་མོས་ལ་བྱའོ། །དེ་ནས་ཡོན་བདག་རྣམས་ཁྲུས་ནས་གདོན་ནོ། །
རྒྱུ་སྐར་ངན་པ་ཟློག་པར་བྱེད་པའི་ཆོ་ག །དཔལ་མར་མེ་མཛད་བཟང་པོས་་་་
མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྐར་མ་རྒྱུ་
བ་རྣམས་ཀྱི་ལས་སྣ་ཚོགས་ཉེ་བར་བསྒྲུབ་པར་འདོད་པའི་སྒྲུབ་པ་པོ་དམ་ཚིག་་་
དང་ལྡན་པས། དཔལ་རྡོ་རྗེ་རྣམ་པར་འཇོམས་པའི་རྣལ་འབྱོར་སྔོན་དུ་སོང་བས།
ཞི་བའི་ལས་བྱེད་པར་འདོད་པས། མེ་བཞི་ལ་བྱའོ། །རྒྱས་པའི་ལས་ལ་རྒྱལ།
དབང་གི་ལས་ལ་ཁྲུམས་སྨད་ལ། དྲལ་ཤུལ་སྣ་ཚོགས་ཀྱི་ལས་བྱེད་པར་འདོད་
པས་ནག་པ་ལ་བྱའོ། །བསྐྲད་པར་འདོད་པས་ལག་ལ། དབྱེ་བར་འདོད་པས་
ས་རི་ལ། བཀར་བར་འདོད་པས་གྲོ་བཞིན་ལ། རྨུགས་པར་འདོད་པས་མོན་གྲེ་
ལ༑ རེངས་པར་འདོད་པས་ནབ་སོ་ལ། སྐྲག་པར་འདོད་པས་སྨིན་དྲུག་
ལ༑ འགུགས་པར་འདོད་པས་བྱི་བཞིན་ལ། འཇིལ་བར་འདོད་པས་སྣར་་
མ་ལ། འཁྲུག་པར་འདོད་པས་བྲ་ཉེ་ལ། རྒྱལ་བར་འདོད་པས་ལྷ་མཚམས་ལ།།
དཔུང་དང་ལྡན་པར་འདོད་པས་མགོ་ལ། སའི་ལས་བྱེད་པར་འདོད་པས་་་་་
ཁྲུམས་སྟོད་ལ། ཆུའི་ལས་བྱེད་པར་འདོད་པས་ཆུ་སྟོད་ལ། མེའི་ལས་བྱེད་་་་
པར་འདོད་པས་ནམ་གྲུ་ལ། རླུང་གི་ལས་བྱེད་པར་འདོད་པས་མཆུ་ལ། སའི་
སྡེ་ཕམ་པར་འདོད་ན་ཁྲུམས་སྨད་ལ། ཆུའི་སྡེ་ཕམ་པར་འདོད་ན་ཆུ་སྨད་ལ།
མེའི་སྡེ་ཕམ་པར་འདོད་ན་དབོ་ལ། རླུང་གི་སྡེ་ཕམ་པར་འདོད་ན་ས་ག་ལ།
མ་གྲུབ་པ་གྲུབ་པར་འདོད་ན་མོན་གྲུ་ལ། གྲུབ་པ་ཆུད་མི་ཟ་བར་བྱེད་པ་ཐ་་་་
སྐར་ལ། འདོད་པའི་དོན་རབ་ཏུ་སྦྱིན་པར་འདོད་པས་བྲེ་ལ་བྱའོ། །བསྒྲུབ་བྱ་


རྣམ་འཇོམས་ཀྱི་སྒྲུབ་ཐབས་བརྒྱ་གྲགས་པ 
ཕུང་བར་བྱེད་པར་འདོད་པས་སྐག་ལ། ནོར་བསྒྲུབ་པར་འདོད་པས་སྣོན་ལ་
བྱའོ༑ །གཞན་འཇིག་རྟེན་པའི་ལེགས་པ་སྣ་ཚོགས་སྒྲུབ་པར་འདོད་པས་རྒྱལ་ལ་
བྱའོ༑ །ཕ་རོལ་ལ་ཉམས་པ་སྣ་ཚོགས་གཏོང་བར་འདོད་པས་བྲ་ཉེ་ལ་བྱའོ། །
དེ་ལྟར་དམག་དྲང་བར་འདོད་པ་དང་། ནོར་རྙེད་པར་འདོད་པ་དང་། ཚོང་
རྒྱལ་བར་འདོད་པས་སྣུབས་ལ་བྱའོ། །རྩ་ར་དང་རྐུན་མའི་ལས་གྲུབ་པར་འདོད་
པས་ཐ་སྐར་ལ་བྱའོ། །འཇིགས་པ་བརྒྱད་ལས་ཐར་བར་འདོད་ན་མོན་གྲུ་ལ་བྱའོ།།
བགེགས་བཟློག་པ་དང་མི་མཐོང་བ་དང་། ཕ་རོལ་གྱི་དཔུང་བཟློག་པར་འདོད་
པས་ལྷ་མཚམས་ལ་བྱའོ། །སྐྲ་བཀྲུ་བ་དང་། ཁྲུས་བྱེད་པ་དང་། དཔལ་་་་
དབང་ཕྱུག་དང་། རྒྱལ་སར་འདོན་པ་དང་། ཚོང་བཟང་བར་འདོད་པས་་་་
རྒྱལ་ལ། བག་མ་གཏོང་བ་དང་། སྐྲ་བཀྲུ་བ་དང་། ཁྲུས་བྱེད་པ་དང་།
གོས་དང་ས་བོན་འདེབས་པར་འདོད་པས་ལག་ལ། སྟོན་མོ་དང་འདུ་བ་སྦུད་
པ་དང་། འདུན་མ་དང་། གྲོས་ལེགས་པར་འདོད་པས་ནབ་ སོ་ལ་བྱའོ། །
གཞན་གཉེན་སྦྱོར་དང་། མཁར་ལེན་དང་ཉོ་བ་དང་། འཁོར་བའི་ལས་་་་
གང་ཡང་གྲུབ་པར་འདོད་པས་མེ་བཞི་ལ་བྱའོ། །དེ་ལྟར་ན་ཉེ་བ་སྟོན་པའི་ལས་
སྣ་ཚོགས་ལ་ཡང་མཁས་པར་སྤྱད་པར་བྱའོ། །དེ་ལྟར་རྒྱུ་སྐར་རྣམས་དུས་ངེས་པ་
ལས་མ་འཁྲུལ་བར་བྱས་ན། གདོན་མི་ཟ་བར་འགྲུབ་པ་ལ་ཐེ་ཚོམ་མེད་དོ། །
དེའི་ཕྱིར་ན་རྒྱུ་སྐར་རྣམས་ནི་བཟང་པོ་ཡིན་ཞེས་བྱའོ། །དེ་ནས་སོ་སོའི་ཕྱོགས་་
ཀྱི་གཟའ་རྣམས་དང་བཏུབ་པར་ངེས་པར་འགྲུབ་པ་ཡིན་ནོ། །དེ་ལྟར་རྒྱུ་སྐར་
འདི་དག་གིས་ནི་ལེགས་པ་དང་ཉེས་པ་དང་། འཇིག་རྟེན་གྱི་འཁྲུལ་འཁོར་སྣ་་་
ཚོགས་སྟོན་པས་གཙོ་ཆེའོ། །རྒྱུ་སྐར་རྣམས་ཀྱི་ལས་སྣ་ཚོགས་པ་སྒྲུབ་པར་བྱེད་
པ༑ དུས་འཛིན་བཟང་པོ་ཞེས་བྱ་བ། དཔལ་མར་མེ་མཛད་བཟང་པོས་་་་་་


བསྟན་འགྱུར པུ་
མཛད་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཕ་རོལ་གྱི་
བྱད་སྟེམས་ལས་གྲོལ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། དུར་
ཁྲོད་ཀྱི་རས་ལ་ཁྱི་ནག་པོའི་ཁྲག་གིས་འཁོར་ལོ་རྩིབས་སུམ་ཅུ་རྩ་གཉིས་པ་བྲིས་ཏེ།
ལྟེ་བར་ཆེ་གེ་སྟེ་བྷ་ཡ་བྲི། རྩིབས་རྣམས་ལ་ཁྲོ་བོ་བཅུའི་སྔགས་མགོ་ནང་དུ་
བསྟན་པ་བྲི། མུ་ཁྱུད་ནང་མ་ལ་ཨཱ་ལི་མགོ་ནང་དུ་བསྟན་པ་བྲི། ཕྱི་མ་ལ་ཀཱ་་
ལི་མགོ་ནང་དུ་བསྟན་པ་བྲིས་ལ་བདག་ཉིད་ཁ་ལྷོ་ཕྱོགས་སུ་བལྟས་ལ་འཁོར་ལོ་ལ་
རབ་ཏུ་གནས་པ་བྱས་ལ། ཁྲོ་བོ་བཅུའི་སྔགས་ལ་སྟོང་ཕྲག་ལྔ་བཟླས་ལ། དེ་་
ནས་གཡུལ་གྱེས་པའི་ས་དང་། དུར་ཁྲོད་ཀྱི་ས་དང་། གྲོག་མཁར་གྱི་ས་དང་།
ཕུང་ཤུལ་གྱི་ས་ལས་མཆོད་རྟེན་ཁྲུ་གང་བ་རིམ་པ་ལྔ་བྱས་ལ། དེའི་ནང་དུ་་་་་་
་ཡང་གྲོ་ག་ལ་ལིངྒ་བྲིས་ལ་ལྕེ་ཕྱིར་ཕྱུང་ལ་ལྕེ་ལ་དུག་གི་ཕུར་པ་རྒྱ་མདུད་ནུབ་པར་་
བཏབ་ལ། ཆེ་གེ་མོའི་བྱད་ཁ་རྣམས་བཟློག །བྱོལ་སྟོ་བྷ་ཡ་ཧཱུྃ་ཧཱུྃ་ཧཱུྃ་ཞེས་པས་
མཐའ་མ་བསྐོར། མཆོད་རྟེན་གྱི་བྲེའི་ནང་དུ་གཞུག་གོ། །བདག་ཉིད་ཀྱི་མལ་
འོག་ཏུ་དོང་གྲུ་གསུམ་པ་བྲུས་ལ་ནང་དུར་ཁྲོད་ཀྱི་སོལ་བས་བྱུགས་ལ། འཁོར་ལོ་
དེ་ཕུར་བུ་བཅུ་གསུམ་གྱིས་བརྒྱངས་ལ་དེའི་སྟེང་དུ་ནས་ནག་མོ་དང་སྲན་མ་དང་།
ཡུངས་ནག་རྣམས་བཀྲམ་ལ། དེའི་སྟེང་དུ་མཆོད་རྟེན་མགོ་མཇུག་བཟློག་ལ་་
གཞག་གོ། །དེ་ནས་ནང་རྣམས་སུ་དུག་ཤིང་གི་ཚེར་མས་དགང་ངོ་། །ཁ་་་་་
དུར་ཁྲོད་ཀྱི་གཡམ་པ་ལ་རི་རབ་གླིང་བཞི་དང་བཅས་པས་མནན་ནོ། །དེ་ནས་་
ལྷམ་འབོབ་དང་། ཡུགས་ས་མོའི་ཞབས་མ་བཏིང་ལ་ས་བདག་གི་ཞལ་དབྱུང་
ངོ་། །བདག་ཉིད་ཉལ་བའི་ཚེ་ཨོཾ་ཧ་ར་ཧ་ར་བཛྲ་ཆེ་གེ་མོའི་བྱད་སྟེམས་ཤ་ཧཱུཾ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
ཧཱུཾ་ཧཱུཾ་ཞེས་ཁྲོ་བོ་བཅུའི་སྔགས་ལ་བཏགས་ལ། ཇི་ལྟར་འགྲུབ་པའམ་མ་ཆག་པར་
བཟླས་སོ། །དུས་བཞིར་གཏོར་མ་ཆུང་བ་བཅུ་ཕྱོགས་བཅུར་འཕང་ཞིང་ཁྲོ་བོ་
བཅུ་ལ་དམོད་ བཙུགས་ཤིང་མ་ཉེས་པའི་རབས་བརྗོད་འཇིག་རྟེན་གྱི་ལྷ་འདྲེ་་་
རྣམས་ལ་དམ་བདར་ཞིང་དཔང་གཟུགས་པ ། ཕྱོགས་རྣམས་སུ་སེང་ལྡེང་གི་
ཕུར་བུ་རེ་ལ་ཁྲོ་བོ་བཅུའི་སྔགས་བྲིས་ལ་དཔལ་ཆེ་གེ་བྱད་སྟེམས་མཱ་ར་ཡ་བཟློག་
སོད་བྱོལ་ཞེས་བྲིས་ལ་བདག་ཉིད་ཀྱི་གནས་ཁང་གི་ཕྱོགས་མཚམས་དང་། སྟེང་
འོག་ཏུ་གདབ་པོ། །ཕུར་བུ་དེ་དག་ཀྱང་ཁྲོ་བོ་བཅུར་མངའ་གསོལ་ལ་གཏོར་མ་་
རེ་བཏང་། ཉ་སྟོང་ལ་ཕུར་བུ་དེ་གཟི་བརྗིད་བསྐྱེད་དོ། །གཏོར་མ་གཏང་
བའི་དུས་སུ་ཡུངས་ཀར་དང་དུག་སྣ་ལ་སྔགས་བཟླས་ལ་ཕྱོགས་མཚམས་སུ་གཏོར་
རོ༑ །དུར་ཁྲོད་དུ་ཡང་སྐབས་སུ་མནན་པ་བྱའོ། །སྐབས་སུ་གཏོར་མ་དང་་་
བསྒྲུབ་བྱའི་ལིངྒ་ཆུ་ལ་བསྐུར་རོ། །སྐབས་སུ་མེ་ལ་བསྲེག་གོ། །དེ་ལྟར་བྱས་་་་
པས་གདོན་ཐམས་ཅད་ཁ་འཆིང་བར་འགྱུར་རོ། །བྱད་སྟེམས་ཐམས་ཅད་སྦོད་
གཏོང་བྱེད་པ་དེ་ཉིད་རང་ལ་ངེས་པར་བཟློག་པར་ངེས་སོ། །བྱད་སྟེམས་ཐམས་
ཅད་གཅོད་པ་དང་། ཕུར་ཁ་ཐམས་ཅད་བཟློག་པའི་ཕྱིར་བཟློག་པའི་འཁོར་ལོ་
ཞེས་བྱ་བ། སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །མི་བཟད་་་་
གདོན་གྱིས་ཉེན་པའི་སེམས་ཅན་ལ་ཕན་ཐོགས་པར་འདོད་པའི་སྒྲུབ་པ་པོ་དམ་་་་་
ཚིག་དང་ལྡན་པས། ཀླུ་ཆེན་པོ་བརྒྱད་མཆོད་པར་འདོད་པའི་དཀྱིལ་འཁོར་སྔ་་
མ་བཞིན་དུ་བཞེངས་ལ་རལ་གྲི་དང་། མདའ་རྣམས་ཀྱིས་མཐའ་མ་བསྐོར་ལ།
དབུས་སུ་གཙོ་བོའི་བུམ་པ་བཙུགས་ལ། གཟུངས་ཐག་གིས་གདགས། པདྨའི་


འདབ་མ་རྣམས་ཀྱི་སྟེང་དུ་ཀླུ་སོ་སོའི་གཟུགས་བརྙན་བཀོད་པ་དང་། སོ་སོའི་་་
གཏོར་མ་དཀར་གསུམ་མངར་གསུམ་དང་། རྩི་སྨན་སྣ་ཚོགས་པ་དང་ལྡན་་་་་
པར་ཡང་བཤམ་མོ། །དཀོན་མཆོག་དང་ཀླུ་རྣམས་མཆོད་པའི་ལྷ་བཤོས་དང་།
མར་མེ་ལ་སོགས་པ་མཆོད་པའི་བྱེ་བྲག་ཅི་འབྱོར་པ་རྣམས་བཤམ་མོ། །ཕྱོགས་་་་
སྐྱོང་དང་བགེགས་རྣམས་ལ་གཏོར་མ་བཤམ་ཞིང་གཏང་ངོ་། །དེ་ནས་ཀླུ་ཆེན་
པོ་རྣམས་སོ་སོའི་གནས་སུ་སྤྱན་དྲང་བ་ནི། ཧཱུཾ་རྒྱ་མཚོ་ཡངས་པའི་དཀྱིལ་འཁོར་
ནས༑ །མཐའ་ཡས་འཇོག་པོ་ཀརྐོ་ཊ། །ཨུ་ལི་ཀ་དང་ནོར་རྒྱས་དང་། །
པདྨ་དང་ནི་བ་སུ་ན། །ཀླུ་ཆེན་བརྒྱད་པོ་འཁོར་དང་བཅས། །བཙུན་མོ་་
རྣམས་ཀྱིས་མགུལ་ནས་འཁྱུད། །ཡབ་ཡུམ་སྲས་དང་བཅས་པ་རྣམས། །
འདིར་གཤེགས་སྤྱན་འདྲེན་མཆོད་པར་འབུལ། ཨོཾ་ཕུ ཧཱ། ས་མ་ཡཱ།
དེ་ནས་བསྟོད་ཅིང་གཏོར་མ་དབུལ་བ་ནི། ཧཱུཾ་ཤར་ཕྱོགས་ཀླུ་རྒྱལ་མཐའ་ཡས་
ནི༑ །སྐུ་མདོག་སེར་ལ་འོད་ཟེར་འབར། །ཕྱག་མཚན་པདྨ་ཞགས་པ་བསྣམས།།
སྤྱི་གཙུག་ཡིད་བཞིན་ནོར་བུ་དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་་
དང་རིན་ཆེན་རྒྱན་གྱིས་བརྒྱན། །དེ་ལ་མཆོད་ཅིང་བསྟོད་པར་བགྱི ། །ལྷོ་་་་
ཕྱོགས་ཀླུ་རྒྱལ་འཇོག་པོ་ནི། །ཞལ་གཅིག་ཕྱག་གཉིས་རོ་སྨད་སྦྲུལ། །སྐུ་མདོག་
དཀར་ལ་འོད་ཟེར་འབར། །ཕྱག་མཚན་པདྨ་ཞགས་པ་བསྣམས། །སྤྱི་གཙུག་
ཡིད་བཞིན་ནོར་བུ་དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་་
རིན་ཆེན་རྒྱན་གྱིས་བརྒྱན། །དེ་ལ་མཆོད་ཅིང་བསྟོད་པར་བགྱི། །ནུབ་ཕྱོགས་
ཀླུ་དབང་ཀརྐོ་ཊ། ཞལ་གཅིག་ཕྱག་གཉིས་རོ་སྨད་སྦྲུལ། །སྐུ་མདོག་དམར་ལ་
འོད་ཟེར་འབར། །ཕྱག་མཚན་པདྨ་ཞགས་པ་བསྣམས། །སྤྱི་གཙུག་ཡིད་
བཞིན་ནོར་བུ་དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་རིན་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཆེན་རྒྱན་གྱིས་བརྒྱན། །དེ་ལ་མཆོད་ཅིང་བསྟོད་པར་བགྱི། །བྱང་ཕྱོགས་ཀླུ་་་
རྒྱལ་ཨུ་ལི་ཀ །ཞལ་གཅིག་ཕྱག་གཉིས་རོ་སྨད་སྦྲུལ། །སྐུ་མདོག་དམར་སྐྱ་་
འོད་ཟེར་འབར། །ཕྱག་མཚན་པདྨ་ཞགས་པ་བསྣམས། །སྤྱི་གཙུག་ཡིད་་
བཞིན་ནོར་བུ་དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་རིན་་
ཆེན་རྒྱན་གྱིས་བརྒྱན། །དེ་ལ་མཆོད་ཅིང་བསྟོད་པར་བགྱི། །ཤར་ལྷོར་ཀླུ་་་
རྒྱལ་ནོར་རྒྱས་ནི། །ཞལ་གཅིག་ཕྱག་གཉིས་རོ་སྨད་སྦྲུལ། །སྐུ་མདོག་སེར་སྐྱ་་
འོད་ཟེར་འབར། །ཕྱག་མཚན་པདྨ་ཞགས་པ་བསྣམས། །སྤྱི་གཙུག་ཡིད་
བཞིན་ནོར་བུ་དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་རིན་་
ཆེན་རྒྱན་གྱིས་བརྒྱན། །།དེ་ལ་མཆོད་ཅིང་བསྟོད་པར་བགྱི། །ལྷོ་ནུབ་ཀླུ་རྒྱལ་་
དུང་སྐྱོང་ནི། །ཞལ་གཅིག་ཕྱག་གཉིས་རོ་སྨད་སྦྲུལ། ། སྐུ་མདོག་སེར་ལ་འོད་
ཟེར་འབར། །ཕྱག་མཚན་པདྨ་ཞགས་པ་བསྣམས། །སྤྱི་གཙུག་ཡིད་བཞིན་་་་་
ནོར་བུ་དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་རིན་ཆེན་་་་་
རྒྱན་གྱིས་བརྒྱན། །དེ་ལ་མཆོད་ཅིང་བསྟོད་པར་བགྱི། །ནུབ་བྱང་ཀླུ་རྒྱལ་་་
པདྨ་ནི། །ཞལ་གཅིག་ཕྱག་གཉིས་རོ་སྨད་སྦྲུལ། །སྐུ་མདོག་སྔོ་སྐྱ་འོད་ཟེར་་་
འབར༑ །ཕྱག་མཚན་པདྨ་ཞགས་པ་བསྣམས། །སྤྱི་གཙུག་ཡིད་བཞིན་ནོར་བུ་
དང་། །སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་རིན་ཆེན་རྒྱན་གྱིས་་
བརྒྱན༑ །དེ་ལ་མཆོད་ཅིང་བསྟོད་པར་བགྱི། །བྱང་ཤར་ཀླུ་རྒྱལ་བ¡ར་ཎ། །
ཞལ་གཅིག་ཕྱག་གཉིས་རོ་སྨད་སྦྲུལ། །སྐུ་མདོག་དམར་སྔོ་འོད་ཟེར་འབར། །
ཕྱག་མཚན་པདྨ་ཞགས་པ་བསྣམས། །སྤྱི་གཙུག་ཡིད་བཞིན་ནོར་བུ་དང་།
སྦྲུལ་མགོ་བདུན་གྱི་གདེངས་ཀ་ཅན། །སྦྲུལ་དང་རིན་ཆེན་རྒྱན་གྱིས་བརྒྱན། །
དེ་ལ་མཆོད་ཅིང་བསྟོད་པར་བགྱི། །སོ་སོའི་ཡུམ་གྱི་སྐུ་མདོག་ནི། །རང་རང་


ཡབ་དང་མཐུན་པ་ལ། །རིན་ཆེན་ཕྲེང་བའི་དོ་ཤལ་ཅན། །གཡས་གཡོན་ཡབ་
ཀྱི་མགུལ་ནས་འཁྱུད། །ཁ་རླངས་དུག་ཏུ་འཁྱིལ་བར་བྱེད། །དེ་ལ་མཆོད་
ཅིང་བསྟོད་པར་བགྱི། །དེ་དག་སོ་སོའི་སྲས་རྣམས་ནི། །སྐུ་མདོག་འདི་་
འདྲ་མ་ངེས་ཏེ། །མཛེས་ཤིང་སྡུ་གུ་འོད་འབར་བ། །ལ་ལ་ཆུ་སྲིན་ཁ་ནས་
འབྱུང་། །དེ་བཞིན་སྦྲུལ་དང་སྦལ་པ་དང་། །ཆུ་གླང་ཆུ་རྟ་ཁ་ནས་འབྱུང་།།
སྣ་ཚོགས་འགྱུར་བའི་གཟུགས་རྣམས་ལ། །མཆོད་པ་འབུལ་ཞིང་བསྟོད་པར་བགྱིད།།
གཞན་ཡང་ཀླུ་བྲན་འབུམ་གྱི་ཚོགས། །བྱོལ་སོང་གཟུགས་བརྙན་སྣ་ཚོགས་སྟོན། །
འདབ་ཆགས་ཚོགས་དང་ལྟོས་འགྲོ་དང་། །རྐང་མངས་དང་ནི་རྐང་མེད་དང་།།
སྡིག་སྲིན་གཟུགས་བརྙན་སྟོན་པ་ལ། །མཆོད་ཅིང་བསྟོད་ནས་གཏོར་མ་འབུལ། །
བདག་གི་ལས་ཀྱི་འབྲས་བུ་རྣམས། །ཇི་ལྟར་འདོད་པ་ཇི་བཞིན་དུ། །ཁྱེད་ཀྱིས་
འདོད་དོན་གྲུབ་པར་མཛོད། །ཅེས་ཀླུ་བརྒྱད་ཀྱི་སྙིང་པོ་བརྒྱ་རྩ་བཟླས་ལ་གཏོར་མ་
གཏོང་ ཞིང་སྙིང་པོ་རྒྱས་བསྡུས་ཀྱི་བུམ་པའི་ཆུས་ཁྲུས་བྱའོ། །དེ་ནས་དཀྱིལ་་་་་
འཁོར་བསྡུ་ཞིང་བཀྲ་ཤིས་གསོལ་ལོ། །ཀླུ་ཆེན་པོ་བརྒྱད་མཆོད་པས་མི་བཟད་པའི་
ནད་ཡམས་དྲག་པོ་ལས་ཐར་བར་བྱེད་པ། དཔལ་མར་མེ་མཛད་བཟང་པོས་་་་་་
མཛད་པ་རྫོགས་སོ།།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུ་ཆེན་པོ་
རྣམས་བསྒྲུབས་ཏེ་མི་བཟད་པ་ཙི་ཙི་ཛ་ལའི་ནད་ལས་ཐར་བར་འདོད་པའི་སྒྲུབ་
པ་པོ་དམ་ཚིག་དང་ལྡན་པས། དཀྱིལ་འཁོར་སྔ་མ་བཞིན་དུ་བྲིས་ལ་མཆོད་པ་ཇི་
ལྟར་འབྱོར་པ་བཞིན་བཤམས་ལ། །གཙོ་བོའི་བསྙེན་པ་ཅི་རིགས་པར་བཟླས་ལ།
མཆོད་པ་དང་བསྟོད་པ་བྱ། དེ་ནས་ཀླུ་ཆེན་པོ་རང་བཞིན་གྱི་གནས་ནས་་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
གཟུགས་བརྙན་གྱི་དཀྱིལ་འཁོར་དུ་སྤྱན་དྲངས་ལ། དེ་ལ་མཆོད་པ་དབུལ་ལོ། །
དེ་ནས་ཀླུ་བརྒྱད་ཀྱི་གཏོར་མ་ལ་བཾ་ལས་ཡེ་ཤེས་ཀྱི་ཆུ་རྒྱུན་བབས་ཏེ་སྔ་མ་ལྟར་ཕུལ་
ལ༑ དེ་ནས་ཀླུ་བརྒྱད་ཀྱི་དཀྱིལ་འཁོར་དེ་བདག་ཉིད་རྡོ་རྗེ་རྣམ་འཇོམས་ཀྱི་ང་
རྒྱལ་དང་ལྡན་པས་ལག་མཐིལ་གཉིས་སུ་བསྒོམས་པས། དེ་ནས་ཁ་སྦྱར་ཏེ་ཕུད་
ཅེས་པ་ལན་འབུམ་བཟླས་ཏེ། ཀླུ་རྣམས་ལ་འོ་མ་རྩི་སྨན་སྣ་ཚོགས་པས་མཆོད་་་
ཅིང་། དུག་ཐམས་ཅད་ཕྱུངས་ཤིག་ཅེས་སྨན་གྱིས་མཆོད་པ་རྒྱས་པར་དབུལ་
ལོ༑ །དེ་ལྟར་བསྙེན་པ་རྫོགས་ནས། སྒྲུབ་པ་དངོས་ནི་ཀླུ་ཆེན་པོ་བརྒྱད་ལ་་་
སོགས་པ་བག་ཟན་ལས་ཀླུའི་གཟུགས་སྣ་ཚོགས་པ་བྱས་ཏེ། བཙག་རམས་ལ་་་་་
སོགས་པས་བསྒྱུར་ལ། ཁམ་ཕོར་ཁ་སྦྱོར་དུ་བཅུག་སྟེ། རྩི་སྨན་དང་། འོ་
མ་དང་ལྡན་པས་ཀླུ་བརྒྱད་ཀྱི་སྙིང་པོ་བརྒྱ་རྩ་བརྒྱད་བཟླས། བསྟོད་པ་ཅི་་་
རིགས་པར་བྱས་ལ། གང་འདོད་པའི་ས་ཕྱོགས་སུ་དཀྱིལ་འཁོར་དང་བཅས་པ་་
སའི་གཏིང་དུ་སྦའོ། །དེ་ལྟར་བྱས་པས་ཀླུ་རྣམས་ཀྱིས་ལེགས་པ་སྟེར་བར་་་་་་་
འགྱུར་རོ། །ཀླུ་སྒྲུབ་རིན་པོ་ཆེ་དབྱིག་སྒྲུབ་ཅེས་བྱ་བ། དཔལ་མར་མེ་མཛད་་
ཀྱིས་མཛད་པ་རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུ་རྣམས་ཀྱི་
གདོན་ལས་གྲོལ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། དཀྱིལ་་་་་
འཁོར་སྔ་མ་བཞིན་དུ་བྲིས་ལ། གཙོ་བོའི་བུམ་པ་ལ་ལས་ཐམས་ཅད་པའི་སྔགས་
ཀྱིས་བསངས་ལ། དཀྱིལ་འཁོར་གྱི་དབུས་སུ་གཞག །དེ་ནས་བག་ཟན་ལ་ཀླུ་
ཆེན་པོ་བརྒྱད་ཀྱི་གཟུགས་སོར་བཞི་པ་ཐལ་མོ་སྦྱར་བ་ཚོན་གྱིས་བསྒྱུར་ཏེ། སོ་་་
སོའི་གནས་སུ་བུམ་པ་ལ་ཁ་བསྟན་ལ་གཞག་གོ། །དེ་ནས་དཀྱིལ་འཁོར་གྱི་ཕྱོགས་


མཚམས་རྣམས་སུ་སྦྲུལ་ནག་པོ་བརྒྱད། རྩངས་པ་དམར་པོ་བརྒྱད། སྦལ་པ་་
སེར་པོ་བརྒྱད། སྡིག་པ་སྔོན་པོ་བརྒྱད། ཉ་ལྗང་གུ་བརྒྱད། ལྕོང་མོ་དམར་
མོ་བརྒྱད། སྡོམ་ནག་པོ་བརྒྱད། བྱ་དཀར་མོ་བརྒྱད། གླང་དམར་པོ་་་་
བརྒྱད༑ ཆུ་སྲིན་སྔོན་པོ་བརྒྱད། ར་དཀར་མོ་བརྒྱད། སྲམ་སྔོན་པོ་སྐུ་བརྒྱད།
རྟ་སྨུག་པོ་བརྒྱད། སྒོ་བཞིར་ཤར་དུ་སྟག་སྐྱ་བོ། ལྷོར་སེང་གེའི་མགོ་ཅན།
ནུབ་ཏུ་བ་ལང་གི་མགོ་ཅན། བྱང་དུ་བྱི་ལའི་མགོ་ཅན་ཕྱོགས་ཀྱི་ཁ་དོག་དང་་་་་
མཐུན་པའོ། །མུ་ཁྱུད་ཀྱི་སྟེང་དུ་ཀླུ་བརྒྱད་ཀྱི་ཆུང་མ་རལ་པ་ཅན་མདོག་ཁྲ་བོ་
བརྒྱད་གཞག་གོ། །མུ་རན་རྣམས་སུ་བྱོལ་སོང་གི་གཟུགས་སྣ་ཚོགས་ལ་ཚོན་སྣ་་་
ཚོགས་པས་བསྒྱུར་ལ་གཞག་གོ། །སྲོག་ཆགས་དེ་དག་ནི་གཙོ་བོ་ལ་བཀའ་ཉན་་་
པའི་ཚུལ་གྱིས་བལྟའོ། །དེ་ནས་དཀྱིལ་འཁོར་གྱི་ཕྱོགས་མཚམས་རྣམས་སུ་ཁམ་་
ཕོར་གཙང་མའམ། རིན་པོ་ཆེའི་སྣོད་དུ་བ་དམར་མོའི་འོ་མ་སྦྲང་རྩི་དང་།
ཀ་ར་དང་། བུ་རམ་ལ་སོགས་ཏེ། མངར་སྣ་རྣམས་དང་། ནཱ་ག་གེ་སར་
ལ་སོགས་པའི་ཀླུ་སྨན་སྣ་ཚོགས་བླུགས་ཏེ། དར་ལྗང་གུས་ཕུབ་ལ་གཞག་གོ། །
ཀླུའི་གཏོར་མ་ཉི་ཤུ་རྩ་གཅིག་ཕྱོགས་གཏོར་དང་། བགེགས་གཏོར་ཀྱང་གཞན་་
དང་མཐུན་པར་བསག་གོ། །རིན་པོ་ཆེ་དང་བལ་ཚོན་སྣ་ཚོགས་པ་ཡང་སོབས་་
སུ་འབུལ་ལོ། །དེ་ནས་ཛཿ བཾ་ཧོས་ ས་ཀླུ་རྣམས་གཟུགས་བརྙན་ལ་བཅུག་སྟེ་
དེ་དག་མཆོད་པར་བྱའོ། །མེ་ལོང་གི་ནང་དུ་གཟུགས་བརྙན་གསལ་བར་བྱས་ལ།
ནད་པའི་ལུས་ལ་རྨ་བྱས་བྱབས་ཏེ། མེ་ལོང་གི་གཟུགས་བརྙན་དང་དཀྱིལ་་་་་་
འཁོར་གསལ་བར་བྱས་ལ། འོ་མ་སྦྲེང་ཞིང་སྐབས་སུ་དུག་འདོན་པའི་ཆོ་ག་བྱའོ།།
སྔ་མ་བཞིན་བསྟོད་ཅིང་། སྙིང་པོ་ཤིན་ཏུ་བསྡུས་པའི་གཤམ་ལ། ཀླུ་བརྒྱད་ཀྱི་་
སྙིང་པོ་བཟླས་སོ། །དེ་ལྟར་བརྒྱ་སོང་ཞིང་ཀླུ་རྣམས་ལ་སྨན་དབུལ་བ་ནི། ཀྭ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ཡེ་ཀླུ་ཆེན་པོ་བརྒྱད་པོ་ཚུར་ཉོན་དང་། །ང་ནི་རྡོ་རྗེ་རྣམ་འཇོམས་ཏེ། །རིག་
སྔགས་གྲུབ་པས་ཡས་དོར་ཏེ། །ཀླུ་རྣམས་ང་ཡི་བཀའ་ལ་ཉོན། །ང་ཡི་བཀའ་
ལ་མི་ཉན་ན། །རྡོ་རྗེ་འཛིན་པའི་རྡོ་རྗེ་འདིས། །ཀླུ་ཡི་སྙིང་ལ་མེ་སྦར་ནས། །
མགོ་ལུས་བྱེ་མས་སྲེག་་པར་བྱེད། །དེ་བས་ང་ཡི་བཀའ་ཉོན་ཅིག །ཧཱུཾ་གདུག་
པའི་ནད་་རྣམས་གདོན་པའི་ཕྱིར། །ཀླུ་རྒྱལ་རྣམས་ལ་མཆོད་པར་འབུལ། །
ནཱ་ ག་གེ་སར་བདུད་རྩི་འབུལ། །ནཱ་ག་པུས་པའི་བདུད་རྩི་འབུལ། །རྒྱ་མཚོ་
ལྦུ་ཐུ་བའི་བདུད་རྩི་འབུལ། །གླ་གོར་ཞོ་ཤའི་བདུད་རྩི་འབུལ། །མཁལ་མ་ཞོ་་
ཤའི་བདུད་རྩི་འབུལ། །སྙིང་ཞོ་ཤ་ཡི་བདུད་རྩི་འབུལ། །པུ་ཤེལ་ཙེ་ཡི་བདུད་
རྩི་འབུལ། །ཀཎྜ་ཀ་རིའི་བདུད་རྩི་འབུལ། །མཁལ་སྲན་བྲེ་ཡི་བདུད་རྩི་འབུལ། །
ཅུ་གང་དཀར་པོའི་བདུད་རྩི་འབུལ། །གུར་ཀུམ་དག་གི་བདུད་རྩི་འབུལ། །
འོམ་འོམ་་བུ་དག་གི་བདུད་རྩི་འབུལ། །དབང་པོ་ལག་པའི་བདུད་རྩི་འབུལ། །ཆུ་
སྲིན་སྡེར་མོའི་བདུད་རྩི་འབུལ། །རྡོ་རྒྱུས་དཀར་པོའི་བདུད་རྩི་འབུལ། །ཐལ་
ཀ་རྡོ་རྗེའི་བདུད་རྩི་འབུལ། །དཀར་གསུམ་དག་གི་བདུད་རྩི་འབུལ། །མངར་
གསུམ་དག་གི་བདུད་རྩི་འབུལ། །ཞེས་བརྗོད་ཅིང་ཀླུ་རྣམས་ཀྱི་སྙིང་པོ་བརྒྱ་ཚར་
རེ་བཟླས། དེ་ནས་ཀླུ་གསོ་བའི་ཆོ་ག་ནི། ཧཱུཾ་ནཱ་ག་གེ་སར་སྨན་ཕུལ་བས། །
ཀླུ་ཡི་གློ་ནད་སོས་གྱུར་ཅིག ། ནཱ་ག་བུས་པའི་སྨན་ཕུལ་བས། །ཀླུ་ཡི་་
མཆིན་ནད་སོས་གྱུར་ཅིག །རྒྱ་མཚོ་ལྦུ་བའི་སྨན་ཕུལ་བས། །ཀླུ་ཡི་དབུགས་
ནད་སོས་གྱུར་ཅིག །གླ་གོར་ཞོ་ཤའི་སྨན་ཕུལ་བས། །ཀླུ་ཡི་ཀླད་ནད་སོས་་་་་་
གྱུར་ཅིག །མཁལ་མ་ཞོ་ཤའི་བདུད་རྩི་ཡིས། །ཀླུ་ཡི་མཁལ་ནད་སོས་གྱུར་ཅིག །
སྙིང་ཞོ་ཤ་ཡི་སྨན་ཕུལ་བས། །ཀླུ་ཡི་སྙིང་ནད་སོས་གྱུར་ཅིག །པུ་ཤེལ་ཙེ་ ཡི་
སྨན་ཕུལ་བས། །ཀླུ་ཡི་སྐྲ་ནད་སོས་གྱུར་ཅིག །ཀཎྜ་ཀ་རིའི་སྨན་ཕུལ་བས། །


ཀླུ་ཡི་རྐང་ནད་སོས་གྱུར་ཅིག །མཁལ་སྲན་ཁྲ་བོའི་སྨན་ཕུལ་བས། །ཀླུ་ཡི་ཁ་
ནད་སོས་གྱུར་ཅིག །ཅུ་གང་དཀར་པོའི་སྨན་ཕུལ་བས། །ཀླུ་ཡི་སོ་ནད་སོས་
གྱུར་ཅིག །གུར་གུམ་དག་གི་སྨན་ཕུལ་བས། །ཀླུ་ཡི་རྒྱུ་ནད་སོས་གྱུར་ཅིག །
འོམ་བུ་དག་གི་སྨན་ཕུལ་བས། །ཀླུ་ཡི་ཁོང་ནད་སོས་གྱུར་ཅིག །དབང་པོ་་་་་་
ལག་པའི་སྨན་ཕུལ་བས། །ཀླུ་ཡི་ཡན་ལག་སོས་གྱུར་ཅིག །ཆུ་སྲིན་སྡེར་མོའི་་
སྨན་ཕུལ་བས། །ཀླུ་ཡི་སེམས་ནད་སོས་གྱུར་ཅིག །རྡོ་རྒྱུས་དཀར་པོའི་སྨན་་
ཕུལ་བས། །ཀླུ་ཡི་ཆུ་རྒྱུས་ཉམས་པ་སོས་གྱུར་ཅིག །ཐལ་ཀ་རྡོ་རྗེའི་སྨན་ཕུལ་
བས༑ །ཀླུ་ཡི་གསང་ནད་སོས་གྱུར་ཅིག །དཀར་གསུམ་བདུད་རྩི་ཕུལ་བ་ཡིས།།
ཀླུ་ཡི་གཟི་མདངས་ཉམས་པ་སོས་གྱུར་ཅིག །མངར་གསུམ་བདུད་རྩི་ཕུལ་བ་ཡིས།།
ཀླུ་རྣམས་ལུས་ཤེད་རྫོགས་གྱུར་ཅིག །ཅེས་སྨན་གྱིས་ལུས་ནད་རྣམས་བསལ་ནས།
ཀླུའི་དུག་དབྱུང་ཞིང་གདོན་ལས་དགྲོལ་བའི་ཆོ་ག་ནི། མེ་ལོང་གི་དཀྱིལ་འཁོར་
ལ་རྩི་མཆོད་འབུལ་བ་ནི། རྨ་བྱས་དུག་བྱབ་ཅིང་འདི་སྐད་དོ། །ནཱ་ག་གེ་་་
སར་སྨན་གྱི་མཆོག །ནཱ་ག་གེ་སར་འདི་ཕུལ་བས། །ཀླུ་ཡི་ནད་རྣམས་སོས་་་
གྱུར་ཅིག །ཀླུ་ཡི་ནད་རྣམས་སོས་པ་བཞིན། །མི་ཡི་ནད་རྣམས་སོས་གྱུར་ཅིག །
ཀླུ་ཡི་ནད་རྣམས་སོས་ནས་ཀྱང་། །ཀླུ་རྣམས་མདངས་དང་ལྡན་གྱུར་ཅིག །
ཀླུ་རྣམས་མདངས་དང་ལྡན་ནས་ཀྱང་། །མི་རྣམས་མདངས་དང་ལྡན་གྱུར་ཅིག །
ཀླུ་རྣམས་མདངས་དང་ལྡན་ནས་ཀྱང་། །ཀླུ་ཡི་དུག་རྣམས་ཕྱིར་ཕྱུང་ཤིག །
དུག་འདི་ས་ཡི་ནང་དུ་སོང་། །རེག་པའི་དུག་རྣམས་ཕྱིར་ཕྱུང་ཤིག །ཁ་
རླངས་དུག་རྣམས་ཕྱིར་ཕྱུང་ཤིག །དུག་རྣམས་ས་ཡི་ནང་དུ་སོང་། །དེ་
བཞིན་ཆུ་དང་མེ་དང་རླུང་། །འབྱུང་བ་བཞི་ལ་དུག་སོང་ཅིག །ཅེས་་་་་་
བརྗོད་ཅིང་ཕུད་ཕུད་ཅེས་དུག་གི་རླངས་པ་སྔོན་དམར་དུ་འབྱུང་ཞིང་། རྨ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བྱས་བྱབས་ལ་མེ་ལོང་ལ་བསྟིམ་མོ། །སྨན་ཀུན་ལ་ཚིག་དེ་ཀུན་སྦྱར། དེ་
ལྟར་སྙིང་པོ་སྟོང་ཚར་ཞིང་དེ་ལྟར་གདོན་དགྲོལ་གྱི་ཆོ་ག་ཚིག་ཏུ་བརྗོད་ཅིང་།
དུག་གདོན་ནོ། །ནད་པའི་ལུས་མགོ་མཇུག་ཏུ་སྨུག་ཤད་ཀྱི་ལྕུག་མའམ།
བལ་པོ་སེའུའི་ལྕུག་མས་བརྡེག་གོ། །རྨ་དང་ཤུ་བ་ཡོད་པ་རྣམས་ལ་ཁྲུས་བྱའོ། །
དེ་ནས་ཀླུ་རྣམས་ལ་གཏོར་མ་རྒྱ་ཆེན་པོ་གཏང་ངོ་། །བགེགས་དང་ཕྱོགས་
སྐྱོང་རྣམས་ལ་ཡང་གཏོར་མ་གཏང་ངོ་། །དེ་ནས་དཀྱིལ་འཁོར་གཟུགས་་་་
དང་བཅས་པ་དེ་ཆུ་ཀླུང་ཆེན་པོའམ། ཡང་ན་སའི་གཏེར་དུ་སྦའོ། །དེ་་
ནས་ཚེ་དབང་བསྐུར་ཞིང་བཀྲ་ཤིས་གསོལ། ཁྲུས་བྱ་ཞིང་སྙིང་པོ་རྒྱས་བསྡུས་
གང་མོས་ལ་བརྒྱ་རྩ་བརྒྱད་ཟློས་སུ་གཞུག་གོ ། །མི་ཤིགས་པ་ལུས་ཐམས་་་་་
ཅད་རྡོ་རྗེར་བྱིན་གྱིས་བརླབས་ལ་གཞག་གོ། །ཀླུའི་གདོན་ལས་གྲོལ་བར་་་་་
བྱེད་པ་སྦྲུལ་འཛིན་བསང་བ་ཞེས་བྱ་བ། དཔལ་མར་མེ་མཛད་བཟང་པོས་་་་་
མཛད་པ་རྫོགས་སོ།། །།
༄༅། །འཕགས་པ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཀླུའི་་་་་
གདོན་བསྲུང་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། བཅོམ་ལྡན་་
འདས་རྡོ་རྗེ་རྣམ་པར་འཇོམས་པའི་ང་རྒྱལ་དང་དུས་ཐམས་ཅད་དུ་མི་འབྲལ་་་་
བར་བྱས་ཏེ། རྒྱལ་པོའི་རིགས་ཀྱི་གདོན་གྱིས་ཟིན་པ་ལ་རྒྱུད་རྫོགས་པ་ལ་འབད་
པར་བྱ་ཞིང་རྟག་ཏུ་ཁྲུས་བྱའོ། །རྗེའུའི་རིགས་ལ་སྙིང་པོ་བསྡུས་པ་ལ་འབད་པར་
བྱ་ཞིང་། རྟག་ཏུ་དབང་བསྐུར་བར་བྱའོ། །བྲམ་ཟེའི་རིགས་ཀྱིས་ཟིན་པ་ལ་་
སྙིང་པོ་བསྡུས་པ་ལ་འབད་པར་བྱ་ཞིང་རྟག་ཏུ་སྦྱིན་སྲེག་བྱའོ། །དམངས་
རིགས་ཀྱི་གདོན་གྱིས་ཟིན་པ་ལ། རྒྱུད་འཁྲུག་པ་བཟླས་ཤིང་འཇིག་རྟེན་གྱི་་་་་་


དཀྱིལ་འཁོར་དུ་གཞུག་ཅིང་དབང་བསྐུར་བའོ། །གདོལ་པའི་ནད་ཀྱིས་ཟིན་
པ་རྣམས་ལ་ནི་རྒྱུད་དུམ་བུར་བཟླས་ཤིང་གདོན་དགྲོལ་གྱི་ཆོ་ག་རྟག་ཏུ་བྱའོ། །
ཤ་རོ་དང་རྨ་དང་ཤུ་བ་གཙོ་ཆེ་བ་རྣམས་ལ་ནི་གུ་གུལ་དང་། སྦྲང་རྩི་དང་ཚིལ་
ཆེན་རྣམས་ལ་སྔགས་བཏབ་ལ་བྱུག་གོ། །བེམས་དང་སྦྲིད་དང་རབ་ཏུ་ཚ་བ་་་་་
རྣམས་ལ་ནི། ཙནྡན་དཀར་པོ་དང་། ག་བུར་དང་། ཀ་ར་རྣམས་ལ་སྔགས་
བཏབ་ལ་བཏུང་ངོ་། །ཤའི་ནད་རྣམས་ལ་བ་བླ་དང་། སྙིང་ཞོ་ཤ་དང་།
ཙི་་ཏ་དང་། ལྡོང་རོས་རྣམས་ལ་སྔགས་བཏབ་ལ་བྱུག་གོ། །རུས་པའི་ནད་
རྣམས་ལ་ནི་འབྲུག་རུས་དང་དངུལ་ཆུ་ལ་བསྔགས་ལ་བྱུག་གོ། །སྨིན་མ་བྱི་བ་་
ལ་སོགས་པ་བ་སྤུའི་ནད་རྣམས་ལ་ནི། །འབྲས་བུ་གསུམ་བསྲེགས་པའི་ཐལ་
བ་ལ་བསྔགས་ལ་བྱུག་གོ། །མདོར་ན་ཚ་བའི་ནད་རྣམས་ཀྱིས་ཟིན་པ་ལ་ནི།
བསིལ་བའི་སྨན་རྣམས་ལ་བསྔགས་ལ་བྱུག་གོ། །གྲང་བའི་གདོན་གྱིས་་་་་་
ཟིན་པ་ལ་ནི་ཚ་བའི་སྨན་རྣམས་ལ་བསྔགས་ལ་ཆང་དང་སྦྱར་ལ་ལྟོར་གཏོང་།
སྔགས་ཟློས་པའི་ཚེ་རང་གི་སྙིང་གི་དཀྱིལ་དུ་ཡིག་འབྲུ་རྣམས་ལས་འོད་ཟེར་ཞི་
རྒྱས་ཀྱི་ཁ་དོག་ལྟར་དམིགས་ལ། སྤྲོས་པས་ཀླུའི་དུག་རྣམས་ཕྱིར་འཐོན་ཏེ།
དེའི་རྗེས་ལ་ལུས་མགོ་མཇུག་རྡོ་རྗེ་རྩེ་གསུམ་པས་གཏམས་པར་དམིགས་ལ་བཟླས་
སོ༑ །རྡོ་རྗེ་དེ་དག་ལས་ཀྱང་བསྐལ་པའི་མེ་སྣ་ཚོགས་ལ་དམིགས་ཏེ། མེ་དེ་་
དག་ལ་སྔགས་ཀྱི་རང་སྒྲ་ཐོགས་པ་མེད་པར་གྲག་ལ་དམིགས་ཏེ་བཟླས་སོ།
སྔགས་བཟླས་པའི་མཆིལ་མ་རྣམས་ཀྱང་ཁྲོ་ཆུ་ཁོལ་མར་དམིགས་སོ། །སྐབས་སུ་
གདུག་པ་ཅན་རྣམས་ཚར་གཅད་པའི་ཕྱིར། ཡེ་ཤེས་འདུས་པའི་ཁྲོ་ཆུང་ཡུངས་
འབྲུ་ཙམ་རྡོ་རྗེའི་ཁ་ནས་འཐོན་ཏེ། གྲངས་མེད་པར་འཕྲོས་ཏེ་ཁ་དོག་སྔོན་པོ་་་་
གཡས་རྡོ་རྗེ་གཡོན་བུམ་པ་བཟུང་བས་མེ་སྟག་འཕྲོས་པས་གདུག་རྩུབ་རྣམས་ཚར་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བཅད ༑ བསྐལ་པའི་མེ་སྣ་ཚོགས་འཕྲོས་པས། རང་གནས་སྒྲའི་བསམ་་་་་
གཏན་ཕྱོགས་ཐམས་ཅད་ནས་རྒྱུན་མ་ཆད་པར་སྒྲོགས་པས་ཀླུའི་གྲོང་ཁྱེར་དཔག་་
ཏུ་མེད་པ་རླག་པར་བྱེད་པ་དེ་དག་མེ་རི་དང་མེ་དཔུང་གི་དཀྱིལ་ན། ཀླུ་གདུག་
པ་ཅན་གྱི་རང་སྲོག་དང་། བུ་དང་བུ་མོ་དང་ཆུང་མ་དང་གཡོག་རྣམས་སྲེག་
པར་བྱེད་པ། དེ་ལྟ་བུའི་ཁྲོ་ཆུང་གི་གཟི་བརྗིད་ཀྱིས། ཀླུའི་རྒྱལ་པོ་རྣམས་རབ་
ཏུ་སྐྲག་སྟེ། ཐལ་མོ་སྦྱར་ནས་བཀའ་ཉན་ཅིང་ཀླུའི་དུག་རྣམས་རང་གི་ལུས་ལ་
རྔུབ་པར་དམིགས་སོ། །དེ་ལྟར་ལས་ཇི་ལྟར་འདོད་པ་བཞིན་དུ་བྱས་ནས་སླར་རྡོ་
རྗེ་རྣམ་པར་འཇོམས་པ་ལ་བསྟིམས་ལ་གཞག་གོ། །དེའི་ཕྱི་ནང་ལུས་ཐམས་ཅད་
རྡོ་རྗེར་བྱིན་གྱིས་བརླབས་ནས་ཞེས་སྨོས་ནས། ཁྲོ་བོ་དེ་དག་གི་རྡོ་རྗེ་ཞེས་་་་་
སྨོས་པའོ། །དེ་ལྟར་བྱེད་པ་ནི་ཀླུའི་གདོན་ཐམས་ཅད་སྲུང་བར་བྱེད་པ་དང་།
བརླག་པར་བྱེད་པའི་ལས་ཀྱི་སྦྱོར་བའོ། །དེ་དག་ཀླུའི་གདོན་ལས་བསྲུང་ན་་་་་་
སྔགས་ཀྱི་མགོ་ལ་ཨོཾ་བཛྲ་རཀྵ་རཀྵ་ཧཱུཾ་ཧཱུཾ་ཞེས་བཟླས་སོ། །ཞི་བར་བྱེད་ན་ཞབས་
ལ་ནཱ་ག་སྭཱ་ཧཱ་ཞེས་བཟླས་སོ། །རྒྱས་པར་བྱེད་ན་ཞབས་ལ་ནཱ་ག་སརྦ་ལོ་ཀི་་་
ཕཊ་ཅེས་པའོ། །དབང་དུ་བྱེད་ན་ནཱ་ག་ཨ་ལ་ཡ་ཧཱུཾ་ཞེས་པའོ། །གསོད་ན་
ནཱ་ག་མཱ་ར་ཡ་ཧཱུྃ་ཕཊ་ཅེས་པའོ། །གནོན་ན་ནཱ་ག་སྟེ་བྷ་ཡ་རྒོ། སྲེག་ན་
ནཱ་ག་ཛྭ་ལ་རཾ་ཧཱུཾ། སྐྲོད་ན་ནཱ་ག་ཨུ་ཙ་ཏ་ཡ་ཕཊ། འགུགས་ན་ནཱ་ག་པ་ཡཾ་
ཛ༑ ཀླུའི་འཁྲུན་ཐག་གཅོད་ན་ནཱ་ག་ཡ་ཧི་ས་ར་ན་ཕཊ་ཅེས་པ་རྣམས་སྔགས་
ཀྱི་མཐའ་རྟེན་དུ་ཤེས་པར་བྱའོ། །དེ་ལྟར་བྱས་པས་གདུག་པ་ཀླུའི་དུག་པ་་
མ་ལུས་པར་བརླག་པར་འགྱུར་བར་ངེས་སོ། །ཀླུའི་གདོན་ལས་ཐར་བར་བྱེད་
པའི་ལས་ཀླུའི་སྲོག་མེ་དབལ་གྱི་འཁོར་ལོ་ཞེས་བྱ་བ། ཀླུའི་རྣམ་པར་འཇོམས་
པའི་སྙིང་གཟེར་དུ་བཀོད་པ། སློབ་དཔོན་ཆེན་པོ་དཔལ་མར་མེ་མཛད་ཀྱིས་


མཛད་པ་རྫོགས་སོ།། །།
༄༅། །དཔལ་རྡོ་རྗེ་ཅན་ལ་ཕྱག་འཚལ་ལོ། །སེམས་ཅན་རྣམས་ཀྱི་ནད་
མི་བཟད་པ་དྲག་པོ་ཞི་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། སེང་
ལྡེང་གི་ལོ་མ་བརྡུངས་ཏེ། བཙིར་བའི་ཁུ་བ་ལ་བཟླས་པ་སྟོང་ཕྲག་བདུན་བཟླས་
ན ༑ འབྲུམ་བུ་མེ་དབལ་ནག་པོ་ཤིན་ཏུ་མི་བཟད་པའི་ནད་ཞི་བར་འགྱུར་རོ།
ཨ་ལ་ཀའི་ལོ་མ་འབྲས་བུ་དང་བཅས་པའི་ཕྱེ་མར་བྱས་ནས་སྔ་མ་བཞིན་དུ་བཟླས་
ནས༑ བླུད་ན་གག་ལྷོག་དང་འབྲས་མི་བཟད་པ་ཞི་བར་ངེས་སོ། །གླ་རྩི་་་
དང་བཙན་དུག་སྔགས་ཀྱིས་ཟིན་པ་ལ་སྔ་མ་ལྟར་བཟླས་ནས་བླུད་ན་མཛེ་ནད་མི་
བཟད་པ་རྣམས་ཞི་བར་ངེས་སོ། །སོ་མ་ར་ཛ་དང་། ཙནྡན་དཀར་པོ་
དང་། ཕག་པའི་མཁྲིས་པ་དང་། རྨ་བྱའི་སྒོ་ང་སེར་པོ་ལ་སྔ་མ་ལྟར་བཟླས་
ནས་བླུད་ན། དུག་ནད་མི་བཟད་པ་ལས་ཐར་བར་ངེས་སོ། །དར་ཡ་ཀ་་་་་
དམར་པོ་དང་། སྐྱེར་བའི་ཁཎྜ་ལ་སྔ་མ་ལྟར་བཟླས་ནས་བླུད་ན་མཁྲིས་པ་་
ཤ་ཡའི་ནད་མི་བཟད་པ་ཞི་བར་འགྱུར་རོ། །འབྲས་བུ་གསུམ་པ་དང་པ་ལ་ཤ་
དང་། ཙི་ཏྲ་ཀའི་ཁུ་བ་ལ་སྔ་མ་ལྟར་བླུད་ན་སྨྱོ་འབོག་གི་ནད་རྣམས་ཞི་བར་
འགྱུར་རོ། །ཁྱིའི་རུས་པ་དང་ག་པུར་གྱི་ཆུ་དང་བཟང་དྲུག་གི་མེ་ཏོག་རྣམས་ལ་
སྔ་མ་ལྟར་བཟླས་ནས་བླུད་ན། རིམས་ཀྱི་ནད་མི་བཟད་པ་རྣམས་ཞི་བར་འགྱུར་
རོ༑ །མི་བཟད་པའི་ནད་ཞི་བར་བྱེད་པ་གསེར་གྱི་རྒྱ་མཚོ་ཞེས་བྱ་བ། སློབ་་
དཔོན་ཡེ་ཤེས་རྡོ་རྗེས་མཛད་པ་རྫོགས་སོ། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །ཚེ་འཕེལ་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་ཁང་ཡིད་དང་
མཐུན་པར་དཔའ་བོ་གཅིག་པའི་དཀྱིལ་འཁོར་བཞེངས་ཏེ། བུམ་པ་མཚན་ཉིད་
དང་ལྡན་པའི་ནང་དུ་ཆང་ལ་སོགས་པའི་ཆང་རིགས་སྣ་ཚོགས་བླུགས་ལ་དེའི་་་་་
ནང་དུ་ཟས་དཔག་ཏུ་མེད་པ་དང་། བུམ་པའི་སྙིང་པོ་རྣམས་བླུགས་ལ་ལྷའི་་་་་
མཚན་མ་གདབ། ཚེ་བཤོས་ཟླ་གམ་ལ་བུ་རམ་ལ་སོགས་པའི་རོ་མཆོག་སྣ་ཚོགས་
པས་བརྒྱན་ལ། ཚོན་སྣ་ལྔའི་སྐུད་པས་གཟུངས་ཐག་གདགས། མདའ་བྱ་རྒོད་
མ་ལ་དར་ལེ་བརྒན་གྱི་འཕུར་ལྕེ་བཏགས་ལ་སྐབས་སུ་གཡབ། དཀྱིལ་འཁོར་་་་་
གྱི་མཐའ་མར་རྩྭ་དྲུར་བའི་གཅལ་དགྲམ། བཀྲ་ཤིས་ཚེ་འཕེལ་གྱི་རྫས་ཞོ་དང་།
བིལ་བ་དང་། ལི་ཁྲི་ལ་སོགས་པ་རྣམས་ཀྱང་བཞག །དེ་ནས་མཆོད་པའི་བྱེ་
བྲག་ཇི་ལྟར་འབྱོར་པ་དང་། བར་ཆད་བསལ་བའི་དོན་དུ་གཏོར་མ་བཟང་པོ་་་
ཡང་གཞག་གོ། །།དེ་ནས་རྡོ་རྗེ་རྣམ་འཇོམས་སྐུ་མདོག་དཀར་པོར་བསྒྱུར་ཏེ་སྤྱན་
དྲང་བ་དང་། ཡེ་ཤེས་སེམས་དཔའ་བསྟིམ་པ་དང་། མཆོད་པ་དང་བསྟོད་པ་
བྱ༑ དེ་ནས་བུམ་པ་དང་པདྨའི་སྙིང་པོ་འདབ་མ་བརྒྱད་པའི་སྟེང་དུ་ལྷ་མོ་་་
བརྒྱད་སྐུ་མདོག་དང་། ཕྱག་མཚན་གསལ་བར་བསྐྱེད་ལ། ཚེའི་བདག་པོ་་
བརྒྱད་པོའི་སྔགས་བརྒྱ་ཕྲག་རེ་བཟླས་ལ། དེ་ནས་བསྟོད་པ་ནི། ཤར་གྱི་་་་་
ཕྱོགས་ནས་རྡོ་རྗེ་ཚེ་ འཕེལ་ཆེན་མོ་ནི། །ལྷ་མོ་ཆེན་མོ་དཀར་ཤམ་མ། །སྐུ་་
མདོག་མཐིང་ག་རིན་ཆེན་འོད། །ཚེ་སྐྱོབ་ཆེན་མོ་གདུགས་འཛིན་མ། །ཚེ་དང་
དཔལ་གྱི་ལས་མཛད་མ། །ཤར་གྱི་ཕྱོགས་ཀྱི་ཚེ་ཁུག་ལ། །རྣལ་འབྱོར་བདག་
གི་ཚེ་སྤེལ་ཅིག །ལྷོ་ཕྱོགས་ཚེ་འཕེལ་མངའ་བདག་ནི། །ལྷ་མོ་ཆེན་མོ་མདངས་
ཅན་མ། །སྐུ་མདོག་མཐིང་སེར་འོད་འབར་མ། །རིན་ཆེན་ཚེ་སྤྱོད་ཆེན་མོ་སྟེ།།
ཕྱག་ན་པདྨ་འདབ་བརྒྱད་བསྣམས། །ཚེ་དང་དཔལ་གྱི་ལས་མཛད་མ། །ལྷོ་ཡི་


ཕྱོགས་ཀྱི་ཚེ་ཁུགས་ལ། །རྣལ་འབྱོར་བདག་གི་ཚེ་སྤེལ་ཅིག །ནུབ་ཕྱོགས་ཚེ་་་
འཕེལ་མངའ་བདག་ནི། །ལྷ་མོ་ཆེན་མོ་སྐྱེས་ཆེན་མ། །པདྨའི་ཚེ་སྤྱོད་ཆེན་མོ་
སྟེ༑ །སྐུ་མདོག་དམར་ལ་འོད་ཟེར་འབར། །ཕྱག་ན་ཚེ་ཡི་བུམ་པ་བསྣམས། །
ཚེ་དང་དཔལ་གྱི་ལས་མཛད་མ། །ནུབ་ཀྱི་ཕྱོགས་ཀྱི་ཚེ་ཁུགས་ལ། །།
འབྱོར་བདག་གི་ཚེ་སྤེལ་ཅིག །བྱང་ཕྱོགས་ཚེ་འཕེལ་མངའ་བདག་ནི། །ལྷ་
མོ་ཆེན་མོ་ཡིད་བཟངས་མ། །ལས་གྲུབ་ཚེ་ཡི་ལས་མཛད་མ། །སྐུ་མདོག་ལྗང་
གུ་རིན་ཆེན་འབར། །ཕྱག་ན་ཚེ་སྤྱོད་དུང་ཕོར་འཛིན། །ཚེ་དང་དཔལ་གྱི་་་་་
ལས་མཛད་མ། །བྱང་གི་ཕྱོགས་ཀྱི་ཚེ་ཁུགས་ལ། །རྣལ་འབྱོར་བདག་གི་ཚེ་་་་་
སྤེལ་ཅིག །ཤར་ལྷོ་ཚེ་ཡི་མངའ་བདག་མོ། །ལྷ་མོ་ཆེན་མོ་དབྱངས་མཁན་མོ།།
སྣ་ཚོགས་ཚེ་སྤྱོད་ཆེན་མོ་སྟེ། །སྐུ་མདོག་དཀར་མོ་རིན་ཆེན་འབར། །ཕྱག་ན་
ཚེ་ཡི་འཁོར་ལོ་བསྣམས། །ཚེ་དང་དཔལ་གྱི་ལས་མཛད་མ། །ཤར་ལྷོའི་ཕྱོགས་
ཀྱི་ཚེ་ཁུགས་ལ། །རྣལ་འབྱོར་བདག་གི་ཚེ་སྤེལ་ཅིག །ལྷོ་ནུབ་ཚེ་ཡི་མངའ་་་་་་
བདག་མོ། །ལྷ་མོ་ཆེན་མོ་འོད་ལྡན་མ། །སྣ་ཚོགས་ཚེ་སྤྱོད་ཆེན་མོ་ནི། །སྐུ་་
མདོག་མཐིང་ག་འོད་ཟེར་འབར། །ཕྱག་ན་ཚེ་ཡི་རྒྱལ་མཚན་བསྣམས། །ཚེ་་་
དང་དཔལ་གྱི་ལས་མཛད་མ། །ལྷོ་ནུབ་ཕྱོགས་ཀྱི་ཚེ་ཁུགས་ལ། །རྣལ་འབྱོར་
བདག་གི་ཚེ་སྤེལ་ཅིག །ནུབ་བྱང་ཚེ་ཡི་མངའ་བདག་མོ། །ལྷ་མོ་ཆེན་མོ་དྲི་
མེད་ནི། །སྣ་ཚོགས་ཚེ་སྤྱོད་ཆེན་མོ་སྟེ། །སྐུ་མདོག་དམར་པོ་རིན་ཆེན་འབར།
ཕྱག་ན་ཡིད་བཞིན་ནོར་བུ་བསྣམས། །ཚེ་དང་དཔལ་གྱི་ལས་མཛད་མ། །ནུབ་
བྱང་ཕྱོགས་ཀྱི་ཚེ་ཁུགས་ལ། །རྣལ་འབྱོར་བདག་གི་ཚེ་སྤེལ་ཅིག །བྱང་ཤར་
ཚེ་ཡི་མངའ་བདག་མོ། །ལྷ་མོ་ཆེན་མོ་ཡིད་གཞུངས་མ། །སྣ་ཚོགས་ཚེ་སྤྱོད་་་་
ཆེན་མོ་སྟེ། །སྐུ་མདོག་ལྗང་གུ་རིན་ཆེན་འབར། །ཕྱག་ན་ཚེ་འཕེལ་རོ་ཧི་ཏ། །


རྣམ་འཇོམས་ཀྱི་སྒྲུབ་བརྒྱ་གྲགས་པ 
ཚེ་དང་དཔལ་གྱི་ལས་མཛད་མ། །བྱང་ཤར་ཕྱོགས་ཀྱི་ཚེ་ཁུགས་ལ། །རྣལ་
འབྱོར་བདག་གི་ཚེ་སྤེལ་ཅིག །ཨོཾ་བུདྡྷ་ཨོཾ་རྗ། ཧཱུཾ་བཛྲ་ཧཱུྃ་རྒྱུ། སྭཱ་རཏྣ་སྭཱ་རྒྱུ།
ཨཱཿཔདྨ་ཨཱཿ ། ཧཱ་ཀརྨ་ཧཱ་རྗ་ཞེས་ཡེ་ཤེས་ཚེ་རྒྱུན་བདག་དང་སེམས་ཅན་་་་་་
ཐམས་ཅད་ལ་རྒྱས་པར་དམིགས་ལ། སྙིང་པོ་བསྡུས་པ་ལ་བཟླས་པ་བྱ། རྒྱུད་
སྟོང་ཕྲག་ལྔ་བཟླས། གོས་དཀར་པོ་དྲི་མ་མེད་པ་གོན་ལ། གཞན་ལ་བྱེད་ན་
དབང་། རང་ལ་བྱེད་ན་ལུས་ཐམས་ཅད་རང་བཞིན་གྱི་རྡོ་རྗེ་ཆེན་པོ་གཅིག་ཏུ་་
བྱིན་གྱིས་བརླབས་ལ། ཁ་ཟས་རྟག་ཏུ་ར་མཉེ་བ་དང་། འོ་མ་བསྟེན།
འབྲས་བུ་གསུམ་ལ་སྨན་མར་རྟག་པར་གཏོང་ངོ་། །ཁ་ཟས་ལྷག་མ་ཚེ་བཤོས་
འབའ་ཞིག་དང་། ཚེ་སྐྱེམས་ལ་ཟས་སྐོམ་བྱའོ། །ཉིན་མཚན་དུ་རྒྱུད་རྫོགས་
པར་ཁ་ཏོན་བྱའོ། །རྟག་ཏུ་རྡོ་རྗེ་རྣམ་པར་འཇོམས་པ་ཡིད་ལ་བྱ། ཚེ་འཕེལ་
བའི་དོན་དུ་དགེ་འདུན་ལ་སྟོན་མོ་བྱ་ཞིང་བྲམ་ཟེ་རྣམས་ལ་ཡོན་དབུལ། རྟག་ཏུ་
ཚེའི་དཀྱིལ་འཁོར་བཞེངས། མཆོད་པ་དང་བསྟོད་པ་དང་། སེམས་བསྐྱེད་པ་
དང་། སྡིག་པ་བཤགས་པ་དང་། འདོད་པའི་དོན་ལ་གསོལ་བ་གདབ་པ་དང་།
རྗེས་སུ་ཡི་རང་བ་དང་། སྨོན་ལམ་གདབ་པ་རྣམས་བྱའོ། །དཀོན་མཆོག་ལ་
སྐྱབས་སུ་འགྲོ་བ་ལ་བརྩོན་པར་བྱའོ། །རྟག་ཏུ་ཁྲུས་བྱ་ཞིང་གོས་གཙང་མ་བགོ་་
བར་བྱའོ། །དེ་ལྟར་རྒྱུན་དུ་བྱས་ན་རྣལ་འབྱོར་པ་དེའི་ལུས་ཀྱི་སྐོགས་པ་རིམ་་
པ་བདུན་བརྗེ་བ་དང་། སྐྲ་དཀར་དང་གཉེར་མ་མེད་པ་དང་། སོ་དང་སེན་
མོ་བརྗེ་བ་ལ་སོགས་པའི་རྟགས་དང་ཡོན་ཏན་མང་པོ་འབྱུང་བ་ཡིན་ནོ། །ལུས་
གཞོན་ཞིང་སྣུམ་བག་དང་ལྡན་པར་འགྱུར་བ་ཡིན་ནོ། །དེའི་ཚེ་ཡང་སྒྲུབ་པ་པོ་
རབ་ཀྱིས་ཉི་ཟླ་ཇི་སྲིད་གནས་ཀྱི་རིང་ལ་ཐུབ་པོ། །འབྲིང་གིས་འབུམ་ཕྲག་རྩ་
གཉིས་སུ་ཐུབ་པར་ངེས་སོ། །ཐ་མས་སྟོང་ཕྲག་བཅོ་བརྒྱད་ཐུབ་པར་ངེས་སོ།


སྐབས་སུ་ཡི་གེ་བརྒྱ་པ་འབུམ་ཕྲག་རེ་བཟླས་ཤིང་གཤེགས་སོ། །བླ་མ་ལ་ཡོན་
དབུལ༑ དགོས་པའི་བྱ་བ་མ་ཡིན་པ་གང་ཡང་མི་བྱ། དེ་ལྟར་བྱས་ན་ཚེ་་
འཕེལ་བར་ངེས་སོ། །ཚེ་འཕེལ་བའི་སྒྲུབ་ཐབས་རྒྱལ་མཚན་གྱི་རྩེ་མོ་ཞེས་བྱ་བ།
སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །བསོད་ནམས་
རྒྱ་ཆེན་པོ་འཕེལ་བར་འདོད་པའི་སྒྲུབ་པ་པོ་དམ་ཚིག་དང་ལྡན་པས། གནས་་་་་
ཁང་ཡིད་དང་མཐུན་པར་འཕགས་པ་རྡོ་རྗེ་རྣམ་པར་འཇོམས་པའི་ལྷ་སུམ་ཅུ་རྩ་་་
ལྔའི་དཀྱིལ་འཁོར་བཞེངས་ལ། བུམ་པ་ཡང་ལྷའི་གྲངས་དང་མཉམ་པ་ལ།
སོ་སོའི་མཚན་མས་བཏབ་ལ་དར་སྣ་ཚོགས་པའི་མགུལ་ཆིངས་ཀྱིས་གདགས་སོ། །
དཀྱིལ་འཁོར་གྱི་ཕྱོགས་བཞིར་ཀུན་དུ་ཤུག་པ་དང་སྨྱུག་མ་དང་། འདམ་བུ་་་་
དང་སེང་ལྡེང་གི་ཤིང་གི་ལོ་མ་དང་འབྲས་བུར་བཅས་པ་རིམ་པར་འཁོར་བར་་་་་་
གཟུགས་སོ། །སྟེང་ནས་དར་དམར་པོའི་ཡོལ་བས་དགབ། གནས་ཁང་གི་་་་་་
ལོགས་རྣམས་སུ་ཡང་དེ་བཞིན་གཤེགས་པའི་སྐུ་རིས་སུ་བྲིས་པ་དང་། འབུར་དུ་
བཏོད་པ་དང་། ལུགས་སུ་བླུགས་པ་ལ་སོགས་པའི་རྟེན་རྣམས་དགྲམ། པུསྟི་་
དང་གླེགས་བམ་ལ་སོགས་པ་ཡང་དགྲམ། དེ་ནས་མཆོད་པའི་བྱེ་བྲག་སྤོས་ཀྱི་་་་
རེང་བུ་སྟོང་། ཡོན་ཆབ་སྟོང་། མར་མེ་སྟོང་། བཤོས་གཙང་སྟོང་། མེ་ཏོག་
སྟོང་། གཏོར་མ་དེ་སྙེད་ཅིག་ཏུ་བཤམ་མོ། །ཤར་དུ་གདུགས་རྒྱ་ཤོག་ལས་་་
་བྱས་པ་དཀར་པོ་སྟོང་། ལྷོར་བ་དན་སེར་པོ་སྟོང་། ནུབ་ཏུ་རྒྱལ་མཚན་སྟོང་།
བྱང་དུ་འཕེན་ཁ་དོག་སྣ་ཚོགས་སྟོང་བཤམས་ལ་གནས་ཁང་གི་མཐའ་མ་ཐམས་
ཅད་དུ་རྩྭ་ཀུ་ཤ་དང་དྲུར་བས་ཁྱབ་པར་དགྲམ་མོ། །སྔགས་པ་དམ་ཚིག་དང་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ལྡན་པ་དགུའམ་བཅུ་གཅིག་གོ། །གཅིག་གིས་ཤར་ཕྱོགས་སུ་རྒྱུད་སྟོང་ཕྲག་
གཅིག་ཀླག །གཅིག་གིས་ལྷོ་ཕྱོགས་སུ་ཆུ་གཏོར་སྟོང་ཕྲག་གཅིག་གཏང་།
གཅིག་གིས་ནུབ་ཏུ་ཆུ་སྦྱིན་སྟོང་ཕྲག་གཅིག་གཏང་། གཅིག་གིས་བྱང་དུ་་་་་
མཆོད་རྟེན་སྟོང་གདབ། གཅིག་གིས་ཤར་ལྷོ་ནས་མཆོད་པ་བྱ། གཅིག་གིས་་
ལྷོ་ནུབ་ནས་བསྟོད། གཅིག་གིས་ནུབ་བྱང་ནས་གཏོར་མ་གཏང་། གཅིག་་་
གིས་བྱང་ཤར་དུ་ཡི་གེ་བརྒྱ་པ་སྟོང་ཕྲག་གཅིག་བཟླས། བདག་ཉིད་ཀྱིས་སྙིང་
པོ་རྒྱས་བསྡུས་ལ་ཅི་རིགས་རྒྱུན་མ་ཆད་པར་བྱའོ། །འབྲུག་གི་ཉི་མ་ལ་གཏད་་
ལ་ཞག་གསུམ་དུ་དེ་ལྟར་བྱ་སྟེ། བཟའ་བ་དང་བཏུང་བའི་བྱེ་བྲག་སྣ་ཚོགས་པ་་
ལ་ལོངས་སྤྱད། གནས་ཁང་གི་ཕྱོགས་བཞི་དབུས་དང་ལྔར་འབུམ་ལྔ་ཀླག་པ་་
ལ་སོགས་པ་དགེ་སྦྱོར་གྲུབ་ཚད་དུ་བྱའོ། །བདག་ཉིད་ཀྱི་དཀྱིལ་འཁོར་གྱི་ལྷ་རྣམས་
སྤྱན་དྲངས་ལ་སྡིག་པ་མི་དགེ་བའི་ལས་ཅི་བྱས་པ་རྣམས་བཤགས་སོ། །དེའི་འོག་་
ཏུ་འདོད་པའི་དོན་ལ་གསོལ་བ་གདབ་བོ། །གྲུབ་ན་གཞན་ལ་སྟོན་མོ་རྒྱ་ཆེ་བ་བྱ།
དེ་ནས་འབྲུག་གི་ཉི་མ་ལ་གཏོར་མ་ལ་སོགས་པའི་རྫས་རྣམས་འབབ་ཆུ་ཆེན་པོ་ལ་
བསྐྱལ་ལོ། །གྲོང་ཁྱེར་གྱི་ཤར་ཕྱོགས་སུ་དུང་སྣ་ཚོགས་པའི་སྒྲ་ཆེན་བསྒྲག་ཅིང་་
གདུགས་དང་རྒྱལ་མཚན་བསྒྲེང་། ལྷོ་རུ་རྔ་སྣ་ཚོགས་པའི་སྒྲ་བསྒྲག་ཅིང་བ་་་་་་
དན་བསྒྲེང་། ནུབ་ཏུ་ཆ་ལང་དང་། གཎྜཱིའི་སྒྲ་དང་། ཅང་ཏེའུའི་སྒྲ་བསྒྲག་་་་
ཅིང་། རྟ་དང་གླང་པོ་ལ་ཞོན། བྱང་དུ་དྲིལ་བུ་དང་ཕེག་རྡོབ་ཀྱི་སྒྲ་སྒྲོག་ཅིང་་་
དར་སྣ་ཚོགས་པ་ཕྱར་རོ། །དེ་ནས་ཚོགས་ཅི་རིགས་པར་བསག་ཅིང་བཤགས་པ་་་
རྣམས་བྱའོ། །དེ་ལྟ་བུའི་ཆོ་ག་ལན་གསུམ་མམ་བདུན་བྱས་ན། རྣལ་འབྱོར་པ་དེའི་
བསོད་ནམས་ཕྱོགས་ཐམས་ཅད་དུ་ཤིང་སྐམ་པོ་ལ་མེ་འབར་བ་བཞིན་དུ་འགྲོ་བར་
ངེས་སོ། །བསོད་ནམས་འཕེལ་བར་བྱེད་པའི་དཔལ་ཡེ་ཤེས་ཀྱི་ཕྲེང་བ་ཞེས་བྱ་བ


སློབ་དཔོན་ཡེ་ཤེས་རྡོ་རྗེས་མཛད་པ་རྫོགས་པའོ།། །།
༄༅། །བཅོམ་ལྡན་འདས་དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།།
ཟབ་མོ་སངས་རྒྱས་སྤྱོད་ཡུལ་བ། །ཞེས་བྱ་བ་ལ་སོགས་པ་རྫོགས་པའི་རིམ་པ་ལ་
མན་ངག་གསུམ། སྒྲ་ལ་གནས་པའི་བསམ་གཏན་གྱིས། འགྲོ་བ་རྣམས་ཀྱི་་་་་་
ལས་མཐའ་གཅད་པ་ནི་སྒྲ་ནི་གཉིས་ཏེ། སྟོང་པའི་སྒྲ་དང་ཕྲེང་བའི་སྒྲའོ། །
སྟོང་པའི་སྒྲ་ལ་དྲུག་ལུས་ངག་ལ་གནས་པ་དང་། ཡུལ་ལ་གནས་པ་དང་།
སེམས་ལ་གནས་པ་དང་། ཤེས་བྱ་རང་གཤིས་ལ་གནས་པ་དང་། དུས་ལ་་་
གནས་པ་དང་། རང་གི་འགྱུར་བྱེད་ལ་གནས་པའོ། །དེ་ཡང་ལུས་ངག་ཡིད་་
ལ་སྟོང་པའི་སྒྲ་དེ་ཇི་ལྟར་གནས་ན། སྐྱེ་བ་མེད་པའི་ཆོས་ཉིད་ཟབ་མོ་ལས།
ལུས་སྐྱེ་བ་ཆོ་འཕྲུལ་དུ་བསྟན། དེ་ཡང་སྐྱེ་བ་མེད་པར་ཅིས་ཤེས་ན། ཆོས་་་
ཉིད་སྟོང་པ་རྒྱུ་མེད་པའི་ཕྱིར། རྐྱེན་ལུས་ངག་གི་ཚོགས་པ་རང་ས་ན་གནས་པས།
རང་སར་གྲོལ་བ་རྐྱེན་སྒྲ་རང་སངས་ངོས་གཟུང་མེད་པར་བརྗོད་པ་མེད་པའི་
སྐྱེ་མཆེད་དུ་གཏན་ལ་ཕེབས་སོ། །དེ་ལྟར་ལུས་སྐྱེ་བའི་ཆོ་འཕྲུལ་ཅིས་ཤེས་ན།
སེམས་ལ་གདོས་པ་མེད་པས་སྡུག་བསྔལ་ངོས་གཟུང་དང་བྲལ་བས། ངག་སྒྲ་
བསྒྱུར་གྲག་སྟོང་རང་ཡལ་བས་བརྗོད་པ་རང་སྟེང་དུ་ཆོད་པས་ལྟ་བ་ངོས་་་་་་
གཟུང་དང་བྲལ་བའོ། །དེ་ལྟར་བྲལ་བས་ཡིད་ཀྱི་དྲན་པ་སྒོ་འགགས་ཏེ་བསམ་
བྱ་སྒྲ་དང་དབྱིངས་སུ་ནུབ་པ་ཞེས་བྱའོ། །ཡུལ་ལ་གནས་པའི་སྒྲ་གནས་ཀྱི་བསམ་
གཏན་ནི། ཡུལ་བྱུང་བ་བཏབ་པས་སྒྲ་གནས་པ་སྟོང་གསལ། ཆོས་ཉིད་
ཟབ་མོ་སྒོ་ལྔ་ལ་ཤར་བས་ཐག་མཉམ་འདས་བློ་དང་བྲལ་བས་ལྷ་ངོས་གཟུང་དང་
བྲལ་བའོ། །སེམས་སྒྲ་ལ་གནས་པའི་བསམ་གཏན་ནི། དྲན་པ་བྱུངས་ཐེབས་པས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བྱུངས་སོ། །གཞི་ལ་གཞག་སྟེ་བཞག་པས་ཡུལ་སེམས་དང་བྲལ་བས་ཕྱག་རྒྱ་ཐོད་
རྒལ་དུ་ལ་བཟླ་བ་ཞེས་བྱའོ། །ཤེས་བྱ་རང་གཤིས་སྒྲ་ལ་གནས་པའི་བསམ་་་་
གཏན་ནི། རྩད་གཅད་པས་ལྟ་བ་སྟོང་པ་གཞི་མེད་ལམ་སྒྱུར་བས། ཆོས་་་་་
ཉིད་སྒྱུ་མ་ལ་གཟུགས་མེད། སྒྲ་ཕྱིར་འབྲེངས་པས་འཁོར་ཕྲེང་བ་ལ་མི་ལྟོས་་་
པའོ༑ །དུས་སྒྲ་ལ་གནས་པའི་བསམ་གཏན་ནི། ཤེས་པའི་དུས་དང་རྟོགས་་
པའི་དུས་དང་། ལ་བཟླ་བའི་དུས་སོ་ཞེས་པ་ནི་རྩད་ཆོད་པས་ཚིག་ཁོང་དུ་
ཐིམ་པའོ། །རྟོགས་པའི་དུས་ནི་འཁོར་ཅན་བདག་མེད་པའོ། །ལ་ཟློས་པའི་
དུས་ནི་ཆོས་ཉིད་གཞི་ཐོག་ཏུ་ཕེབས་པའོ། ། རང་གི་འགྱུར་བྱེད་སྒྲ་ལ་་་་་་
གནས་པའི་བསམ་གཏན་ནི། ལུས་གནད་ལ་ཕབ་པས་སྐྱེ་བ་རང་སར་ཡལ།
སེམས་གནད་ལ་ཕབ་པས་འཁོར་འདས་ལྟོ་སྦྱོར། དེ་ཡང་སྟོང་པ་ནི། རྒྱུ་སྟོང་
པས་རྐྱེན་རང་སར་ཡལ། རྐྱེན་སྟོང་པས་འབྲས་བུ་ལ་རེ་བ་མེད་པའོ། །ཕྲད་
པའི་སྒྲ་ལ་ལྔ་སྟེ། བསྐྱེད་པའི་རིམ་པ་རྗེས་འཛིན་པའི་སྒྲ་ལ་གནས་པའི་
བསམ་གཏན་དང་། སེམས་གནས་པར་བྱེད་པའི་ལུས་ངག་གི་འཁོར་ལོ་ཕྲེང་་
བ་སྒྲ་ལ་གནས་པའི་བསམ་གཏན་དང་། རང་བཞིན་དག་པ་ཆོས་ཉིད་ཕྲེང་བ་སྒྲ་
ལ་གནས་པའི་བསམ་གཏན་དང་། རིམ་པ་རྫོགས་པ་ཆོས་ཉིད་ལམ་དུ་བྱེད་པ་སྒྲ་
ལ་གནས་པའི་བསམ་གཏན་ནོ། །བསྐྱེད་པའི་རིམ་པའི་རྗེས་འཛིན་པའི་སྒྲ་ལ་་་་
གནས་པའི་བསམ་གཏན་ནི། བསྐྱེད་པའི་རིམ་པའི་ཏིང་ངེ་འཛིན་གྱི་དུས་ཙམ་ན།
ལྷ་རྣམ་པ་དྲུག་ལ་གྲགས་པ་སྒྲའི་ལྷ་ལ་གནས་པའི་ཚེ་ཕྱི་རོལ་དུ་གྲགས་པ་མ་ཡིན་
པར་ཆོས་ཉིད་རང་སྒྲ་སྔགས་ཀྱི་ཕྲེང་བ་ལྷ་ལྟ་བུ་ནི་མ་ཡིན། རང་གནས་བསམ་་
གཏན་མི་གཡོང་རང་ཐོག་ཏུ་སྒྲ་ཕབ་སྟེ། དེ་ཉིད་བྱུང་བ་ཡང་རང་བྱུང་དུ་བྱུང་
ལ༑ གནས་པ་ཡང་རང་བྱུང་དུ་གནས་ཏེ། སོང་བ་ཡང་རང་བྱུང་གི་ངང་་


ལ་གནས་པས་བུམ་པ་སྟོང་པ་ཉིད་སྤྲོས་པ་ནས། སྔགས་ཀྱི་རང་སྒྲ་སྟོང་པ་ཉིད་་
དུ་སྤྲོས་པས། བཅུད་ཆོས་ཉིད་བདེ་གསལ་གཉིས་མེད་ཀྱི་ཉམས་སུ་ཤར་བས་ན་
སློབ་མ་ལ་ངེས་ཤིས་སྐྱེ་བའོ། ། བསྐྱེད་པའི་དུས་བཞིན་དུ་རང་རྒྱུད་རྗེས་སུ་་
བསྒྲུབ་པ་ནི་མ་ཡིན་ན། དེས་ན་ལྷ་སྟོང་པས་གཟུགས་བརྙན་སངས་རྒྱས་སྤྱོད་
ཡུལ་དུ་ཤར་བས། གཟུགས་ཙམ་ལ་ཡང་མི་གནས་པས་སེམས་ཉིད་སྟོང་པ་་་་་
སངས་རྒྱས་ཀྱི་སྤྱོད་ཡུལ་གྱི་དོན་དུ་བྱུང་བའོ། ། ཡི་གེ་འབྲུ་རྣམས་མ་བྱུང་མ་་་
སྐྱེས་རང་ས་ན་གསལ་བ་ནི་བསམ་གཏན་ནོ། །ཡི་གེ་ཕྲེང་བའི་སྒྲ་ལ་གནས་པའི་
བསམ་གཏན་ནི། སྒྲུབ་པ་པོ་བདག་ཉིད་སྟན་བདེ་བའི་སྟེང་དུ་རྐང་པ་སྐྱིལ་ཀྲུང་
བཅས་པ་ལག་པ་མཉམ་གཞག་ཏུ་བཅས། མིག་སྣ་རྩེར་ཕབ་སྟེ། སེམས་ཨཱ་
ལིའི་ཕྲེང་བ་ཁ་དོག་དཀར་པོ་མྱུར་དུ་འཁོར་བ་ལ་བློ་ཕབ་ནས། སྟོང་པའི་ངང་་
ལ་གནས་ནས། སྣང་བ་གསལ་བ་རང་ཤེས་ལ་ཉམས་སུ་མྱོང་བས་སྣང་སྟོང་རྗེས་
འཛིན་མེད་པས་གྲོལ་བ་ཞེས་བྱའོ། །དེ་ལ་དམིགས་པའི་ཚུལ་ནི་འཁོར་བ་ལ་་་
དམིགས་པ་བདེ་གསལ་གྱི་བསམ་གཏན། རང་བཞིན་གནས་སུ་འཕྲོ་བའི་ཚུལ་་་
གྱིས་གནས་པས། ཡིད་ཀྱི་འགྱུ་བ་གསལ་བ་ཉིད་དུ་གནས་པའི་བསམ་གཏན་དུ་
གནས་པའོ། །འཕྲོས་པའི་ཚུལ་ལ་དམིགས་པས་སྐྱེ་བ་མེད་པའི་ཆོས་ཉིད་ཟབ་མོ་
ལ་གནས་པའོ། །སེམས་གནས་པར་བྱེད་པ་ལ་ལུས་ངག་གི་འཁོར་ལོའི་ཕྲེང་བ་སྒྲ་
ལ་གནས་པའི་བསམ་གཏན་ནི། ལུས་ལྷའི་ཕྲེང་བས་བསྐོར་བས་བག་ཆགས་
བསགས་པའི་ལུས་ཟུང་འཇུག་ལྷའི་བསམ་གཏན་དུ་གནས་པས་ངག་གི་ལུས་དང་་
སེམས་ལ་མ་བཅིངས་པས་ངག་བདག་ཏུ་འཛིན་པའི་ལྟ་བའི་ཕྲེང་བས་གྲོལ། ངག་
བཟླས་པ་སྒྲའི་ཕྲེང་བས་བསྐོར་བས་རྣམ་སྨིན་དྲག་པོའི་ངག་གྲག་པ་སྒྲའི་བསམ་་་་
གཏན་དུ་གནས་པས། ངག་གི་ལུས་དང་སེམས་ལ་མ་བཅིངས་པས། ང་་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
བདག་ཏུ་འཛིན་པའི་ལྟ་བ་ལས་གྲོལ། ཏིང་ངེ་འཛིན་ཟབ་མོའི་ཕྲེང་བས་བསྐོར་
བས་རྣམ་རྟོག་མཚན་མའི་ཡིད། ཆོས་ཉིད་ཟབ་མོའི་སྤྱོད་ཡུལ་དུ་གནས་པས་་
ཡིད་ཡུལ་དུ་མ་ལ་མ་བཅིངས་པས། ཡིད་བདག་ཏུ་ལྟ་བ་ལས་གྲོལ་བའོ། །
རང་བཞིན་དག་པ་ཆོས་ཀྱི་ཕྲེང་བ་སྒྲ་ལ་གནས་པའི་བསམ་གཏན་ནི། སྣང་བ་་་
བཅོས་མ་ལས་གྲོལ་བའི་ཚུལ་གྱིས་རང་བཞིན་རང་དག་ཏུ་བཞག་པས་རྐྱེན་སངས་
རྒྱས་ཀྱི་སྤྱོད་ཡུལ་དུ་གཏན་ལ་ཕེབས་ཏེ། འཁོར་འདས་རང་སོ་ལ་གནས་པས་་་་
གཉིས་འཛིན་ཤེས་པ་ནང་དུ་ལོག་ནས་གཅིག་དང་དུ་མའི་ཐ་སྙད་ལས་འདས་པའོ།།
དྲན་པའི་ཡུལ་མ་བཅོས་པར་རང་སར་བཞག་པས་སེམས་འགྱུ་བ་ཡིན་ཐོག་ན་
གནས་པས་རྟོག་མེད་དུ་འགྱུ་བའི་སྒྲོ་འདོགས་ནང་དུ་ཆོད་དེ། མ་བཅོས་བསམ་
བྲལ་གྱི་བསམ་གཏན་བསམ་ངོ་ཡིན་སྙམ་པ་ལས་འདས་པའོ། །རིམ་པ་ཆོས་ཉིད་
ལམ་དུ་བྱེད་པ་སྒྲ་ལ་གནས་པའི་བསམ་གཏན་ནི་དད་པ་དང་ལྡན་པའི་གང་ཟག་་
གིས༑ སྔོན་དུ་བསྐྱེད་པའི་རིམ་པ་དཔའ་བོ་གཅིག་པའམ། དཀྱིལ་འཁོར་་
གྱི་འཁོར་ལོ་རྫོགས་པར་བསྒོམས་པ་ལས། ཐུན་དང་པོ་བྱས་ལ། དེ་ནས་ཐུན་
གཉིས་པ་ལ་ཆོས་ཉིད་ཟབ་མོའི་རྫོགས་པའི་རིམ་པ་བསྒོམ་པ་ནི་ལས་དང་པོ་པའི་་
བསླབ་པར་བྱ་བའི་རིམ་པ་དང་། གནས་པ་དག་པ་བསླབ་པར་བྱ་བའི་རིམ་པའོ།།
ལས་དང་པོ་པའི་དུས་ན་ལུས་ལ་ལྷའི་གོ་ཆར་བཅུག་པས་ལུས་ངག་གི་བར་ཆོད་་་་་
བསལ་ནས་ངག་གཟུངས་སྔགས་ཀྱི་ཕྲེང་བ་དང་ངོ་སྤྲད་དེ། ངག་གི་ནུས་པ་་་
རྫོགས་པར་བྱ་བ་དང་། རང་དོན་དུ་ངག་གི་སྡིག་པ་མི་དགེ་བ་དག་པ་ལ།
གཞན་དོན་དུ་གཞན་གྱི་ངག་གི་བར་ཆོད་སེལ་ནུས་པའོ། །ཡིད་ཀྱི་ནུས་པ་རྫོགས་
པ་གཞན་དོན་དུ་ཡིད་ཀྱི་བར་ཆོད་སེལ་ནུས་པའོ། །དེ་ལྟར་ན་འདི་ཉིད་ལས།
སྡིག་པ་ཀུན་ལས་རྣམ་པར་ཐར། །ཞེས་པ་དང་། གཞན་དོན་དུ། ཚེ་དང་་


བསྟན་། རྒྱུད
བསོད་ནམས་འཕེལ་བར་འགྱུར། །ཞེས་པའོ། །དེ་ལ་ལས་དང་པོ་པས་བྱ་་་
བའི་རིམ་པ་ནི། སྔ་དྲོ་ལྷ་མཆོད་པ་དང་ཉིན་གུང་བཟླས་པ་བྱ། ཕྱི་འཕྲེད་་་་་
རྫོགས་པ་བསྒོམ་པ་སྟེ། ནམ་ལ་ཡང་དེ་ག་ལྟར་ཕྱེ་ལ་བསྒོམ་མོ། །དེ་ལྟར་་་་
བྱས་པས་ནུས་པ་གསུམ་ངེས་པར་འཐོབ་བོ། །ཇི་སྲིད་དུ་ནུས་པ་གསུམ་མ་ཐོབ་་
ཀྱི་བར་ལ་ནི། རྫོགས་པའི་རིམ་པ་འབའ་ཞིག་ལ་འཇོལ་ཉོག་ཏུ་སྒོམ་དུ་རུང་བ་
ཡང་མ་ཡིན་ནོ། །གནས་པ་དག་པས་བསླབ་པར་བྱ་བའི་རིམ་པ་ནི། ཐུན་་་་་
དང་པོ་ཙམ་མ་ཡིན་པས་ཉིན་ཞག་ཕྲུགས་གཅིག་ལ་བསྐྱེད་པའི་རིམ་པའི་ཏིང་ངེ་་་
འཛིན་ཐུན་གཅིག་བསྒོམ་སྟེ། དེ་ནས་ཁ་བཤལ་ཁྲུས་བྱས་ལ། རྫོགས་པའི་་་་
རིམ་པ་བསྒོམ་པ་ནི། སྟན་བདེ་བའི་སྟེང་དུ་ལུས་ཇི་ལྟར་རིགས་པས་བཅོས་ལ་་་
བདག་ཉིད་ཀྱི་ལྕེའི་སྟེང་དུ་ཧཱུཾ་ལས་རྡོ་རྗེ་སྔོན་པོ་འོད་ཟེར་བརྒྱ་ཕྲག་དུ་མ་རྣམས་་་་
ཀྱིས་ཡོངས་སུ་བསྐོར་བ་དེའི་མཐའ་མར་ཡི་དམ་གྱི་སྔགས་ཀྱི་ཕྲེང་བས་གཡས་སུ་་་
བསྐོར་བས། དེའི་ཕྱི་རིམ་དུ་ཨཱ་ལི་གཡོན་སྐོར། དེའི་ཕྱི་རིམ་དུ་ནི་ཀཱ་ལིའི་་་
ཕྲེང་བ་གཡས་སྐོར། དེ་ལྟར་ཕྲེང་བ་གསུམ་པོ་དེ་ལ་དམིགས་ལ་སེམས་ཕབ་སྟེ་་་
གནས་པས་ལུས་ངག་ཡིད་གསུམ་གྱི་ཉེས་པ་གསུམ་བཅོམ། དེ་ཉིད་བཅོམ་པས་་
ཕྲེང་བ་དང་པོ་ལ་དམིགས་པས། རྡོ་རྗེ་རྣམ་པར་འཇོམས་པའི་སྤྲུལ་སྐུ་ཐོབ་ལ།
གཉིས་པས་ལོངས་སྐུ་ཐོབ། གསུམ་པས་ཆོས་སྐུ་ཐོབ་བོ། །ཧཱུཾ་གི་འོད་ཟེར་་
ལ་དམིགས་པས་སྐུ་གསུམ་དབྱེར་མི་ཕྱེད་པ་དཔལ་རྡོ་རྗེ་རྣམ་པར་འཇོམས་པའི་སྐུ་
ཐོབ་པའོ། །དེ་ཡང་དམིགས་པ་ཇི་ལྟར་དམིགས་ན་དང་པོ་སྟོང་པའི་ངང་ལས་ཧཱུཾ་
ཞེས་བསྲུང་བ་བྱ། གཉིས་པ་ལུས་ངག་གི་སྡིག་པ་སྦྱོང་བའི་དོན་དུ། མཆོད་་་
བསྟོད་བཤགས་པ་བྱ། གསུམ་པ་རྫོགས་པའི་དོན་དུ་དཀྱིལ་འཁོར་གྱི་འཁོར་ལོ་་
སྤྲུལ་པ་དང་། ཆུ་གཏོར་དང་ཚ་ཚ་གདབ་པ་དང་། ཆུ་སྦྱིན་གཏང་། བཞི་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
པ་ཆོས་ཉིད་ཟབ་མོ་འཇོལ་ཉོག་ཏུ་སྤྱོད་པའི་ཕྱིར། ཕྲེང་བ་དང་པོ་ལ་རྨི་ལམ་ལྟ་
བུར་དམིགས། གཉིས་པ་ལ་ཆུ་ཟླ་ལྟ་བུར་དམིགས། གསུམ་པ་ལ་ནམ་མཁའ་
ལྟ་བུར་དམིགས། ཧཱུཾ་ལ་དམིགས་པ་གཉིས་པའི་ཆ་ལ་ཅིར་ཡང་མ་གྲུབ་པར་
དམིགས་སོ། །ཟབ་མོ་སངས་རྒྱས་སྤྱོད་ཡུལ་བའི་དོན་ཡིན། སྒྲ་ལ་གནས་པའི་
བསམ་གཏན་ཞེས་བྱ་བ། སློབ་དཔོན་ཆེན་པོ་དཔལ་མར་མེ་མཛད་བཟང་པོས་་
མཛད་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །སྒྲ་ལ་མི་་་་
གནས་པའི་བསམ་གཏན་གྱིས། འགྲོ་བ་གཉིས་རྒྱུད་ཀྱི་འཁོར་ལོ་རྒྱུན་བཅད་པའི་
མན་ངག་ཆོས་ཉིད་སྒྲ་ལ་མི་གནས་པའི་དོན་བསྟན་པ་ནི་གསུམ། དམིགས་པ་་་་
ཡོངས་སུ་དག་པའི་བསམ་གཏན་དང་། དམིགས་པ་རྗེས་གཅོད་པའི་སྒྲ་ལ་མི་
གནས་པའི་བསམ་གཏན་དང་། དམིགས་པ་མཐའ་ལ་འགག་པའི་སྒྲ་ལ་མི་་་་་་
གནས་པའི་བསམ་གཏན་ནོ། །དམིགས་པ་ཡོངས་སུ་དག་པའི་སྒྲ་ལ་མི་གནས་་་་
པའི་བསམ་གཏན་ནི། བསྐྱེད་པའི་རིམ་པ་ཆོས་ཉིད་སྐྱེ་མེད་དུ་རང་དག་པས་ལྷ་
དང་ཡིག་འབྲུའི་འཛིན་པ་རང་ལོག་པས་ལུས་སྒྲ་ལ་མི་གནས་ཏེ། བྱ་བྱེད་འཁོར་
བའི་རྒྱུ་རྐྱེན་བཟློག་གོ། །དེ་ཉིད་ལོག་པས་ལུས་རྡོ་རྗེ་རྣམ་པར་འཇོམས་པའི་སྐུར་
རྫོགས་པས་བསྐྱེད་པའི་རིམ་པ་བདག་ཏུ་བཅིངས་པའི་སྣང་བ་རང་འགག་གོ། །
དམིགས་པ་རང་དག་ན་ཀུན་རྫོབ་ལ་དམིགས་པ་དག་པས། དོན་དམ་པའི་ཆོས་
ཉིད་ཡིན་མིན་གྱི་མཐའ་ལས་འགགས་སོ། །ལྷ་དང་གཞལ་ཡང་་ཁང་རྟེན་་དང་།
བརྟེན་པའི་ཚུལ་ལས་ལོག་པས་རྫོགས་པའི་ཆོས་ཉིད་ཡིན་མིན་གྱི་མཐའ་འགགས་
ཏེ༑ སྒྱུ་མ་ཆོས་ཉིད་དུ་གྱུར་པའོ། །སྣང་བ་འཁོར་ཅན་དག་པས་ན་དེ་ཁོ་ན་


ཉིད་ཀྱི་བསམ་གཏན་ཞེས་བྱའོ། །སྟོང་པས་བདག་སྟོང་གཞན་སྟོང་གཉིས་ཀ་་
མ་ཡིན་པ་སྟོང་པས་ན་སྟོང་ཉིད་སྒྲ་ལ་མི་གནས་པའི་བསམ་གཏན་ནོ། །དམིགས་
པ་རྗེས་གཅོད་པའི་སྒྲ་ལ་མི་གནས་པའི་བསམ་གཏན་ནི། ཐུན་མོང་དུ་བསླབ་་་་
པར་བྱ་བའི་རིམ་པ་དང་། མཆོག་ཏུ་དམིགས་པ་གཅད་པར་བྱ་བའི་རིམ་པའོ། །
ཐུན་མོང་གི་གང་ཟག་དད་པ་དང་ལྡན་པ་གཅིག་གིས་དང་པོར་ཚོགས་ཇི་ལྟར་་
བསག་པ་སྔོན་དུ་འགྲོ་བའི་མན་ངག་དང་གཉིས་པ་ལུས་བཅོས་ པ་བསམ་གཏན་་
སྐྱེ་བའི་ཡན་ལག་དང་། གསུམ་པ་རྣམ་པར་རྟོག་པ་མི་གནས་པར་སེམས་དྲི་མ་་
དང་བྲལ་བའི་མན་ངག་དང་། བཞི་པ་ཉམས་ཇི་ལྟར་སྐྱེ་བའི་བོགས་འདོན་པའི་
མན་ངག་དང་། ལྔ་པ་ཆོས་ཉིད་སྒྲ་ལ་མི་གནས་པ་འབྲས་བུའི་ཡིན་ལུགས་སམ་་
ཐོབ་ལུགས་གཏན་ལ་དབབ་པའོ། །དེ་ཡང་གང་ཟག་འདོད་སྲེད་ལས་བློ་ལོག་
པ་དགེ་སྦྱོར་ལ་བློ་ཁེལ་བ་གཅིག་གིས། སྔོན་དུ་ཚོགས་བསགས་པ་ནི་ཆོས་དང་་་
ཟང་ཟིང་གི་སྦྱོར་བ་ལ་ཇི་ལྟར་འབྱོར་པ་བྱ། དེ་ལ་མདུན་གྱི་ནམ་མཁའ་ལ་རང་
གི་བླ་མ་དང་། དཀྱིལ་འཁོར་རྫོགས་པར་སྤྱན་དྲངས་ཏེ། བདུན་རྣམ་པར་
དག་པ་ལན་ཅིག་བྱའོ། །དེ་ནས་ཁྱད་པར་དུ་མཆོད་པ་དང་བསྟོད་པ་དང་་་་་
བཤགས་པ་ལན་བདུན་ནམ་བཅུ་གཅིག་བྱའོ། །དེ་ནས་དཀྱིལ་འཁོར་གྱི་ལྷ་་་་
ཚོགས་དང་བླ་མར་བཅས་པ་འོད་དུ་ཞུ་ནས། བདག་གི་ལུས་མགོ་མཇུག་ཏུ་་་་
བསྟིམས་ལ། བདག་ཉིད་ཀྱང་འོད་དུ་ལྟེམ་གྱིས་ཞུ་བ་ལས་སླར་གསོ་བ་ཡེ་ཤེས་
ཀྱི་ལུས་སུ་ལངས་ཏེ། ཡི་དམ་གྱི་སྒྱུ་ལུས་སུ་གཟུང་ངོ་། །དེ་ནས་བདག་ཉིད་
ཀྱིས་བདག་ཉིད་སྤྲུལ་པའི་ཚོགས་དཔག་ཏུ་མེད་པ་བསོག་གོ། །དངོས་དང་་་་་
དངོས་པོ་ཡིན་པ་ལ་སོགས་པས་གཞན་ཚོགས་རྫོགས་པར་བྱའོ། །ལུས་སེམས་་་་་
བཅོས་པ་ནི་དེ་ལྟར་ཚོགས་རྫོགས་པར་བྱས་ལ། དེ་ནས་ལུས་བདེ་ལུགས་སུ་་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བཅོས་ལ། སྐད་ཅིག་དང་པོ་ལྷའི་རྣལ་འབྱོར་དུ་བྱའོ། །གཉིས་པ་འོད་ཟེར་གྱི་
ཕུང་པོར་བྱའོ། །གསུམ་པ་སྟོང་པ་ཉིད་དུ་བྱའོ། །བཞི་པ་སླར་ཡེ་ཤེས་ཀྱི་་་་་་
ལུས་སུ་ལངས་ལ། སེམས་ཉིད་དེ་ལ་འཁོར་བའི་ཚུལ་དུ་བལྟས་པས་འཁོར་་་་་
འདས་ཀྱི་འབྲེལ་བ་ཆད། བརྐྱང་བའི་ཚུལ་གྱིས་བལྟས་པས་ཉག་་གཅིག་གྲལ་
དུ་ཆུད་པའོ། །དེ་ཡང་སེམས་བཅོས་པའི་གནད་ནི་འགྱུ་བ་ཧུར་ཕྱུང་བ་དང་།
དྲན་པ་ཡས་སྤུར་བ་དང་། གསལ་བ་ཕུགས་རྡིབ་པ་དང་། གནས་པ་ཡུལ་་་
དབྱུང་བའོ། །ཆོས་ལུགས་ནི་ནམ་མཁའ་ལ་ངོས་གཟུང་། ཁོང་དུ་ལམ་དྲང་
གནས་གནས་གཟུད་པའོ། །གསུམ་པ་རྣམ་པར་རྟོག་པ་མི་གནས་པར་སེམས་དྲི་མ་
དང་བྲལ་བའི་མན་ངག་ནི། རླུང་གིས་བདེ་ས་བཙལ། ཡེ་ཤེས་མཚམས་དབྱེ།
རྟོག་པའི་མགོ་ཕུར་དྲན་རིག་ལྷུག་པར་གཞག །ཕྱི་ཡུལ་རྣམ་པར་རྟོག་པའི་་་་
མིང་མེད། དེ་ཉིད་ལས་བཅོས་ས་མ་རྙེད་པས་ནང་སེམས་ལ་རྣམ་པར་རྟོག་་
པའི་མིང་མེད། དེ་ཉིད་གསལ་བ་རང་གསལ་ལ། དག་པ་རང་དག་ཏུ་་་་་་
འདུག་པས་ཕྱི་ནང་དུ་རྟོག་པའི་ཞེན་པ་ཙམ་དུ་ཡང་མི་གནས་པའོ། །བཞི་པ་་་་
ཉམས་ཇི་ལྟར་སྐྱེ་བ་དང་། བོགས་འདོན་པའི་མན་ངག་ནི། དང་པོ་དྲན་པ་་
ཙམ་ཆོས་ལུགས་ཀྱི་རྩིས་ཟིན་ཉམས་ཡིད་ལ་བྱུང་བས། ལུས་ངག་གི་གསལ་བ་
ཤས་ཆེ་བ། གཉིས་པ་སེམས་ལམ་སྲོལ་དུ་སྣང་བའི་མཚམས་ཤེས་པའི་ཉམས་་་་་
ལྡོག་པ་ཡིད་ལ་བྱུང་བས། རྟོག་པའི་སྒོ་འགགས་ཏེ་བདེ་བ་ཤས་ཆེ། གསུམ་པ་
སེམས་ཀྱི་བྱུང་ཚོར་ཤེས་པས་རང་གི་སེམས་ལས་བྱུང་བས། རང་སེམས་ཚད་ལ་
ཕེབས་པས་གནས་པ་ཤས་ཆེ། བཞི་ལ་འགྱུ་བ་ཡང་དག་པས་ཉམས་ལ་ཤེས་་་
རབ་ལྔ་འབྱུང་བས། ཉོན་མོངས་པའི་ཕུགས་རྡིབ་པས་སྟོང་པ་ཤས་ཆེ། ལྔ་
པ་ཡུལ་སེམས་ལ་དབང་ཐོབ་པའི་ཉམས་ཆོས་ཉིད་ལས་བྱུང་བའི་བསམ་གཏན་ལ་


འཕོ་འགྱུར་མེད་དེ། བདེ་སྟོང་གསལ་བ་གསུམ་དུས་གཅིག་ལས་མི་བདེ་མི་སྲིད་
པའོ༑ །དེ་ལྟ་བུའི་ཉམས་རང་རྒྱུད་ལ་མ་སྐྱེས་ན་ལུས་གཅུད་པའི་འཁོར་ལོ་སྣ་
ཚོགས་བྱ། སེམས་རྒྱ་བསྐྱེད་ཅིང་ཁོང་བསྐྱུང་ངོ་། །དེ་ལྟར་བྱས་པས་ཆོས་ལས་
སུ་མ་སོང་བས་ཡེ་ཤེས་ལས་ཡེ་ཤེས་སུ་དག་པའི་ཉམས་སུ་མྱོང་བ། རྣལ་འབྱོར་་
པའི་རྒྱུད་ལ་རང་གསལ། རང་ཤར་དུ་འབྱུང་བར་ངེས་སོ། །ལྔ་པ་ཆོས་ཉིད་་
སྒྲ་ལ་མི་གནས་པ་འབྲས་བུའི་ཡིན་ལུགས་སམ། ཐོབ་ལུགས་གཏན་ལ་དབབ་པ་
རྟོག་པ་དུ་མའི་སྒྲ་ལ་ཤེས་པ་མི་གནས་པས་ཡུལ་ཆོས་ཉིད་དུ་གྱུར་པའོ། །གྲག་པ་
སྒྲ་ཚིག་གི་སྒྲ་ལ་མི་གནས་པས། རྣམ་རྟོག་ཆོས་ཉིད་དུ་འགྱུར་བའོ། །གྲག་པ་
ཡུལ་སྣང་གི་སྒྲ་ལ་དབང་པོ་མི་གནས་པས་མྱོང་བ་ཆོས་ཉིད་དུ་གྱུར་པའོ། །དེ་་་
ལྟར་སྒྲ་ལ་མི་གནས་པ་མཐོང་བས་སྐུ་གསུམ་གྱི་རྒྱས་ཐེབས་པས། གསལ་བ་རང་
ཤེས་སུ་ཟིན་པས་འབྲས་བུ་འཁོར་བར་ལྡོག་མེད། གནས་པ་སྐུ་གསུམ་དུ་ཟིན་་་་
པས༑ དགོངས་པ་བཅོས་པ་མེད་པས་འབྲས་བུ་བདེན་པ་ཡ་མ་བྲལ། བདེ་་
བ་སྐུ་གསུམ་གྱི་རྩིས་ཟིན་པས། བསྐྱེད་རྫོགས་ཀྱི་མཚོམས་མེད་དེ་འབྲས་བུ་ཟུང་
འཇུག་སྟོང་པ་ཁོ་ན་གནས་པའོ། །མཆོག་ཏུ་དམིགས་པ་བཅད་པའི་རིམ་པ་ནི་་་
འཇུག་པ་བསྐྱེད་པའི་ཡན་ལག་དམིགས་བཅད་པས། རང་སེམས་ལ་དཀྱིལ་་་
འཁོར་རྙེད་པ་དང་། ལྷ་ལ་དམིགས་པ་བཅད་པས་ལུས་ཀྱི་བཟློག་་མཚམས་་་་་
ཤེས་པ་དང་། ཡི་གེ་འབྲུག་སྒྲའི་དམིགས་པ་བཅད་པས་ངག་གི་ནུས་པ་རྙེད་པ་
དང་། འཕྲོ་འདུ་ཁ་དོག་གི་དམིགས་པ་བཅད་པས་ཡིད་ཀྱི་བདེ་བ་ཐོབ་པའོ། །
འཇུག་པ་སྐྱེད་པའི་ཡན་ལག་ནི་ཚད་མེད་པ་བསྒོམ་པ་དང་། སྟོང་པ་བསྒོམ་པ་
ལ་སོགས་པ་སྟེ། དེ་དག་རྣམས་རང་ཞི་རང་དག་ཏུ་རྣལ་འབྱོར་པའི་རྒྱུད་ལ་ཁྱེར་
བར་སེམས་ཉིད་སྟོང་པ་འོད་གསལ། རང་བཞིན་སྐྱེ་མེད་རྟོགས་པས་བསྒོམ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
བྱ་ཆོས་ཉིད་ལས་བློ་བཟློག །དེ་ལ་བློ་མི་གནས་པས་་ཆོས་ཉིད་ཟབ་མོ་རང་་་་་་
རྟགས་ཀྱི་འཁོར་ལོ་ལས་ལྟ་བའི་ས་མེད་པའོ། །ལྷ་ལ་དམིགས་པ་ནི་དུས་ཐམས་་
ཅད་དུ་ཡི་དམ་གྱི་ལྷ་བསྒོམ་་པ་ལམ་དུ་བྱེད་པ་སྟེ། དེ་ཉིད་རང་རྒྱུད་དུ་འཛིན་
པའི་དམིགས་པ་བཅད་པས་ལུས་ལ་ཞེན་པ་རང་རྒྱུད་དུ་འཛིན་པའི་ཡུལ་གང་ལ་་་
བདག་ཏུ་སེམས་པ་དེ་ཉིད་ལམ་བྱུང་དུ་སྣང་བས་འཁོར་རྐྱེན་དམིགས་པ་ཐ་དད་དུ་
བྱུང་བས། རང་བཞིན་དུ་བློ་ཆོས་ཉིད་རང་སྒྲ་ལ་མི་གནས་ཁྱད་པར་དུ་ཡིད་ལ་་
བྱེད་པའི་དམིགས་པ་རང་ཆོད་པས་སེམས་ཆོས་ཉིད་སྒྲ་ལ་མི་གནས་ཏེ། ཆོས་
སྐུ་ལུས་ཀྱི་བཟློག་མཚམས་ཤེས་པས་སྟོང་པ་ཉིད་སྒྲ་དབང་དུ་མ་གྱུར་པའི་ཆོས་་་
ཉིད་དུ་གྱུར་པའོ། །ཡི་གེའི་འབྲུའི་སྒྲ་ནི་ཕྱིའི་སྣང་བ་བེམས་པོ་རྣམས་ལ་སྔགས་་
ཀྱི་སྒྲའི་དམིགས་པ་ཐ་དད་པ་ན་ཕྱག་མཚན་སྟོང་གསལ་སྒྲའི་དམིགས་པ། འཕྲོ་
འདུ་འོད་ཀྱི་སྒྲའི་དམིགས་པའོ། །དེ་རྣམས་འགྱུ་མེད་རྩ་སྟོང་དུ་གཅད་
པས་རང་རྐྱེན་ཡུལ་དུ་མ་ཞེན། ཡུལ་འགགས་པས་སྒྲ་ཚིག་སྔགས་སུ་གསལ་ལ།
བརྗོད་པ་ཕྲེང་ལུགས་སུ་རྫོགས་པས། ངན་ལམ་སྲོལ་དུ་ཆུད་པས་ཅི་བྱས་་་་་་
སྔགས་ཚིག་ཏུ་གསལ་ཙམ་ན་བདག་རྐྱེན་འགག་པ་ནི། ངག་ལ་དབང་ཐོབ་པའོ། །
འཕྲོ་འདུ་ཁ་དོག་གི་དམིགས་པ་ནི། ཞི་བ་དཀར་པོར་དམིགས་པ་དང་།
རྒྱས་པ་ལ་སེར་པོ། དབང་དམར་པོ། དྲག་པོ་ལྗང་གུ་ལ་སོགས་པ་དེ་རྣམས་་
སྣང་བ་རང་དག་ཏུ་བཅད་པས་རྒྱུ་དང་རྐྱེན་ཡོངས་སུ་དག་པས་ཚད་དུ་ཁ་དོག་་་་་
རང་རྒྱུད་དུ་ཞེན་པ་ལས་བློ་བཟློག །དེ་ཉིད་ལོག་པར་ངོ་ཤེས་པས་རྟག་ཏུ་བྱ་བ་
བྱེད་པ་ལྟ་བ་འགག །དེ་ཉིད་འགགས་པས་ཡིན་ལུགས་སྟོང་པར་ངོ་ཤེས་གཏན་
ལ་ཕེབས་པས། ཡིད་ཀྱི་འཇུག་པ་རང་སར་གྲོལ་བས་ཡིད་རང་བྱུང་དུ་བདེ་ལ།
སྣང་ལུགས་རང་ཤར་དུ་གཏན་ལ་ཕེབས་པས་གསལ་བ་རང་གི་ཆོས་ཉིད་དུ་གཏན་


ལ་ཕེབས། ཡིད་ཀྱི་དམིགས་པ་རང་ཆོད་པས་ཡིད་ཉིད་རང་སྣང་དུ་བདེ་བའོ། །
དེ་ལྟར་སྒྲ་གང་ལ་མི་གནས་ན། བསྐྱེད་པའི་རིམ་པ་དམིགས་པ་ཡན་ལག་དང་
བཅས་པ་ལ་མི་གནས་པས་ཆོས་ཉིད་སྒྲ་རང་གྲོལ་གྱི་བསམ་གཏན་ཞེས་བཏགས་་་་
ཀྱང་འགལ་བ་མེད་དོ། །སྔགས་ཀྱི་སྒྲ་ལ་མི་གནས་པའི་ཕྱིར་འཇིག་རྟེན་གྲགས་་་
འཛིན་གྱི་སྒྲ་ལ་སོགས་པ་ལ་ལྟ་ཅི་སྨོས་ཏེ། ཆོས་ཉིད་རྣམ་པར་དག་པའི་རང་སྒྲ་
དོན་ཚད་མ། རྟགས་ཚད་མ། དོན་རྟགས་ཚད་ལ་ཕེབས་པས་དམིགས་པ་་་་་
སྒྲའི་ཞེན་པ་ལས་རང་ལོག་པས་ཆོས་ཉིད་དུ་མཐོང་། སྐུ་གསུམ་སླར་མི་ལྡོག་པས་
སྒྲ་ལ་མི་གནས་པའི་བསམ་གཏན་ཞེས་བྱའོ། །དེའི་ཕྱིར་ཆོས་ཉིད་ཟབ་མོ་སངས་
རྒྱས་ཀྱི་སྤྱོད་ཡུལ་དུ་གྱུར་པ་རྣལ་འབྱོར་པའི་རང་རྒྱུད་དང་གཉིས་འབྲེལ་པའོ། །
སྒྲ་ལ་མི་གནས་པའི་བསམ་གཏན་ཞེས་བྱ་བ་རྣལ་འབྱོར་པའི་འཁོར་རྐྱེན་དྲུངས་་་་
ནས་འདོན་པ། སློབ་དཔོན་ཆེན་པོ་དཔལ་མར་མེ་མཛད་བཟང་པོས་མཛད་པ་
རྫོགས་སོ།། །།
།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །མཐར་གྱིས་་
པའི་མན་ངག །སྒྲ་མཐར་གྱིས་པའི་བསམ་གཏན་སྐྱེ་བའི་རིམ་པ་རྫོགས་པའི་་་་་་
རིམ་པ་སྒྲུབ་པ་པོའི་ལུས་སེམས་ཀྱི་འབྲེལ་པ་གཅད་པ་ནི། ལུང་ལྡན་བླ་མའི་་་
མཚན་ཉིད་ལ། སྒྲ་མཐར་མན་ངག་གི་བཅུད་གསལ་བ། སྣོད་ལྡན་དད་ཅན་
གྱི་་ནང་ཁེངས་ཏེ། རང་གཞན་གཉིས་ཀྱི་དོན་རྫོགས་པས་རྫོགས་པའི་སངས་
རྒྱས་ཀྱི་ཐ་སྙད་ཅན། ལུས་སེམས་ཀྱི་འབྲེལ་པ་མི་གནས་སོ། །ཆོས་ཉིད་ཟབ་་
མོ་སྣང་བ་འདི། སངས་རྒྱས་ཀྱི་སྤྱོད་ཡུལ་དུ་འཁྱེར་བར་འདོད་པས། ལུང་
ལས་ཇི་ལྟར་གསུངས་པའི་བླ་མ་མཚན་ཉིད་དང་ལྡན་པ་མཆོག་ཏུ་གཅེས་སོ། །དེ་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
ལྟ་བུའི་བླ་མ་ལ་སྙིང་པོ་ཟབ་མོའི་མན་ངག་སངས་རྒྱས་ནས་བརྒྱུད་པ་མ་སྟོངས་པ།
གནད་དུ་འགྲོ་བའི་ཚེགས་ཆུང་བ་སློབ་མ་སྣོད་དང་ལྡན་པ་སྒྲུབ་པ་ལ་བརྩོན་ཞིང་
དད་པ་དང་ལྡན་པས་མཐར་གྱིས་གནས་་པའི་བསམ་གཏན་གྱིས། ལུས་སེམས་
འབྲེལ་པ་གཅད་པའི་བསམ་གཏན་ལ། བློ་བཀལ་ནས་བསྒྲུབས་ན་རང་དང་
གཞན་གཉིས་ཀའི་དོན་འབྱུང་བ་ནི། ནང་དུ་ཆོས་ཉིད་སྒྲའི་མཐའ་ལས་གྲོལ་བས།
རང་དོན་རིམ་ གྱིས་རྫོགས་ལ། ཕྱི་ཆོས་ཉིད་སྒྲ་ལ་མཐར་གྱིས་གནས་པ་མ་ཡིན་
ཏེ༑ དོན་དམ་པའི་རང་བཞིན་དུ་གནས་པས་གཞན་དོན་རིམ་གྱིས་རྫོགས་་་་
པས་ན། དེ་ལ་སངས་རྒྱས་ཐ་སྙད་ཅེས་བྱའོ། །དེ་ལྟ་བུའི་བསམ་གཏན་གྱི་་་་་
ཡན་ལག་འཇུག་པའི་མཚན་ཉིད་དང་ལྡན་པ་སྔོན་དུ་བྱས་ནས། ད་ནི་བསམ་་་་
གཏན་གྱི་དངོས་གཞི་ལུས་སེམས་འབྲེལ་པ་གཅད་པ་ནི་དགུ་སྟེ། ལུས་འཕོ་་་་་
བའི་རྟ་ལ་བརྟེན་ནས་ལུས་ཀྱི་རྣལ་འབྱོར་ཇི་ལྟར་བྱ་བའི་རིམ་པ་དང་། དེ་ནས་
རང་སེམས་ངོས་བཟུང་ནས་སྐྱོན་དང་ཡོན་ཏན་གྱི་རྣམ་པ་བཙལ་བ་དང་།
དེ་་་
ནས་སེམས་ཀྱི་གནས་པ་བཙལ་བ་དང་། གནས་པ་རང་ཐོག་ཏུ་གཞག་པ་དང་།
དེ་ལྟར་གནས་ནས་མི་གནས་པའི་ཡེ་ཤེས་སུ་ལ་བཟླ་བ་དང་། ལ་བཟླ་བ་རང་
སེམས་དང་འབྱོར་པའི་དུས་བརྩི་བ་དང་། སེམས་ཀྱི་རྣལ་འབྱོར་ཇི་ལྟར་བྱ་བའི་
རིམ་པ་དང་། དེ་ཉིད་མཐར་ཐུག་བསམ་གཏན་གྱི་མན་ངག་ཏུ་མ་སོང་ན་ཇི་་་་
ལྟར་བཅོས་པའི་རིམ་པ་དང་། སྒྲའི་མཐའ་མི་ཞེན་པར་ལྟ་བའི་དོན་རྣལ་འབྱོར་
པའི་རྒྱུད་ལ་བརྟེན་པ་དང་། སེམས་ཀྱི་བྱ་བའི་རྣམ་པ་ལས་ཡིད་འབྱུང་བའི་བླ་་
མས༑ སྒྲ་མཐར་གྱིས་བསམ་གཏན་དུ་ངེས་པར་སྒྲོལ་བའི་ཚད་བསྟན་པའོ། །
དང་པོ་ལུས་འཕོ་བའི་རྟ་ལ་བརྟེན་ནས་ལུས་ཀྱི་རྣལ་འབྱོར་ཇི་ལྟར་བྱ་བའི་རིམ་པ་
བསྟན་པ་ནི། ལུས་འབྱུང་བ་རང་རྐྱེན་ལས་འཕོས་པས་ཐུན་མོང་དང་མཆོག་གི་


དངོས་གྲུབ་ལོངས་ཅི་དགར་སྤྱོད་པ་དང་། ལྷའི་སྐུ་མདོག་དང་བཞུགས་ཚུལ་ལ་
འཕོས་པས་ཐ་མལ་པའི་བག་ཆགས་ཀྱི་རྒྱུན་གཅད་པ་དང་། ཆོས་ཉིད་སྒྱུ་མས་
ཡེ་ཤེས་སྒྱུ་མར་འཕོས་པས་ལུས་སེམས་ཀྱི་འབྲེལ་པ་རྒྱུན་བཟློག་པའི་གནད་དོ། །
འབྱུང་བ་རྐྱེན་ལ་འཕོ་བ་ནི་རྟག་ཏུ་འབྱུང་བ་བཞིའམ་ལྔའི་རྣལ་འབྱོར་དུ་བྱ་སྟེ
།
སའི་རྣལ་འབྱོར་ནི་ལུས་སྣ་ཚོགས་པའི་ཁྲུས་དང་། བུམ་པའི་ཆོ་ག་བྱ། དེ་་་་་
ལྟར་ཆུ་དང་མེ་དང་རླུང་དང་ཁྲུས་བྱ་ཞིང་ལུས་ལ་བུམ་པའི་ཆོ་ག་བྱ་ཞིང་། ནམ་
མཁའི་ཁྲུས་ནི་ལུས་གཅེར་བུར་ཕྱུང་ལ་བདུད་རྩི་ལྔས་ཁྲུས་རྟག་ཏུ་བྱ། དེ་ཡང་་་
སའི་རྣལ་འབྱོར་བྱེད་པའི་དུས་ན། ས་སྣ་ཚོགས་པ་ལ་རིག་སྔགས་བཟླས་པ་་་་
བརྒྱ་རྩ་བརྒྱད་བྱས་ན། ཉིན་རེ་ལ་ལུས་ལ་ལན་གསུམ་གསུམ་དུ་བྱུག་ཅིང་།
ལུས་མགོ་མཇུག་ཏུ་བསྐུ་མཉེ་བྱའོ། །ཆུ་ནི་ཁྲུས་ཆོག་དང་མཐུན། མེ་ནི་ཤིང་
སྣ་ཚོགས་པའི་ཡམ་ཤིང་དང་། བུམ་པའི་ནང་དུ་བཅུག་སྟེ་སྔགས་གོང་ལྟར་་་་་་
བཟླས་ལ་བུམ་པའི་ནང་དུ་མར་དང་ལྡན་པའི་མེ་བཏང་སྟེ། ཉིན་ལན་གསུམ་
མཚན་ལན་གསུམ་དུ་སྐྲ་དང་ཁ་སྤུ་ལ་སོགས་པ་རྣམས་བསྲེག །རླུང་གི་རྣལ་་་
འབྱོར་བུམ་པའི་ནང་དུ་ཕྱོགས་བཞི་ཀའི་རླུང་གིས་བཀང་སྟེ། སྔགས་བཟླས་ལ་་
གང་ནས་རླུང་བྱུང་བའི་ཕྱོགས་སུ་ཁ་བལྟས་ལ་ཁྲུས་ཀྱི་ལས་བྱའོ། །ནམ་མཁའི་
ནི་བདུད་རྩིའི་ཁྲུས་བྱས་ལ། ནམ་མཁའ་ལ་བུམ་པའི་ཁྲིའི་སྟེང་དུ་བཞག་ལ་་་་་
ཕྱོགས་ཀུན་ནས་རིག་སྔགས་ཀྱི་ལྷའི་སྔགས་ཀྱིས་ཐུན་གྱིས་བྲབ་པོ། །དེ་ལྟར་བྱས་
པས་ལུས་ཀྱི་སྡིག་པ་ཏིལ་འབྲུ་ཙམ་ཡང་མེད་པར་དག་སྟེ། དེ་ལྟར་ལན་གྲངས་་་
བརྒྱ་རྩ་བརྒྱད་བྱས་ན། ལུས་ལ་གནས་མི་སྲིད་དོ། །དེ་ལྟར་རྒྱུན་དུ་བྱས་ན་
ཐུན་མོང་དུ་ལུས་འབྱུང་བ་ལ་དབང་སྒྱུར་ནུས་པ་དང་། མཆོག་ཏུ་རྡོ་རྗེ་འཛིན་་
པའི་སྐུ་ཐོབ་པས་རྟགས་དང་ཆོ་འཕྲུལ་སྣ་ཚོགས་ལ་ལོངས་སྤྱོད་པའོ། །ལྷའི་སྐུ་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
མདོག་དང་བཞུགས་ཚུལ་ལ་འཕོ་བ་ནི་བསྐྱེད་པའི་རིམ་པ་དང་འདྲ་སྟེ། ཐ་
མལ་པའི་ལུས་ཀྱི་ཞེན་པ་ལ་སོགས་པས་ཡེ་ཤེས་ལྷའི་སྐུར་བཞེངས་པས་ལུས་ཀྱི་་་
ཞེན་པའི་སྡིག་པ་གནས་མི་སྲིད་དོ། །ཆོས་ཉིད་སྒྱུ་མས་ཡེ་ཤེས་སྒྱུ་མའི་ནང་དུ་་་
འཕོ་བ་ནི། ལུས་ཡོད་མ་མྱོང་བས་སྟོང་པར་གསལ་བས་ཆོས་ཉིད་ལས་འགྲོ་ས་་་
མེད་དོ། །དེ་ཉིད་ལས་རང་བཞིན་མེད་པས་རྒྱུན་ཀུན་བརྟགས་སུ་གྲུབ་མ་མྱོང་་
བས་ཕུང་པོ་གནས་གྱུར་ཏེ། དེ་ཉིད་མཚན་མ་རྫས་གྲུབ་ཡོད་མི་སྲིད་པས་ཡེ་ཤེས་
སྒྱུ་ལུས་སུ་གནས་པའོ། །དེ་ལྟར་གནས་པ་ལུས་སྟོང་པ་རང་བཞིན་མེད་པར་སྣང་ལ་།
ལ༑ སྡིག་པ་རྒྱུ་མེད་པས་སྟོང་པས་གོས་པ་མེད་དོ། །དེ་ཡང་འགྱུར་བའི་་་་
དུས་ན་སའི་རྡོ་རྗེ་སེར་པོ་རྒྱ་ཁྱོན་དཔག་ཏུ་མེད་པར་སྣང་བ་དང་དེ་བཞིན་དུ་ཆུའི་
རྡོ་རྗེ་དཀར་པོ་མེའི་དམར་པོ། རླུང་གི་ལྗང་གུའོ། །ནམ་མཁའི་མདོག་མཐིང་
ག་རྒྱ་དང་ཁྱོན་དཔག་ཏུ་མེད་པ་ལྡང་བར་བྱའོ། །ལྷའི་སྐུར་ལྡང་བ་ཉིད་དུ་ལྡང་
བ་དང་། གསུམ་ནི་སྐུ་གསུམ་དུ་གྲོལ་བའི་གནད་དོ། །རང་སེམས་ངོས་གཟུང་
ལ་ཡོན་ཏན་བཙལ་བ་ནི། དེ་ལྟར་བྱས་པའི་ལུས་གསུམ་གྱི་དུས་ན་སེམས་ཇི་ལྟར་
གནས་ན། འབྱུང་བའི་དུས་ན་རྒྱུ་རྐྱེན་ཡ་བྲལ་དུ་གནས་པའོ། །འབྱུང་བ་ལྔས་
བཅིངས་པའི་སྐྱོན་མེད་པས་འབྱུང་བ་ལྔའི་རྐྱེན་རྡོ་རྗེ་འཛིན་པའི་སྐུ་ཡོན་ཏན་སྣ་
ཚོགས་སུ་ཤར་བའོ། །ལྷའི་དུས་ན་འགྲོ་བ་རང་རྒྱུད་དུ་འཛིན་པའི་ཞེན་པ་རང་་
དག་ཏུ་གནས་པས། ཕུང་པོ་ལྔས་བཅིངས་པའི་སྐྱོན་མེད་དེ། ཤ་ཁྲག་རྡོས་་་་
པའི་རྐྱེན་རྡོ་རྗེ་འཛིན་པའི་གདུང་གི་ཡོན་ཏན་སྣ་ཚོགས་སུ་ཤར་བའོ། །ཡེ་ཤེས་་
ཀྱི་དུས་ན་ཆོས་ཉིད་ལ་བདག་ཏུ་རྟོག་པ་མི་གནས་པས། དམིགས་པས་བདག་
གི་ཆོས་ཉིད་ལ་ཞེན་པའི་སྐྱོན་མེད་པས་འཕྲལ་རྐྱེན་དྲི་མའི་སྐྱོན་རྣམས་འཇོམས །
རྡོ་རྗེ་འཛིན་པའི་ཐུགས་ཀྱི་ཡོན་ཏན་སྣ་ཚོགས་སུ་ ཤར་བའོ། །སེམས་ཀྱི་གནས་


བཙལ་བ་ནི། ཕྱི་ཡུལ་ལ་བཙལ་བ་དང་ནང་སེམས་ལ་བཙལ་་བའོ། །ཕྱི་་་
ཡུལ་ནི་སྒོ་ལྔའི་ཡུལ། དབང་པོ་འཛིན་སྣང་དུ་གང་ཤར་ཀྱང་དེ་ཉིད་ལ་མི་སེམས་
མི་རྟོག་་པ་ནི་སེམས་ཀྱི་གནས་ཏེ། མདོར་ན་ཡུལ་དུ་སྣང་ཚད་ལ་སེམས་གནས་
སོ༑ །ནང་ལུས་ལ་གནས་པ་བཙལ་བ་ནི། རྐང་མཐིལ་ནས་སྤྱི་གཙུག་ཏུ་ལུས་
མགོ་མཇུག་ཏུ་ཁྱབ་པར་གནས་ཀྱང་ཁྱད་པར་ལུས་ཀྱི་འཁོར་ལོ་བཞི་ལ་གནས་ལ།
བསམ་གཏན་གྱི་དུས་ན་སྤྱི་བོ་བདེ་བ་ན་གནས་སོ། །ལུང་དུ་མ་བསྟན་པའི་དུས་
ན་སྙིང་ག་ན་གནས་སོ། །ཉོན་མོངས་པ་སྤྱོད་པའི་དུས་ན་མགྲིན་པ་ན་གནས་སོ། །
གཉིད་ཀྱི་དུས་ན་ལྟེ་བ་ན་གནས་སོ། །གནས་པ་རང་ཐོག་ཏུ་གཞག་པ་ནི་ཐ་མལ་
པའི་དུས་ན་རང་སྣང་རང་ཤར་དུ་གཞག །ལྷ་བསྒོམ་པའི་དུས་ན་གསལ་སྟོང་
དབྱེར་མེད་དུ་གཞག །བསམ་གཏན་ལ་གནས་པའི་དུས་ན་རྒྱུ་བ་དེ་རྐྱེན་གཞག །
ལ་བཟླ་བའི་དུས་ན་གཅེར་བཞག་གཅེར་གྲོལ་དུ་གཞག་གོ། །གནས་པ་མི་གནས་
པའི་ཡེ་ཤེས་སུ་ལ་བཟླ་བའི་དུས་སུ་ནི། སེམས་དེ་དང་པོ་མི་གནས་པར་བྱ།
དེ་ནས་གནས་པ་དེ་ཐུན་སྤོས་ཏེ། སྣང་གྲགས་ཀྱིས་བསྡུས་པའི་ཆོས་ཐམས་་་
ཅད་ལ་བསླབ་པར་བྱའོ། །གཉིས་པ་ཡུལ་དང་ཤེས་པ་རྩ་མེད་དུ་གཏང་།
གསུམ་པ་ངོ་བོ་ངོས་གཟུང་མེད་པ་བདག་ཏུ་འཛིན་པ་རང་འགག་པའོ། །ལ་་་
བཟླ་བ་རང་སེམས་དང་འབྱོར་པའི་དུས་རྩི་ བ་སེམས་ཀྱི་རྣལ་འབྱོར་ཇི་ལྟར་བྱ་བ་
ནི༑ མི་གནས་པ་གནས་པར་རང་གི་སེམས་ལ་འབྱོར་པའི་དུས་ནི། དང་པོ་
ཡུལ་ནི་བདག་ཉིད་མི་གནས་པའོ། །དེའི་དུས་སུ་སེམས་ནི་ཡང་ནས་ཡང་དུ་་་་་་
དགུག་པ་ལ་མཁས་པའོ། །གཉིས་པ་ཡུལ་ཤེས་ཀྱི་རྩ་བ་འདོར་བའི་དུས་ནི་དྲན་་
པ་རྒྱུན་འགགས་ནས་རླུང་ཕྱི་ནང་དུ་འགྱུར་བ་མེད་པའོ། །དེའི་དུས་སུ་སེམས་་་
ཡང་ནས་ཡང་དུ་འཕང་བ་ལ་མཁས་པར་བྱའོ། །གསུམ་པ་ངོ་བོ་ངོས་གཟུང་གི་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
འཛིན་པ་རང་འགགས་པའི་དུས་ནི་ཆོས་དང་གང་ཟག་ལ་མི་གནས་པར་བསམ་་་་་
གཏན་ལ་ཆེད་དུ་བྱེད་པ་རྒྱུན་ཆད་པའོ། །དེའི་དུས་སུ་སེམས་ཡང་ནས་ཡང་དུ་་
སྦྱར་བ་ལ་མཁས་པར་བྱའོ། །མཐར་ཐུག་པ་བསམ་གཏན་གྱི་རྣལ་འབྱོར་དུ་
སོང་ན་བཅོས་པ་ནི། ལུས་ལ་ཙནྡན་ལྡེ་གུས་བྱུགས་ལ། ཡན་ལག་ཧཱུྃ་དང་ལྡན་
པར་བྱ། སེམས་རླུང་གི་འགྲོ་འོང་ལ་སྦྱར་བར་བྱས་ཏེ། གསལ་བར་ཉམས་་
སུ་མྱོང་བའི་ཤེས་པ་བདེ་གསལ་རང་ཐོག་ཏུ་ཆོད། དེ་སྟོང་པ་རྗེས་མེད་དུ་གྲོལ། །
དེ་ཉིད་མཐའ་གང་དུ་དམིགས་པ་དང་བྲལ་བའི་ཉམས་སུ་མྱོང་བ་རྣལ་འབྱོར་པའི་
རྒྱུད་ལ་སྐྱེ་བར་ངེས་སོ། །སྒྲའི་མཐའ་ལ་མི་ཞེན་པའི་ལྟ་བ་དོན་རྣལ་འབྱོར་པའི་
རྒྱུད་ལ་སྐྱེ་བ་ནི། ཕྱི་ནང་གི་དམིགས་པ་ནི་ཆེད་དུ་བྱེད་པ་ལ་བློ་ལོག་པས།
ཀུན་རྫོབ་ཏུ་ཆོས་ཅན་ཐུན་མོང་དུ་ལྟ་བའི་དོན་རྒྱུད་ལ་བརྟེན་པ་དམིགས་པ་ཙམ་
ལས་རང་རྒྱུད་ལ་ཞེན་པ་མེད་པས་དོན་དམ་པར་ཆོས་ཉིད་ཁྱད་པར་ལྟ་བའི་དོན་་
རྒྱུད་ལ་བརྟེན་པའོ། །དེ་ལྟར་དམིགས་པ་སྒྲའི་རྣམ་པ་ལ་ཞེན་པ་འཇུག་པ་རང་་
འགགས་པས་དོན་དམ་དང་ཀུན་རྫོབ་གཉིས་སུ་མེད་པའི་སྒྲ་ཙམ་དུ་ཡང་འཇུག་པ་
དེ་བྲལ་བའི་ལྟ་བའི་དོན་རྒྱུད་ལ་བརྟེན་པའོ། །སེམས་ཀྱི་བྱ་བའི་རྣམ་པ་ལས་་་་
ཡིད་བྱུང་བའི་དུས་སྒྲ་མཐར་གྱིས་བསམ་གཏན་དུ་ངེལ་བར་གྲོས་པའི་ཚད་ནི་
བསྐྱེད་རྫོགས་གཉིས་ཀའི་སེམས་ཀྱི་བྱ་བ་རྣམས་རང་དག་སྟེ། འཁོར་བ་འདོད་་་་
པའི་བློ་གནས་མི་སྲིད་པའོ། །དེ་ལྟར་མི་གནས་པས་བསམ་གཏན་ཟབ་མོ་འགྲོ་་་
ཉལ་འདུག་པའི་རྣམ་པ་གང་དུ་ཡང་འདུག་ཀྱང་། དེ་ཉིད་ལས་མ་གཏོགས་པ་་་
གཞན་གྱི་སེམས་མེད་པ་ནི་ཚད་དེ། དེ་ལྟར་གནས་པས་བསམ་པ་ཡིད་དགེ་བ་་་
ཞེས་བྱ་བ། དེ་ཉིད་ལས་མི་འགྱུར་བར་བརྟན་པས་སེམས་ལྡང་བ་སྟེ། དེ་་་་
ཉིད་ལས་མ་གཏོགས་པར་གཞན་སེམས་མེད་པ་ནི་སངས་རྒྱས་ཀྱི་སྤྱོད་ཡུལ་ཉིད་་་


པས་སེམས་ཅན་གྱི་མིང་མེད་དོ། །སྒྲ་མཐར་གྱིས་རྣལ་འབྱོར་པའི་ལུས་སེམས་
ཀྱི་འབྲེལ་བ་གཅད་པ། སློབ་དཔོན་ཆེན་པོ་དཔལ་མར་མེ་མཛད་བཟང་པོས་་
མཛད་པ་རྫོགས་པའི་རིམ་པ་ཕྱོགས་གཅིག་ཏུ་བསྡེབས་པ་རྫོགས་སོ།། །།
༄༅། །དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ། །རྡོ་རྗེ་ལྷུན་
པོ་རི་རབ་ཟོམ། །རྒྱུད་དོ་ཅོག་གི་བརྒྱ་རྩ་བརྒྱད། །དེ་ཡི་རྩ་བར་འདི་གསུངས་
པ༑ །སྒྲུབ་པའི་ཐབས་ནི་བརྒྱ་དང་བརྒྱད། །ལོ་གྲངས་རེ་རེའི་འདོད་པའོ། །
འདི་ཉིད་ལ་ནི་རྣམ་པ་གཉིས། །རྒྱུད་ཀྱི་རྩ་བ་གཞིར་བླངས་ནས། །བསྐྱེད་པ་
ཉིད་དང་རྫོགས་པའོ། །བསྐྱེད་པ་ལ་ནི་བརྒྱ་དང་ལྔ། །རྫོགས་པའི་རིམ་པ་་་་་
བསྒྲུབ་ པ་གསུམ། །འདི་ཉིད་རྩ་བའི་རྗེས་འབྲངས་པའོ། །དེ་ལ་ཐོག་མར་་་་
དབང་བསྐུར་ནི། ། རྟེན་གྱི་གང་ཟག་སྨིན་བྱའི་ཕྱིར། །འཇིག་རྟེན་འདས་་་་་་
དང་འཇིག་རྟེན་པའི། །དབང་བསྐུར་རིམ་པ་གཉིས་སུ་བཤད། །འདས་པ་ལ་
ནི་བརྒྱད་ཡིན་ནོ། །འཇིག་རྟེན་དབང་བསྐུར་རྣམ་པ་དྲུག །སྤྱི་ཡི་དབང་དང་
བཅོ་ལྔ་ཡིས། །མ་སྨིན་པ་རྣམས་སྨིན་པར་བྱེད། །དེ་ཡི་སྡོམ་ནི་འདི་ལྟ་སྟེ། །
དེ་ལ་སྒྲུབ་ཐབས་བརྒྱ་དང་བརྒྱད་གསུངས་པ་ལ། འཇིག་རྟེན་འདིའི་བློ་དོར་་
བ་རྣམས་ལ་འདས་པའི་དབང་བརྒྱད་བསྐུར་ཏེ། བློ་རྒྱ་ཆེ་བ་སྤྲོས་པ་ལ་དགའ་བ་
རྣམས་དང་། ལྷ་སུམ་ཅུ་རྩ་ལྔའི་དཀྱིལ་འཁོར་དུ་དབང་དོན་གཉིས་རྫོགས་པར་
འདོད་པས། ཁྲོ་བོ་བརྒྱད་ཀྱི་དཀྱིལ་འཁོར་དུ་དབང་བསྐུར། ལས་ཀྱི་སྒྲིབ་པ་
རྒྱུན་གཅོད་པར་འདོད་པས། ལྷ་མོ་བརྒྱད་ཀྱི་དཀྱིལ་འཁོར་དུ་དབང་བསྐུར།
བདུད་འདུལ་བར་འདོད་པས། ཁྲོ་བོ་བཅུའི་དཀྱིལ་འཁོར་དུ་དབང་བསྐུར།
རང་གི་དོན་བསྒྲུབ་པར་འདོད་པས། དཔའ་བོ་གཅིག་པའི་དཀྱིལ་འཁོར་དུ་་་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་པ 
དབང་བསྐུར། ཤེས་རབ་འཕེལ་བར་འདོད་པས། ཡབ་ཡུམ་གཉིས་་་་་་
མེད་ཀྱི་དཀྱིལ་འཁོར་དུ་དབང་བསྐུར། ཡེ་ཤེས་སྔོན་དུ་བསྒྲུབ་པར་འདོད་པས།
རིགས་ཀྱི་ཁྲོ་བོ་ལྔའི་དཀྱིལ་འཁོར་དུ་དབང་བསྐུར། མཆོག་གི་ལས་བསྒྲུབ་པར་
འདོད་པས། སྒོ་མ་བཞིའི་དཀྱིལ་འཁོར་དུ་དབང་བསྐུར་ཞིང་བསྙེན་བསྒྲུབ་བྱའོ།།
འཇིག་རྟེན་པ་ལ་དྲུག་སྟེ། འཇིག་རྟེན་གྱི་འདོད་པ་ཉེ་བར་འདོད་པ་་རྣམས་་་
ཀྱིས་འཇིག་རྟེན་པའི་དཀྱིལ་འཁོར་དྲུག་ཏུ་དབང་བསྐུར་ཏེ། འཇིག་རྟེན་པའི་་་
མཐུ་དང་རྫུ་འཕྲུལ་འདོད་པས་ཕྱོགས་སྐྱོང་བཅུའི་དཀྱིལ་འཁོར་དུ་དབང་བསྐུར།
དཔལ་དང་དབང་ཕྱུག་འདོད་པས་རྒྱལ་པོ་ཆེན་པོ་བཞིའི་དཀྱིལ་འཁོར་དུ་དབང་་
བསྐུར༑ སྟོབས་དང་གྲགས་པ་འདོད་པས་གཟའ་བརྒྱད་ཀྱི་དཀྱིལ་འཁོར་དུ་་་་་
དབང་བསྐུར། སྙན་པ་དང་ལེགས་པར་འདོད་པས་རྒྱུ་སྐར་ཉི་ཤུ་རྩ་བརྒྱད་ཀྱི་
དཀྱིལ་འཁོར་དུ་དབང་བསྐུར། ནད་དང་གདོན་ཞི་བར་འདོད་པས་ཀླུ་བརྒྱད་ཀྱི་
དཀྱིལ་འཁོར་དུ་དབང་བསྐུར། དབང་བསྐུར་བཅུ་བཞི་པོ་དེ་དག་གི་ལས་ཀྱི་་་་་
རིམ་པ་ལ་སྟོན་པ་དབང་བསྐུར་བའི་ཆོ་ག་དང་བཅོ་ལྔ་ནི། དབང་བསྐུར་དམ་་་
པར་གསོལ་ཅིག་ཅེས་རྒྱུད་ཀྱི་སྒྲུབ་པར་ཕྱུང་བའོ། །ལྷག་མ་གཟའི་ལས་ཀྱི་བྱེ་བྲག་
བདུན་ཡོད་པ་ལས། གཟའི་གདོན་ལས་གྲོལ་བར་བྱེད་པ་རིན་པོ་ཆེའི་གྲོལ་་་་་
བྱེད་དང་། གཟའ་ངན་པ་བཟློག་པ་རྒྱ་མཚོའི་སྤྲིན་དང་། གཟའ་བརྒྱད་་་
ཀྱི་ལས་མ་གྲུབ་པ་གྲུབ་པར་བྱེད་པ་འདོད་པ་ཐམས་ཅད་རབ་ཏུ་སྦྱིན་པ་དང་།
བསྒྲུབ་བྱ་གཟའི་བྱད་དུ་གཞུག་པའི་འཁོར་ལོ་ཅན་དང་བཅས་པ་དང་། ཐོག་
གིས་དགྲ་བསད་པ་དྲག་ཤུལ་ཅན་དང་། ལོ་ཐོག་འཇོམས་པར་བྱེད་པ་ཆུ་་་་
ཐིགས་དང་། འགལ་བ་སྐྲག་པར་བྱེད་པའི་ལས་སྣ་ཚོགས་སུ་བསྟན་པ་མགལ་
མེའི་འཁོར་ལོ་དང་བདུན་ལ། རྒྱ་མཚོ་སྤྲིན་དང་། རིན་པོ་ཆེ་གྲོལ་བྱེད་དང་།


འདོད་པ་རབ་ཏུ་སྦྱིན་པ་དང་གསུམ་མོ། །གཟའ་དང་ཞེས་པའི་སྒྲུབ་པ་པོ་འཁོར་
ལོ་ཅན་དང་། དྲག་ཤུལ་ཅན་དང་། ཆུ་ཐིགས་དང་མགལ་མེའི་འཁོར་ལོ་་
བཞི་ནི་སེམས་ཅན་ཐམས་ཅད་སྐྲག་པར་བྱེད་པའི་བསྒྲུབ་པའོ། །རྒྱུ་སྐར་གྱི་་་་
ལྷག་མ་གཉིས་ལ། རྒྱུ་སྐར་ངན་པ་ཟློག་པར་བྱེད་པ་བདུད་རྩི་སྤྲིན་དང་། རྒྱུ་
སྐར་གྱི་ལས་སྣ་ཚོགས་སྒྲུབ་པར་འདོད་པ་དུས་འཛིན་བཟང་པོ་དང་གཉིས་ནི་རྒྱུ་་་
སྐར་དང་ཞེས་པའི་སྒྲུབ་པའོ། །ལྷ་བརྒྱད་ཀྱི་ལྷག་མ་གཉིས་ལ། འཇིག་རྟེན་་་
པའི་ལྷ་ཉེ་བར་བྱེད་པ་དོན་དྲུག་ནི། ལྷ་རྣམས་རྒྱབ་ཀྱིས་ཕྱོགས་པའི་སྒྲུབ་པའོ །།
ཚོགས་ཀྱི་བདག་པོའི་སྒྲུབ་པ་དབུལ་མོ་གཏེར་སྦྱིན་ནི་ཕོངས་པའི་སྒྲུབ་པའོ།
ཀླུའི་ལྷག་མ་བརྒྱད་ལས་ཡམས་ལས་ཐར་བར་བྱེད་པ་ཡིད་བཞིན་ནོར་བུ་དང་།
ཀླུ་སྒྲུབ་པ་རིན་པོ་ཆེ་དབྱིག་སྒྲུབ་དང་། ཀླུའི་གདོན་ལས་གྲོལ་བར་བྱེད་པ་སྦྲུལ་་
འབྱིན་གསང་བ་དང་། ཀླུའི་གདོན་ལས་ཐར་བར་བྱེད་པ་ཀླུ་སྲོག་མེ་དབལ་གྱི་་་
འཁོར་ལོ་དང་བཞི་ནི་མི་བཟད་གདོན་གྱིས་ཉེན་པའི་སྒྲུབ་པའོ། །བསྒྲུབ་བྱ་བྱད་
དུ་གཞུག་པའི་སྲོག་གཅོད་སྤུ་གྲི་དང་། རིམས་ཀྱིས་དགྲ་དགྲ་བསད་པ་རལ་གྲིའི་
འཁོར་ལོ་དང་། རྨུགས་པའི་ལས་གཟི་མདངས་ཆེན་མོ་དང་གསུམ་མོ། །
སེམས་ཅན་རྨུགས་པར་བྱེད་པའི་ལས་ཀྱི་མཐའོ། །ཆར་དབབ་པ་བདུད་རྩིའི་་་་་
རྒྱུན་དང་། ཆུ་གཏོར་གྱིས་ཀླུ་ལ་སོགས་པའི་གདོན་རྣམས་མཉེས་པར་བྱེད་པ་
བདུད་རྩིའི་རྒྱ་མཚོ་གཉིས་ནི་འདོད་པ་ཐམས་ཅད་རབ་ཏུ་སྦྱིན་པ་སྒྲུབ་པའོ། །
སེར་བ་སྲུང་བ་འབྱུང་བ་རྒྱུན་གཅོད་དང་། བྱིས་པ་གདོན་ལས་ཐར་བར་བྱེད་པ་
མེའི་འཁོར་ལོ་གཉིས་ནི་སེམས་ཅན་ཐམས་ཅད་སྲུང་བར་བྱེད་པའི་སྒྲུབ་པའོ། །
རྡོ་རྗེ་རང་རྟགས་ཀྱི་སྒྲུབ་པ་བདུན་ལ། སྒྲུབ་པ་ངེས་པའི་ཆོ་ག་ནི་མི་ཆོད་པའི་་
མན་ངག་གི་སྒྲུབ་པ་ནི་མི་ཤིགས་པའི་སྒྲུབ་པའོ། །ཡོ་ག་པྲ་སེ་ན་དྲག་པ་ནི་བདེན་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ 
པ་ཞེས་པའི་སྒྲུབ་པའོ། །འདོད་པའི་དོན་དུས་ལ་ངེས་པའི་སྒྲུབ་པ་ནི། སྲ་བ་
ཞེས་པའི་སྒྲུབ་པའོ། །དབང་པོ་དང་ལྡན་པ་ནི་བརྟན་པ་ཞེས་བྱ་བའི་སྒྲུབ་པའོ། །
འདོད་པའི་གཏན་ཚིགས་ཐོགས་པ་མེད་པ་ནི། ཐོགས་པ་མེད་པ་ཞེས་བྱ་བའི་་་་་
སྒྲུབ་པའོ། །མནའ་ལས་རྒྱལ་བ་དང་། ཚོང་ལས་རྒྱལ་བ་དང་། ཕ་རོལ་གྱི་
སྡེ་ཕམ་པར་བྱེད་པ་དང་། གདོན་དང་ནད་ལས་རྒྱལ་བ་དང་བཞི་ནི། ཐམས་
ཅད་དུ་མ་ཕམ་པའི་སྒྲུབ་པའོ། །མངོན་སྤྱོད་ཀྱི་སྦྱིན་སྲེག་ནི་སེམས་ཅན་ཐམས་
ཅད་འཇིལ་བར་བྱེད་པའོ། །རྒྱུན་གཅོད་སྤུ་གྲི་ནི། རིག་སྔགས་ཐམས་ཅད་་
གཅོད་པར་བྱེད་པའོ། །ཡེ་ཤེས་འདུས་པའི་ཐོ་བ་ནི། ལས་ཐམས་ཅད་
འཇོམས་པར་བྱེད་པའི་སྒྲུབ་པའོ། །གསེར་གྱི་རི་བོ་ནི་རིག་སྔགས་ཐམས་ཅད་་་་
གནོན་པར་བྱེད་པའི་སྒྲུབ་པའོ། །ཕྱིར་བཟློག་གསང་བ་དང་། རྡོ་རྗེ་རྣོན་པོ་་
དང་། ཉེ་བའི་ལས་ཕྱི་མ་གསུམ་ནི་གཞན་གྱི་ལས་ཐམས་ཅད་འཇིག་པར་བྱེད་་་
པའོ༑ །ལྷའི་གདོན་ལས་ཐར་བར་བྱེད་པ་དང་། འབྱུང་པོ་དང་། དྲི་ཟ་་་
དང་། ཚངས་པ་དང་། སྲིན་པོ་དང་། ཤ་ཟ་དང་། ཀླུ་དང་། ལོག་་་
འདྲེན་གྱི་དང་། བརྗེད་བྱེད་ཀྱི་དང་། སྨྱོ་བྱེད་ཀྱི་དང་། ལྷ་མ་ཡིན་གྱི་དང་།
གཞོན་ནུའི་དང་། གནོད་སྦྱིན་གྱི་གདོན་ལས་ཐར་བར་བྱེད་པ་དང་བཅུ་གསུམ་
ནི༑ གདོན་ཐམས་ཅད་ལས་ཐར་བར་བྱེད་པའི་སྒྲུབ་པའོ། །རྡོ་རྗེ་ཐོ་བ་ནི་་་
གདོན་ཐམས་ཅད་རླག་པར་བྱེད་པའི་སྒྲུབ་པའོ། །རྡོ་རྗེ་ལྕགས་ཀྱུ་ནི་འབྱུང་པོ་
ཐམས་ཅད་འགུགས་པར་བྱེད་པའི་སྒྲུབ་པའོ། །ཡིད་བཞིན་ནོར་བུ་འོད་འབར་་
བ་ནི། རིག་སྔགས་ཀྱི་ལས་ཐམས་ཅད་བྱེད་དུ་འཇུག་པའི་སྒྲུབ་པའོ། །རྡོ་རྗེ་
བེ་ཅོན་ནི་མ་གྲུབ་པ་རྣམས་གྲུབ་པར་བྱེད་པའི་སྒྲུབ་པའོ། །རིན་པོ་ཆེ་གཏེར་་་་་
སྒྲུབ་ནི་གྲུབ་པ་རྣམས་ཆུད་མི་ཟ་བར་བྱེད་པའི་སྒྲུབ་པའོ། །ཞི་བའི་སྦྱིན་སྲེག་


ནི་ཞི་བའོ། །རྒྱས་པ་ནི་རྒྱས་པའོ། །ཇག་ཆིངས་འཕྲུལ་ཡིག་དང་། རླུང་གི་
ཞགས་པ་གཉིས་ནི་སེམས་ཅན་ཐམས་ཅད་རེངས་པར་བྱེད་པའི་སྒྲུབ་པའོ། །
བཀྲ་ཤིས་ཉི་མ་ནི། དཔལ་ཀུན་གྱིས་ནི་ལེགས་པར་བརྒྱན་གྱི་སྒྲུབ་པའོ། །
གསལ་བའི་སྣང་བ་དང་། དགྲ་ལས་རྒྱལ་བ་དང་། དྲི་མ་དང་བྲལ་བའི་སྤྱོད་
བྱེད་དང་། པདྨ་རྒྱས་པ་དང་། རྡོ་རྗེ་རྒྱལ་མཚན་དང་ལྔ་ནི། སེམས་ཅན་་
དབང་པོ་ཉམས་པ་དང་ཞེས་པའི་སྒྲུབ་པའོ། །ཁྲུས་ཀྱི་ཆོ་ག་ནི། བཀྲ་ཤིས་་་་་
བུམ་པ་སྤྱི་བླུགས་ནས་ཞེས་པའི་སྒྲུབ་པའོ། །རབ་ཏུ་གནས་པ་ནི་བུམ་པའི་ཁ་་
རྒྱན་་དཔག་བསམ་ཤིང་ཞེས་པའི་སྒྲུབ་པའོ། །རྒྱུན་གྱི་འཁོར་ལོ་དང་། དུག་
བསལ་བའི་མེ་ལོང་དང་། རང་བྱུང་འཇིགས་བྲལ་གསུམ་ནི་ཚེ་ཟད་པ་ཞེས་་
པའི་སྒྲུབ་པའོ། །པདྨ་དབྱིག་སྒྲུབ་དང་བཅུད་ལེན་གཉིས་ནི། ཚེ་ཉམས་དང་
ཞེས་པའི་སྒྲུབ་པའོ། །དཔག་བསམ་སྡོང་པོ་དང་རིན་པོ་ཆེ་ལས་ཀྱི་ཕྲེང་བ་དང་།
ལས་ཚོགས་སྟོང་རྒྱས་གསུམ་ནི། ཕུན་སུམ་ཚོགས་མིན་གང་ཆགས་དང་། །
ཞེས་པའི་དོན་ཏོ། །འགྱུར་བྱེད་ཆེན་མོ་དང་། གཞན་གྱི་ལྕེ་དབབ་པ་བཟློག་་
པ་དང་། སྡང་བ་གསུམ་གྱི་ལས་ཐོར་བུ་གསུམ་ནི། མཛའ་སྡུག་སྐྱེ་བོ་སྡང་བ་
དང་། །ཞེས་པའི་སྒྲུབ་པའོ། །གོ་ཆ་ཆེན་མོ་ནི། བྲམ་ཟེ་ལ་སོགས་གཙེས་་
པ་དང་། །ཞེས་པའི་སྒྲུབ་པའོ། །རྩི་སྦྱོར་དབྱིག་གི་ནོར་བུ་ནི། ཕན་ཚུན་
མཐུན་པ་མ་ཡིན་དང་། །ཞེས་པའི་སྒྲུབ་པའོ། །དཔག་བསམ་གྱི་ཤིང་རྒྱས་པ་
ནི༑ །ནོར་འགྲིབས་པས་ནི་ཕོངས་པ་དང་། །ཞེས་པའི་སྒྲུབ་པའོ། །སྦས་
པའི་གའུ་ནི། འཇིགས་པ་དང་ནི་གནོད་པ་དང་། །ཞེས་པའི་སྒྲུབ་པའོ། །
ཕྱིར་ལྡོག་འཁོར་ལོ་ནི་བྱད་སྟེམས་དང་ཞེས་པའི་སྒྲུབ་པའོ། །གསེར་གྱི་རྒྱ་མཚོ་ནི།
སྲོག་ཆགས་དག་ནི་ཐམས་ཅད་ཀྱི། །མི་བཟད་པ་ཡི་ནད་རྣམས་ཀྱང་། །ཞེས་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
པའི་སྒྲུབ་པའོ། །རྒྱལ་མཚན་རྩེ་མོ་ནི་ཚེ་འཕེལ་བའི་སྒྲུབ་པའོ། །དཔལ་ཡེ་་་་་་
ཤེས་ཕྲེང་བ་ནི། བསོད་ནམས་འཕེལ་བའི་སྒྲུབ་པའོ། །དེ་ལྟར་བརྒྱ་དང་ལྔ་ནི།
བསྐྱེད་པའི་རིམ་པའི་སྒྲུབ་ཐབས་སོ། །སྒྲ་ལ་གནས་པའི་བསམ་གཏན་དང་།
སྒྲ་ལ་མི་གནས་པའི་བསམ་གཏན་དང་། སྒྲ་མཐར་གྱིས་པའི་བསམ་གཏན་་་་་
གསུམ་ནི། ཟབ་མོ་སངས་རྒྱས་སྤྱོད་ཡུལ་བ། །ཞེས་པའི་སྒྲུབ་ཐབས་སོ། །
ཐེམ་ཡིག་གསང་བ་ཞེས་བྱ་བ། སློབ་དཔོན་པདྨ་འབྱུང་གནས་ཀྱིས་མཛད་པ་་་་་
རྫོགས་སོ།། །།་
བསྡུར་མཆན
 .མཚན་བྱང་འདི་སྒྲིག་པ་པོས་གསར་དུ་བསྣན་ཏེ་བཀོད་ཅིང་། པེ་སྣར་ ༄༅། །དཔལ་རྡོ་རྗེ་རྣམ་པར་་
འཇོམས་པའི་ཆོ་ག་ཞེས་བྱ་བ་བཞུགས་སོ།། པེ་སྣར་ཤྲཱི་བི་རྙི་ན་མཿ།  པེ་སྣར་འཇིག
པེ་སྣར་ལས། སྣར་རིམས། པེ་སྣར་པེ་སྣར་བརྩིགས།
 བརྩིགས
 པེ་སྣར་སྣར་གསུམ་བསྒྲིལ་ལས། སྡེ་་པེ་སྣར་བརླབབརླབ། པེ་སྣར་། པེ་སྣར་
ལོར༑ པེ་སྣར་གཞི་མ། པེ་སྣར་སྒྲུབ། ཞེ པེ་སྣར་གྱིས། པེ་སྣར་
བརྒྱན། པེ་སྣར་རཔེ་༑ པེ་སྣར་པེ་སྣར་བཞག པ། པེ་སྣར་ནས་བཞག པེ་
སྣར་རྫས པེ་སྣར་བསྲུང་།
 པེ་སྣར་ བསྒོམ།  པེ་སྣར་བཞག (འདིའི་འོག་གི་གཞག་ཅེས་པ་རྣམས་པེ་སྣར་ལ་་
བཞག་ཅེས་འཁོད་ཀྱང་


རྣམ་འཇོམས་ཀྱི་སྒྲུབ་ཐབས་བརྒྱ་རྩར་གྲགས་པ། 
  པེ་ཡང་། པེ་ན་གནས། སྣར་ན་གནས་པ།  པེ་སྣར་འབྲོག པེ་སྣར་མདུན། །
 . པེ་སྣར་སྟོད།  པེ་སྣར་རིག་) པེ་སྣར་བཏང་། པེ་སྣར་Ñ༄ ༅། (འདི་
འོག་གི་སྒྲུབ་ཐབས་རྣམས་པེ་སྣར་ལ་དབུ་ཁྱུད་མི་བཞུགས་ཀྱང་


