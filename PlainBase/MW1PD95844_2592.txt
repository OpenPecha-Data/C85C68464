།བདུད་རྩི་ཐིགས་པ་ཞེས་བྱ་བ།


བ་།
༄༅༅། །རྒྱ་གར་སྐད་དུ། ཨ་མྲྀ་ཏསྟ་ཐ་ནཱ་མ། བོད་སྐད་དུ།
བདུད་རྩི་ཐིགས་པ་ཞེས་བྱ་བ། དཔལ་ཧེ་རུ་ཀ་ལ་ཕྱག་འཚལ་ལོ། །བཅོམ་
ལྡན་བདེར་གཤེགས་ཐུགས་ཀྱི་ཐུགས། །གསང་གསུམ་དོན་ལས་བྱུང་བ་ཡི། །
མཐར་ཕྱིན་དོན་ལ་རབ་ཟབ་པ། །རྡོ་རྗེ་གཞོན་ནུ་རབ་ཟབ་ཐུགས། །སྤྲུལ་
སྐུའི་ངོ་བོར་གནས་པའི་ཚེ། །འཁོར་ལོ་བཞི་ཡི་བདག་ཉིད་ཅན། །འབར་བའི་
འོད་ཀྱིས་འཁྲིགས་པ་ཡི། །དོན་དམ་ཟབ་མོའི་སྐུ་མཆོག་ལ། །ལུས་ངག་ཡིད་
ཀྱིས་ཕྱག་འཚལ་ནས། །རྣལ་འབྱོར་རྒྱུད་ཀྱི་རྗེས་འབྲངས་ནས། །ཡང་དག་
དོན་ཆེན་ཟབ་མོའི་འགྲེལ། །བདུད་རྩིའི་ཐིགས་ལྟར་བདག་གིས་བཀྲོལ།
སྔགས་ཀྱི་སྐུ་ལ་གསལ་འཇུག་པ། །དེ་ནི་བསྐྱེད་པའི་རིམ་པའོ། །སེམས་ལ་
དམིགས་པ་ཙམ་ཞིག་ནི། །བསྐྱེད་པའི་རིམ་པ་རྫོགས་པའོ། །དེ་གཉིས་ཀུན་་་
རྫོབ་བདེན་པའོ། །ཟུང་འཇུག་དོན་ལས་གང་བྱུང་དང་། །མཐར་ཕྱིན་མན་་་


ངག་རབ་ཟབ་སྟོན། །དོན་དམ་བདེན་པ་ཞེས་སུ་གསུངས། །སྔགས་དང་དམ་
ཚིག་སྤྱོད་པ་དང་། །འཁྲུལ་འཁོར་རྫས་ཏེ་ཐམས་ཅད་ཀུན། །ཀུན་རྫོབ་བདེན་
པའི་གྲངས་སུའོ། །ཟུང་འཇུག་རིམ་དང་དོན་དམ་པ། །བྱང་ཆུབ་སེམས་ཀྱི་ངོ་
བོ་རྒྱུ། །དོན་དམ་བདེན་པའི་གྲངས་སུའོ། །བདེན་གཉིས་དོན་ལ་རབ་གནས་
པ༑ །རྒྱུད་ཀུན་གྱི་ནི་དོན་བསྡུས་པའོ། །བྱང་ཆུབ་སེམས་ཏེ་ཀུན་གྱི་དངོས། །
གསང་བ་སྦས་པའི་དོན་རབ་གསལ། །དཔལ་ལྡན་རྡོར་གཞོན་རྒྱུད་ཡིན་ཏེ། །
དེ་བས་རྒྱུད་རྒྱལ་ཀུན་གྱི་རྩེ། །ཚིག་ཉུང་བ་ལ་དོན་ཟབ་པ། །རྡོར་གཞོན་རྒྱུད་
ནི་རྙེད་དཀའ་ཞིང་། །ཟུང་འཇུག་དོན་ནི་རྟོགས་དཀའ་བས། །ཁམས་གསུམ་
སེམས་ཅན་ཐམས་ཅད་འཁོར། །དེ་བས་བླ་མའི་བཀའ་དྲིན་གྱིས། །ཡོངས་སུ་
འབད་དེ་ཤེས་ནས་ནི། །ཟུང་འཇུག་དོན་ལ་རབ་གནས་ཀྱིས། །གླེང་གཞིའི་དོན་
ནི་རྒྱུ་རུ་གསུངས། །གླེང་བསླང་བ་ནི་རྐྱེན་དུ་གསུངས། །བཤད་པའི་ཚིག་ནི་་
འབྲས་བུ་སྟེ། །རྒྱུ་རྐྱེན་འབྲས་བུ་གསུམ་དུ་གསུངས། །དགོས་འབྲེལ་རྣམ་པ་་་
བཞིར་ཡོད་དེ། །མི་ཡི་སྐྱེ་བ་འཁྲུངས་པའི་ཚེ། །རྒྱུད་ཅེས་བརྗོད་དེ་བརྗོད་་
པ་ཡིན། །བཙུན་མོ་པདྨོའི་ནང་ནས་བྱུང་། །གླེང་གཞིར་འདོད་དེ་འབྲེལ་་་་
པའོ༑ །སྔགས་ལ་སྡོམ་པར་བསྟན་པ་ནི། །ངེས་པའི་ཚིག་སྟེ་དགོས་པ་ཡི། །
ཟུང་འཇུག་འདོད་པས་ཆོས་སྤྱོད་པའོ། །དེ་ནི་འདོད་ཆགས་བྲལ་ཆོས་ཏེ། །ཡང་
དགོས་ཡིན་ཞེས་རྒྱལ་བས་གསུངས། །འདོད་ཆགས་ཅན་ལ་འདི་ལྟར་གསུངས། །
རིགས་ལྔའི་ངོ་བོར་བསྐྱེད་པ་ནི། །རྒྱུད་ཅེས་བྱ་སྟེ་བརྗོད་པའོ། །ལྔ་པོ་རིགས་
གཅིག་གྱུར་པ་ནི། །གླེང་གཞི་ཡིན་ཏེ་བྲལ་བའོ། །སྐུ་གསུང་ཐུགས་ཀྱི་རྡོ་རྗེ་ནི།།
ངེས་པའི་ཚིག་སྟེ་དགོས་པའོ། །བཙུན་མོ་ལ་སོགས་སྤྱོད་པ་ནི། །རྒྱུ་ཞེས་བྱ་སྟེ་
ཡང་དགོས་སོ། །སྐྱེ་བོ་དོན་ལ་འཇུག་པ་ལ། །ཡིད་ཆེས་ཕྱིར་ན་དགོས་འབྲེལ་


བསྟནརྩི་ཐིགས་པ་ཞེས་བྱ་བ། 
བསྟན༑ །ཚིག་གི་ཚོགས་ལ་དགའ་བ་དང་། །དངོས་པོའི་སྤྱོད་ལ་དད་པ་དང་།།
རྟོག་པའི་ཆོས་ལ་བཟློག་པའི་ཕྱིར། །དེ་ལ་ཀུན་རྫོབ་བདེན་པ་བསྟན། །ཡང་་
དག་དོན་ལ་མོས་པ་དང་། །ཟབ་མོའི་ཆོས་ལ་དད་པ་དང་། །བྱང་ཆུབ་སེམས་
ཀྱི་དོན་ལ་མོས། །དེ་ལ་དོན་དམ་བདེན་པ་བསྟན། །རིམ་པ་གཉིས་པ་བསྟན་
ནས་ནི། །བཤད་པའི་དབྱེ་བ་གསུངས་པ་ཡིན། །འཇིག་རྟེན་བློ་རྣམས་དཔག་
མེད་པས། །གང་ཟག་རྣམ་པ་ལྔར་འདོད་དེ། །ཨུད་པ་ལ་འདྲའི་གང་ཟག་་
དང་། །པད་དཀར་འདྲ་བའི་གང་ཟག་དང་། །པད་མ་དམར་འདྲའི་གང་་
ཟག་དང་། །ཙན་དན་འདྲ་བའི་གང་ཟག་དང་། །རིན་པོ་ཆེ་ཡི་གང་ཟག་གོ། །
རང་བཞིན་གཅིག་སྟེ་ཐ་དད་མིན། །ཐམས་ཅད་མཁྱེན་པས་གསུངས་པའོ། །
འཛིན་པ་མཁས་པའི་བརྗེད་འགྱུར་བ། །ཨུད་པལ་ཞེས་བྱའི་གང་ཟག་གོ། །མང་
པོ་ཐོས་ཤིང་སྟོན་མི་ནུས། །པད་ཀར་ཞེས་བྱའི་གང་ཟག་གོ། །དད་ལྡན་ཐོས་་་་་
བརྩོན་སྙིང་རྗེ་ཆེ། །པད་དམར་ཞེས་བྱའི་གང་ཟག་གོ། །ཐོས་མེད་ང་རྒྱལ་མང་
དུ་སྨྲ། །རྗེས་སུ་གཟུང་བའི་དོན་མེད་པ། །ཙན་དན་ཞེས་བྱའི་གང་ཟག་གོ། །
དམ་ཚིག་དག་ཅིང་ཤེས་རབ་ལྡན། །རྒྱུད་ཐོས་ལེགས་པར་སྟོན་པ་ནི། །རིན་་
ཆེན་ཞེས་བྱའི་གང་ཟག་གོ། །ཨུད་པལ་པད་ཀར་པད་དམར་ཙན་དན་བཞི། །
ཀུན་རྫོབ་བདེན་པ་བསྟན་པའི་གང་ཟག་གོ། །རྫོགས་པའི་རིམ་ལ་དད་པ་དང་། །
རྟག་ཏུ་སྤྱོད་པས་སློབ་དཔོན་འཁུར། །རིན་ཆེན་འདྲ་བའི་གང་ཟག་སྟེ། །དེ་
ལ་དོན་དམ་བདེན་པ་བཤད། །དེ་ལྟར་སྣོད་ཀྱི་རིམ་བརྟགས་ནས། །བླ་མ་་
དམ་པ་མཁས་པ་ཡིས། །བཤད་པ་རྣམ་པ་གཉིས་བྱའོ། །
དེ་ལྟར་འདུས་པའི་དོན་བསྟན་ནས། ད་ནི་ཡན་ལག་གི་དོན་རྣམ་པར་་་


དབྱེ་བའི་ཕྱིར།། གཞུང་ཉིད་ལ་འཇུག་པར་བྱ་སྟེ། འདིར་སྡུད་པར་བྱེད་པ་རྡོ་
རྗེ་ཆོས་ཀྱིས་ཇི་སྐད་དུ་ཐོས་པ་ཐུགས་ལ་བཞག་ནས། གདུལ་བྱ་རྣམས་ལ་བསྟན་
པའི་ཕྱིར། འདི་སྐད་བདག་གིས་ཐོས་པ་ཞེས་བྱ་བ་གསུངས་ཏེ། འདི་སྐད་་་་་
ཅེས་བྱ་བ་ནི། རྒྱུད་ཀྱི་དོན་མ་ལུས་པར་སྟོན་པའི་ཚིག་སྟེ། སྟོན་པའི་བཀའོ། །
བདག་གི་ཞེས་བྱ་བ་ནི། སྡུད་པ་པོ་བདག་ཉིད་ཀྱིས་སྟོན་པ་ལས་མངོན་སུམ་དུ་
ཐོས་ཀྱི། གཞན་དག་ལས་བརྒྱུད་ཅིང་བརྒྱུད་ནས་ཐོས་པ་ནི་མ་ཡིན་ནོ། །དུས་
གཅིག་ན་ཞེས་པ་ནི། ཚེས་གྲངས་དང་ཟླ་བ་དང་ལོ་དང་དུས་ནི་ངེས་པ་མེད་དོ། །
དེ་ཅིའི་ཕྱིར་ཞེ་ན། སེམས་ཅན་རྣམས་རྟོག་པ་སྐྱེ་བའི་ཕྱིར། ངེས་པ་མེད་དོ།
ཐོས་པའི་དུས་ནི་ངེས་པ་མེད་དོ། །སྟོན་པའི་ཞལ་ནས་གསུངས་པའི་དུས་གཅིག་
གི་ཚེ་ན་བདག་གིས་འདི་ཐོས་ལ་གཞན་དུ་ནི་གཞན་དག་ཐོས་པའམ། ཡང་ན་་
དུས་གཅིག་སྟེ་སྐད་ཅིག་མ་ལ་ཐོས་སོ་ཞེས་པ་སྟེ། འདི་དག་གིས་ནི་བདག་ཉིད་་
ཐོས་པ་མང་བ་དང་། ཤེས་རབ་ཕུལ་དུ་བྱུང་བ་ཡིན་པར་སྟོན་ཏོ། །
གང་ལས་གང་དུ་གང་དང་ལྷན་ཅིག་ཐོས་ཞེས་གླེང་གཞི་བསྟན་པའི་ཕྱིར།
བཅོམ་ལྡན་འདས་ཞེས་བྱ་བ་ལ་སོགས་པ་གསུངས་ཏེ། བཅོམ་ལྡན་ཞེས་པ་ནི།
སྟོན་པ་ཕུན་སུམ་ཚོགས་པ་བསྟན་པ་ཡིན་ཏེ། དོན་ཟབ་མོ་ཕུན་སུམ་ཚོགས་པ་
དང་། མི་མཐུན་པའི་ཕྱོགས་བཅོམ་པས་ན་བཅོམ་ལྡན་འདས་སོ། །དེ་ནི་ཀུན་
རྫོབ་ཀྱི་བདེན་པའོ། །དོན་དམ་པའི་བདེན་པ་བསྟན་པའི་ཕྱིར། གསང་བ་
མཆོག་གི་བདག་པོ་ཞེས་བྱ་བ་ལ་སོགས་པ་གསུངས་ཏེ། གསང་བ་མཆོག་གི་
བདག་པོ་ཞེས་པ་ནི། སྐུའི་འཁོར་ལོའི་སྒོ་བཞི་པ་དང་། གསུང་གི་འཁོར་ལོའི་
སྒོ་བརྒྱད་པ་དང་། ཐུགས་ཀྱི་འཁོར་ལོའི་སྒོ་དགུ་པ་དང་། བདེ་བ་ཆེན་པོའི་
འཁོར་ལོའི་སྒོ་དྲུག་པ་རྣམས་ནི་རྣལ་འབྱོར་ཕྱི་མའི་རྒྱུད་ལ། མེད་པས་གསང་་་་


བདུད་རྩི་ཐིགས་པ་ཞེས་བྱ་བ 
བའོ༑ །དཀྱིལ་འཁོར་བཞི་པོ་འདི་ཀུན་གྱི་མཆོག་ཡིན་པ་དང་། བཞི་པོའི་་་་་
མཆོག་ཀྱང་བདེ་བ་ཆེན་པོའི་ཕོ་བྲང་ངོ་། །ཕོ་བྲང་དེ་ནི་བཅོམ་ལྡན་འདས་བྱང་
ཆུབ་ཀྱི་སེམས་ཀྱི་རང་བཞིན་དུ་བཞུགས་སོ། །དེའི་དུས་ན་ཁམས་གསུམ་གྱི་་
སེམས་ཅན་ཀུན་ཀྱང་བྱང་ཆུབ་ཀྱི་སེམས་ཀྱི་རང་བཞིན་དུ་གྱུར་ཏོ། །འཁོར་་་
རྣམས་ལ་ཡང་ཅང་མི་གསུང་བའི་ཚུལ་གྱིས་ཆོས་སྟོན་ཏོ། །དེ་ལྟར་བཞུགས་པའི་
ཕྱིར་བདག་པོའོ། །སྐུའི་ཕོ་བྲང་ན་བཞུགས་པ་བསྟན་པའི་ཕྱིར། ཐིག་ལེ་་་་
བྱང་ཆུབ་ཀྱི་སེམས་རྡོ་རྗེ་ཞེས་པ་གསུངས་ཏེ། བདེ་བ་ཆེན་པོའི་གནས་ནས་ལྷ་མོ་
བཞིའི་མཚན་ཉིད་བསླང་སྟེ། སྤྱན་དྲངས་པའི་དུས་ན། འོད་ཀྱི་གོང་བུ་ཐིག་་
ལེའི་གཟུགས་སུ་ཤེས་ཏེ། དེའི་མཚན་ཉིད་ལ་ནི་བྱང་ཆུབ་ཀྱི་སེམས་རྡོ་རྗེ་ཞེས་
བྱའོ༑ །སྐུ་དེའི་མཚན་ཉིད་བསྟན་པའི་ཕྱིར། དེ་བཞིན་གཤེགས་པ་ཐམས་
ཅད་ཀྱི་རྣམ་པར་དག་པའི་མཚན་ཉིད་ཅེས་པ་གསུངས་ཏེ། དེ་བཞིན་གཤེགས་
པའི་གནས་སུ་གཤེགས་ཤིང་གཤེགས་པས་ན། དེ་བཞིན་གཤེགས་པ་སྟེ། དེ་
ལྟ་བུའི་སྐུ་གདོས་པ་ཅན་དུ་བཞུགས་པ་ནི་བཞུགས་པ་མ་ཡིན་ཏེ། རང་བཞིན་
གྱིས་རྣམ་དག་པའི་བདག་ཉིད་དུ་བཞུགས་སོ། །དེ་ལྟར་བཞུགས་ནས་ཀྱང་
འཁོར་རྣམས་ལ་ཏིང་ངེ་འཛིན་གྱི་སྒོ་ནས་ཆོས་སྟོན་ཏོ། །གསུང་གི་ཕོ་བྲང་ན་
བཞུགས་པ་བསྟན་པའི་ཕྱིར་པད་མོ་ཆེན་པོ་རྣམ་པར་དག་པའི་གསུང་ཞེས་པ་ལ་
སོགས་པ་གསུངས་ཏེ། པད་མོ་ཆེན་པོ་ཞེས་པ་ནི། ཕོ་བྲང་སྟེ་ཕོ་བྲང་དེ་ཡེ་
ནས་རྣམ་པར་དག་པས་པད་མོའོ། །འཇིག་རྟེན་པའི་གནས་དང་རྟེན་པའི་
གནས་དང་། རྟེན་གྱི་གནས་གཞལ་ཡས་ལས་ཁྱད་པར་དུ་འཕགས་པས་ཆེའོ། །
དེའི་གནས་ན་སྤྲུལ་པའི་སྐུ་མཚན་ཉིད་དུ་བཞུགས་ཏེ། གསུང་རྡོ་རྗེ་ལྟ་བུའི་ཏིང་
ངེ་འཛིན་ལ་མངའ་བརྙེས་ནས་བཞུགས་སོ། །དེའི་དུས་ན་འགྲོ་བ་རིགས་དྲུག་


ལ་ཇི་ལྟར་འཚམ་པའི་ཆོས་སྟོན་ཏོ། །ཐུགས་ཀྱི་ཕོ་བྲང་ན་བཞུགས་པ་བསྟན་
པའི་ཕྱིར། ཡིད་བཞིན་གྱི་ནོར་བུ་རིན་པོ་ཆེ་ཞེས་བྱ་བ་ལ་སོགས་པ་གསུངས་ཏེ།
ཐུགས་ཀྱི་ཕོ་བྲང་ཡེ་ཕྱི་མོ་ནས་རང་བཞིན་གྱིས་གྲུབ་པའི་ཡི་གེ་ཨ་གཅིག་གནས་ཏེ།
དེའི་དབུས་ན་བཅོམ་ལྡན་འདས་ཐུགས་ཀྱི་རང་བཞིན་ཧཱུཾ་གི་དབྱིབས་སུ་བཞུགས་ཏེ།
དྲན་རྟོག་ཐམས་ཅད་དེ་ལས་འབྱུང་སྟེ། ཤེས་པ་ཀུན་གྱི་གནས་སོ། །དེ་ལ་ནི་
ཡིད་བཞིན་གྱི་ནོར་བུ་རིན་པོ་ཆེ་ཞེས་བྱའོ། །དེ་ནི་ཀུན་གྱི་མཆོག་ཏུ་གྱུར་པས་
རྒྱལ་པོ་དེའི་མཚན་ཉིད་ནི་ཐམས་ཅད་དུ་རང་བཞིན་གྱིས་འོད་གསལ་བའི་ཤེས་
པ་དང་བརྗོད་པའི་མཐའ་ལས་འདས་པའི་ཡོན་ཏན་དེ་ལྟ་བུར་བཞུགས་ནས།
མཉམ་པ་ཆེན་པོར་ཀུན་ཏུ་ཁྱབ་པར་མཛད་པའི་སྒོ་ནས་ཆོས་སྟོན་ཏེ། ཐབས་
གང་གི་སྒོ་ནས་ཀུན་འདུལ་བའི་འཕྲིན་ལས་ཅིས་འདུལ་བའི་སྒོ་ཡངས་པར་ཀུན་ཏུ་
མཛད་དོ། །དེ་དག་ཀུན་གྱི་དོན་བསྡུས་པ་བསྟན་པའི་ཕྱིར། སྐུ་གསུང་ཐུགས་
ཡོན་ཏན་དམ་ཚིག་ཆེན་པོ་མ་ལུས་པའི་བདག་ཉིད་ཆེན་པོ་ཞེས་བྱ་བ་ལ་སོགས་པ་
གསུངས་ཏེ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་་
འཁོར་ལོ་ཡང་མངའ་བརྙེས་པའི་ཡོན་ཏན་གྱི་སྒོ་ནས་སེམས་ཅན་གྱི་དོན་མཛད་དེ།
དམ་ཚིག་ཆེན་པོ་མ་ལུས་པའི་བདག་པོར་གྱུར་པ་ནི། བདག་ཉིད་ཆེན་པོའོ། །
ཕྱི་དང་ནང་དུ་སྣང་བའི་ཆོས་གཅིག་གི་ངོ་བོར་བསྟན་པའི་ཕྱིར། དུས་གསུམ་གྱི་
ཆོས་མ་ལུས་མི་ལུས་ལུས་པ་མེད་པའི་ཆོས་ཐམས་ཅད་ཅེས་པ་ལ་སོགས་པ་གསུངས་
ཏེ༑ དུས་གསུམ་གྱི་སྔར་འདས་པ་དང་ད་ལྟར་དང་ཕྱིས་སོ། །དེ་ལྟར་སྣང་བ་
ཐམས་ཅད་སྐུ་གསུང་ཐུགས་ཀྱི་གསང་བར་འདུས་པས་ན། མ་ལུས་ཏེ། སྔར་་
འདས་པ་མི་ལུས་ཏེ་ད་ལྟར་བཞུགས་པ་ལུས་པ་མེད་པ་སྟེ། ཕྱིས་བྱོན་པ་དེ་་
རྣམས་ཀྱི་དངོས་པོ་ཐམས་ཅད་བཅོམ་ལྡན་འདས་བདེ་བ་ཆེན་པོའི་གནས་སུ་


བདུད་རྩི་ཐིགས་པ་ཞེས་བྱ་བ
མངོན་པར་འདུ་བར་མཛད་དེ། གཉིས་སུ་མེད་པའི་རང་བཞིན་ལས་ཐབས་
མཁས་པའི་རོལ་པའི་རྫུ་འཕྲུལ་རྣམ་པ་སྣ་ཚོགས་པ་ཇི་ལྟར་འདུལ་བ་ལ་སྒྲའི་ཚུལ་
དུ་སྤྲུལ་ནས་དོན་མཛད་དེ། དེ་ལྟ་བུའི་དོན་ལ་མངའ་བརྙེས་པ་ནི་བཅོམ་ལྡན་
འདས་དཔལ་ཀུན་དུ་བཟང་པོའོ། །དེ་ནི་སྟོན་པ་ཕུན་སུམ་ཚོགས་པ་སྟེ། དོན་
དམ་པའོ།། །
གནས་ཕུན་སུམ་ཚོགས་པ་བསྟན་པའི་ཕྱིར། འོག་མིན་གྱི་གནས་གསང་བ་
མཆོག་གི་དཀྱིལ་འཁོར་ཆེན་པོ་ཞེས་བྱ་བ་ལ་སོགས་པ་གསུངས་ཏེ། འོག་མིན་གྱི་
གནས་ཞེས་པ་ནི་གོང་ནས་གོང་དུ་གྱུར་པ་སྟེ། འཇིག་རྟེན་པའི་གནས་ལས་ཡུམ་
ལྔའི་མཁའ་ནི་ཁྱད་པར་དུ་འཕགས་སོ། །ཉན་ཐོས་དང་རང་རྒྱལ་བ་དང་རྣལ་་་
འབྱོར་ཕྱི་པ་ལ་གསང་བའི་གནས་ཀུན་གྱི་ཐུན་མོང་མ་ཡིན་པའི་མཆོག་དམ་པའི་་
དཀྱིལ་འཁོར་ཆེན་པོ་སྟེ། གོང་དུ་བཤད་ཟིན་ཏོ། །གསང་བའི་གནས་བསྟན་
པའི་ཕྱིར། བཙུན་མོ་ཞེས་བྱ་བ་ལ་སོགས་པ་གསུངས་ཏེ། བཙུན་མོ་ནི་སངས་
རྒྱས་ཀྱི་ཤེས་རབ་མ་སྟེ། དེ་ཉིད་ནི་ཉོན་མོངས་པ་རྣམས་འཇོམས་པས་ན་བྷ་གའོ།།
དེ་ལྟ་བུའི་བྷ་ག་དེ་ནི་ཡང་དག་པའི་ཕོ་བྲང་རང་བཞིན་གྱིས་ལྷུན་གྱིས་གྲུབ་པ་དེར་
ཐམས་ཅད་འདུས་ཤིང་འབྱུང་བས། དུར་ཁྲོད་ཀྱི་གཞལ་ཡས་ཁང་བརྩེགས་པ་དེ་
ལ་པདྨ་སྣ་ཚོགས་ཀྱིས་སྟེང་དང་འོག་མེད་པར་བརྒྱན་པར་པདྨ་དེ་རྣམས་ཀྱང་
དབྱིབས་སྣ་ཚོགས་པདྨ་ཁ་དོག་སྣ་ཚོགས་པ་ལ་སོགས་པའི་འདོད་པའི་ཡོན་ཏན་
ལྔའི་མི་མཐུན་པའི་ཁྱད་པར་རིན་པོ་ཆེ་སྣ་ཚོགས་ཀྱི་རྣམ་གྲངས་ལས་འདས་པ་དང་།
དཔེ་དང་ཚད་མེད་པ་རྣམས་ཀྱི་གཞལ་ཡས་ཁང་གི་ཕྱི་དང་ནང་མེད་པར་ཕྱོགས་་་
བཅུར་འཁྲིགས་ཤིང་རྣམ་པར་ཀླུབས་པར་ཐོག་མ་དང་ཐ་མ་མེད་པར་ཡེ་ནས་རང་
བྱུང་གི་གནས་ན་འོད་ཀྱི་ཚུལ་དུ་བཅོམ་ལྡན་འདས་བཞུགས་སོ། །དེ་ནི་གནས་་་་


ཕུན་སུམ་ཚོགས་པ་སྟེ། དོན་དམ་ཀུན་རྫོབ་གཉིས་ཀའོ། །
འཁོར་ཕུན་སུམ་ཚོགས་པ་བསྟན་པའི་ཕྱིར། རྣལ་འབྱོར་གྱི་དབང་ཕྱུག་
ཆེན་པོ་རྒྱལ་བ་སངས་རྒྱས་ཞེས་པ་ལ་སོགས་པ་གསུངས་ཏེ། འདི་ནས་མར་
འཁོར་རྣམ་པ་ལྔར་ཤེས་པར་བྱའོ། །དེ་ཅིའི་ཕྱིར་ཞེ་ན། དཀྱིལ་འཁོར་ལྔ་ཡོད་
པའི་ཕྱིར་རོ། །འཁོར་མང་པོ་བསྟན་པའི་ཕྱིར། རྣལ་འབྱོར་གྱི་དབང་ཕྱུག་
ཆེན་པོ་ཞེས་གསུངས་ཏེ། ཡང་དག་པའི་ཡེ་ཤེས་ལ་མངའ་བརྙེས་པའི་ཕྱིར།
རྣལ་འབྱོར་པ་ཕྱི་དང་ནང་དུ་སྣང་བའི་མཚན་ཉིད་ལ་དབང་སྒྱུར་ཞིང་ཐམས་ཅད་
ཀྱི་བདག་ཉིད་ཆེན་པོར་གྱུར་པའི་རྒྱལ་བ་སངས་རྒྱས་བརྗོད་དུ་མེད་པ། བགྲང་
བ་ལས་འདས་པ་ཡོན་ཏན་ཆེན་པོས་ཀླུབས་པ་ནམ་མཁའི་མཐའ་ཀླས་པ་འཁོར་བ་
མེད་པའི་ཚུལ་གྱིས་བསྐོར་ནས་བཞུགས་སོ། །བདེ་བ་ཆེན་པོའི་འཁོར། སྐུའི་
ཕོ་བྲང་གི་ཚུལ་བསྟན་པའི་ཕྱིར། རྣལ་འབྱོར་མ་ཆེན་མོ་ཞེས་བྱ་བ་བསྟན་ཏེ།
སའི་མཚན་ཉིད་རྣལ་འབྱོར་མ་ཆེན་མོ་སངས་རྒྱས་སྤྱན་དང་། མེའི་མཚན་ཉིད་
རྣལ་འབྱོར་མ་ཆེན་མོ་གོས་དཀར་མོ་དང་། ཆུའི་མཚན་ཉིད་རྣལ་འབྱོར་མ་ཆེན་
མོ་མཱ་མ་ཀཱི་དང་། རླུང་གི་མཚན་ཉིད་རྣལ་འབྱོར་མ་ཆེན་མོ་དམ་ཚིག་སྒྲོལ་མ་ལ་
སོགས་པ་གྲངས་མེད་པས་བསྐོར་ནས་བཞུགས་སོ། །སྐུའི་འཁོར་རོ། །ཐུགས་
ཀྱི་ཕོ་བྲང་གི་འཁོར་བསྟན་པའི་ཕྱིར། རྣལ་འབྱོར་ཆེན་པོ་སེམས་པ་ཆེན་པོ་ཞེས་
པ་ལ་སོགས་པས་བསྟན་ཏེ། རྣལ་འབྱོར་ཆེན་པོ་ཞེས་པ་ནི་ཡང་དག་པའི་ཡེ་ཤེས་་
ཕྱིན་ཅི་མ་ལོག་པའི་རྣལ་འབྱོར་དམ་པ་ཡང་དག་པའི་དོན་ལ་རྩེ་གཅིག་ཏུ་སེམས་་
པའི་སེམས་པ་ཆེན་པོ་བཙུན་མོ་སེམས་མ་དང་བཅས་པ་བརྗོད་དུ་མེད་པ་བགྲང་བ་
ལས་འདས་པ་སྟེ། བརྗོད་དུ་མེད་པའི་ཡང་བརྗོད་དུ་མེད་པའི་ཞིང་གི་རྡུལ་སྙེད་
ཀྱིས་བསྐོར་བ་མེད་པའི་ཚུལ་གྱིས་བསྐོར་ནས་བཞུགས་སོ། །ཐུགས་ཀྱི་ཕོ་བྲང་གི་


བདུད་རྩི་ཐིགས་པ་ཞེས་བྱ་བ

འཁོར་རོ། །གསུང་གི་ཕོ་བྲང་གི་འཁོར་བསྟན་པའི་འཁོར། གཞན་ཡང་ཞེས་
བྱ་བ་ལ་སོགས་པ་གསུངས་ཏེ། གཞན་ཡང་ཞེས་པ་ནི་ཐུགས་ཀྱི་ཕོ་བྲང་གི་འཁོར་
ལས་གཞན་པ་སྟེ་གསུང་གི་འཁོར་ལོ་ཞེས་པའི་ཐ་ཚིག་གོ། །ཧེ་རུ་ཀ་རོལ་པའི་་
ཚོགས་ཞེས་པ་ནི། ཧེ་ནི་ཡང་དག་པའི་དོན་ལ་དགྱེས་པའོ། །རུ་ནི་ཡང་དག་
པའི་དོན་གྱི་ཡུལ་དེ་ལ་ཆགས་པའོ། །ཀ་ནི་བསྐྱོད་པར་བྱེད་པའི་འཕྲིན་ལས་སོ། །
དེ་ལྟ་བུའི་ངང་དུ་རོལ་པའི་ཚོགས་ཀྱིས་འཁོར་གྲངས་མེད་པ་བརྗོད་དུ་མེད་པ་
རྣམས་ཀྱིས་བསྐོར་བ་མེད་པའི་ཚུལ་གྱིས་བསྐོར་ནས་བཞུགས་སོ། །གསུང་གི་ཕོ་
བྲང་གི་འཁོར་རོ། །གསང་བའི་ཕོ་བྲང་གི་འཁོར་བསྟན་པའི་ཕྱིར། སྤྲུལ་པ་
ཆེན་པོ་སྲས་ཀྱི་འཁོར་ཇི་སྙེད་པ་ལ་སོགས་པ་ཞེས་པས་བསྟན་ཏེ། དེ་བཞིན་
གཤེགས་པའི་སྐུ་དང་གསུང་ཐུགས་ལས་སྤྲུལ་པས་སྤྲུལ་པ་ཆེན་པོ་སྟེ། དེ་བཞིན་
གཤེགས་པ་སྲས་ཀྱི་འཁོར་ཇི་སྙེད་པ་ལ་སོགས་པ་དང་སེམས་དང་སེམས་ལས་བྱུང་
བ་སྟེ། རིག་པ་ལས་བསྐྱེད་པའི་སྲས་ཀྱི་འཁོར་དང་འབྱུང་བ་དང་འབྱུང་བ་ལས་
བྱུང་བ་སྟེ། རྣལ་འབྱོར་མའི་ཚོགས་མང་པོའི་འཁོར་དང་། ཡང་དག་པའི་་་་་
གོང་མའི་འཁོར་ཇི་ལྟ་བ་དང་གསང་བའི་འདི་ཉིད་ཀྱིས་འཁོར་ཇི་སྙེད་པ་རྣམས་་་
དང་། བཅོམ་ལྡན་འདས་ཐབས་གཅིག་ཏུ་རྣམ་པར་རྟོག་པས། སྙེངས་པ་མི་
མངའ་བར་ཕོ་བྲང་ན་བཞུགས་པའི་ཚུལ་ནི་དཔེར་ན་ཡུངས་འབྲུ་སྣུམ་གྱིས་གང་བ་
བཞིན་དུ་གང་ནས་ཁྱབ་པར་བཞུགས་སོ། །ཞེས་པ་ནི་གནས་པར་མཛད་པའོ། །
བཅོམ་ལྡན་འདས་ཀྱི་བཙུན་མོ་ནི་ཡུམ་ཀུན་ཏུ་བཟང་མོ་ཡིན་ཏེ། བཅོམ་ལྡན་་་་
འདས་ཉིད་ཀྱི་སྐུ་ལ་གཉིས་སུ་མེད་པར་འཁྲིལ་པའི་ཚུལ་གྱིས་བྱང་ཆུབ་ཀྱི་སེམས་ཀྱི་
ངོ་བོར་སྙེལ་བ་མི་མངའ་བར་ཐམས་ཅད་དབྱིངས་སུ་བསྡུ་བར་མཛད་དོ། །
དེ་ཡན་ཆད་དུ་འཁོར་ལྔའི་མཚན་ཉིད་བསྟན་ནས། ད་ནི་སྡུད་པ་པོ་ཕུན་


སུམ་ཚོགས་པ་བསྟན་པའི་ཕྱིར། འཁོར་གྱི་དཀྱིལ་འཁོར་དེ་ཉིད་ཀྱི་ནི་ཞེས་པ་ལ་
སོགས་པ་གསུངས་ཏེ། འཁོར་གྱི་དཀྱིལ་འཁོར་དུ་གསུངས་པ་དེ་ཉིད་ཀྱི་ནང་ན་
སྡུད་པ་པོ་རྣལ་འབྱོར་གྱི་དབང་ཕྱུག་རྒྱལ་བ་སངས་རྒྱས་ཉིད་ལས་མི་གཞན་པའི་རྡོ་
རྗེ་ཡིད་ཀུན་ཏུ་བཟང་པོ་ཡང་སྟོན་པའི་མཚན་ཉིད་བཙུན་མོ་ཀུན་ཏུ་བཟང་མོ་དང་
གཉིས་སུ་མེད་པའི་ཚུལ་གྱིས་སྟོན་པ་བཅོམ་ལྡན་འདས་ཀྱི་སྤྱན་སྔ་ན་བྲན་ཇོ་བོ་ལ་་
བཀའ་ནོད་པའི་ཚུལ་དུ་སྤོབས་པ་ཅན་དུ་བཞུགས་སོ། །སྡུད་པ་པོ་ཕུན་སུམ་
ཚོགས་པ་སྟེ་ཀུན་རྫོབ་དོན་དམ་གཉིས་སོ། །སྟོན་པ་དེས་ཐམས་ཅད་ལ་རྫུ་འཕྲུལ་
གྱི་སྤྱན་གྱིས་གཟིགས་པར་བསྟན་ཏེ། དེའི་ཕྱིར་དེ་ནས་ཞེས་པ་ལ་སོགས་པ་
གསུངས་ཏེ། དེ་ནས་ཞེས་པ་ནི་དེ་མ་ཐག་པའོ། །ཉོན་མོངས་པ་བཞི་བཅོམ་
ཞིང་ལེགས་པའི་ཡོན་ཏན་དྲུག་དང་ལྡན་པས་ན་བཅོམ་ལྡན་ནོ། །རྟག་པ་དང་
ཆད་པའི་མཐའ་ལ་མི་གནས་པས་འདས་པ་སྟེ། དེ་ལྟ་བུའི་ངང་ཚུལ་མངའ་བའི་
སྟོན་པ་གསང་བ་མཆོག་གི་བདག་པོ་དེས་ཕྱི་དང་ནང་དུ་སྣང་བ་ལ་འདི་ལྟར་
གཟིགས་སོ། །སེམས་དང་སེམས་ལས་བྱུང་བ་ནི་རྟེན་ཅན་གྱི་རང་བཞིན་དུ་
གཟིགས་པ་མེད་པའི་ཚུལ་དུ་གཟིགས་ལ། འབྱུང་བ་དང་འབྱུང་བ་ལས་གྱུར་པ་
ནི་རྟེན་གྱི་རང་བཞིན་ཏེ་ཡུམ་ལྔའི་མཁའ་རང་བཞིན་དུ་གཟིགས་ཏེ། དུས་
གསུམ་དང་སྲིད་གསུམ་གྱིས་བསྡུས་པའི་ཆོས་དེ་ཡང་དག་པའི་ངོ་བོ་ཉིད་བྱང་ཆུབ་
ཀྱི་སེམས་སུ་གཟིགས་སོ། །གཞན་ཡང་བསམ་གཏན་ཏེ། བསམ་གཏན་གསུམ་
པའི་ལྷའི་རིས་ལ་སོགས་པ་དང་། སྙོམས་པར་འཇུག་པ་སྟེ་ཉན་ཐོས་ཞི་བའི་
ཕྱོགས་ལ་འཇུག་པ་དང་། འགོག་པ་སྟེ། ཉན་ཐོས་ཚོགས་དྲུག་བཀག་ནས་
ཡུལ་དྲུག་ལས་འགོག་པ་དང་། སའི་ཁྱད་པར་ལ་སོགས་པ་ས་དང་པོ་ནས་བཅུའི་
བར་དུ་སྟེ། དེ་ལྟར་བྱེ་བྲག་ཏུ་སྣང་བའི་ཆོས་རང་རེ་ངོ་གང་ལ་སྣང་བར་གྲགས་


བདུད་རྩི་ཐིགས་པ་ཞེས་བྱ་བ

ལ་བཅོམ་ལྡན་འདས་དཔལ་ཀུན་ཏུ་བཟང་པོས་ནི་རྫུ་འཕྲུལ་གྱི་སྤྱན་གྱིས་རང་
བཞིན་གྱིས་འོད་གསལ་བར་ཀུན་ཏུ་ཁྱབ་པར་གཉིས་སུ་མེད་པའི་ངང་དུ་གཟིགས་
སོ༑ །ཕྱིན་ཅི་མ་ལོག་པར་རྣམ་པར་གཟིགས་སོ། །འོག་མའི་ཆོས་རྣམས་ལ་
གཟིགས་པ་དེ་བཞིན་དུ་ས་བཅུ་གཅིག་པ་ལ་གནས་པའི་ཕྱོགས་བཅུ་དུས་གསུམ་་
གྱི་རྒྱལ་བ་གྲངས་མེད་པ་རྣམས་ལ་མ་བཅོས་པའི་སྤྱན་གྱིས་གཟིགས་སོ། །ངོ་བོ་
ཉིད་ཀྱིས་རྣམ་པར་གཟིགས་ནས་ཕྱི་དང་ནང་དུ་སྣང་བའི་ཆོས་ཐམས་ཅད་ཡེ་ནས་
རྣམ་པར་དག་ཅིང་མ་བཅོས་པ་བྱང་ཆུབ་ཀྱི་སེམས་སྟོང་པ་ཆེན་པོར་གཟིགས་ཏེ།
ཉིད་ཀྱང་སྟོང་པ་ཆེན་པོའི་དོན་ལ་བརྣལ་ཏེ་སྨྲ་བསམ་ལས་འདས་པ་བཅོས་མ་མ་
ཡིན་པ་དེ་བཞིན་ཉིད་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །སྟོན་པ་དེ་
བཞིན་ཉིད་ཀྱི་ཏིང་ངེ་འཛིན་ལས་གནས་པ་དེའི་ཚེ་འཁོར་བ་སྟེ། ཁམས་གསུམ་
གྱི་སེམས་ཅན་མྱ་ངན་ལས་འདས་པ་ནི་རྣམ་པར་དག་པའི་ཆོས་ཐམས་ཅད་ཡང་
དག་པའི་ཡེ་ཤེས་སྟོང་པ་ཆེན་པོར་གྱུར་ཏེ། དཔེར་ན་ནམ་མཁའི་མཚན་ཉིད་
ཙམ་དུ་འདི་ཡིན་ནོ། །བསྒྲུབ་དུ་ཡོད་པ་མ་ཡིན་ནོ། །དེ་ལྟར་ཆོས་ཀྱི་དབྱིངས་
ན་བཞུགས་པ་དེས་སེམས་ཅན་གྱི་དོན་མི་མཛད་པར་ཡུམ་ཀུན་ཏུ་བཟང་མོས་
གཟིགས་ཏེ། དེ་ལས་བསླང་བའི་ཕྱིར་དེ་ནས་ཞེས་བྱ་བ་ལ་སོགས་པ་གསུངས་ཏེ།
དེ་ནས་ཞེས་བྱ་བ་ནི་བཅོམ་ལྡན་འདས་ཆོས་ཀྱི་དབྱིངས་སུ་རྣལ་བའི་དེ་མ་ཐག་པ་
དེ་ལ་དེ་ནས་ཞེས་བྱ་སྟེ། བསྐུལ་ལོ་བར་འབྲེལ་ལོ། །སངས་རྒྱས་ཀྱི་ཡུམ་ཀུན་
ཏུ་བཟང་མོ་དེས་སེམས་ཅན་གྱི་དོན་ལ་དགོངས་ནས་བཅོམ་ལྡན་འདས་གསང་བ་
མཆོག་གི་བདག་པོས་དགོངས་པ་ཆོས་ཀྱི་དབྱིངས་ལ་བརྣལ་ནས་བཞུགས་པ་ལ་
ཡུམ་ཀུན་ཏུ་བཟང་མོས་གླུ་འདིས་བསྐུལ་ལོ་ཞེས་པ་སྟེ། འོག་ནས་འབྱུང་བའི་
གླུ་འདིའོ། །ཨེ་ཞེས་པས་ནི་ཆོས་འབྱུང་བའི་གནས་ན་བཞུགས་པ་ཞེས་པ་སྟེ།


དེའི་མཚན་ཉིད་བསྟན་པའི་ཕྱིར། ཨེ་མའོ་སྟོང་ཉིད་བདག་མེད་ཅེས་པ་ལ་
སོགས་པ་གསུངས་ཏེ། ཨེ་མ་ཞེས་པ་ནི་ཨེ་མ་ཁམས་གསུམ་གྱི་སེམས་ཅན་ལ་
ཐུགས་རྗེའི་སྤྱང་ཐག་བཅད་ནས་བཞུགས་པ་འདི་སྙམ་པ་སྟེ། ཡི་ཆད་པའོ། །
སྟོང་ཉིད་བདག་མེད་རྣམ་དག་ཀློང་ཡངས་ནས་ཞེས་པ་ནི་སྟོང་པ་ཉིད་ཀྱང་ཡིན་ལ་
བདག་མེད་པ་ཡིན་པས་ན། སྟོང་ཉིད་བདག་མེད་དེ་ཡེ་ནས་རྣམ་པར་དག་པ་མ་
བཅོས་པའི་ཡང་ཀློང་ཡངས་པ་དེ་ནས་ཁམས་གསུམ་གྱི་སེམས་ཅན་ཀུན་ལ་སྙོམས་
པའི་ཐུགས་རྗེ་ཁྱེད་ཀྱིས་འབྱུང་བར་མི་དམིགས་ཀྱང་། བདག་ནི་ཤེས་རབ་མ་སྟེ།
སེམས་ཅན་གྱི་དོན་བྱ་བར་དགའ་བའི་ཆེད་དུ་ཡེ་ནས་མ་བཅོས་པའི་ཆོས་ཀྱི་སྐུ་
དག་པ་ལས་མ་གཡོས་པར་ཐབས་མཁས་པའི་མཛད་སྤྱོད་ཀྱིས་ཁམས་གསུམ་གྱི་
སེམས་ཅན་ལ་སྙིང་རྗེ་ནམ་མཁའ་བཞིན་དུ་ཀུན་ལ་ཁྱབ་པར་སྟོན། ཅེས་ཡུམ་ཀུན་
ཏུ་བཟང་མོས་བསྐུལ་བས་གསང་བ་མཆོག་གི་བདག་པོ་དེས་ཡུམ་ཀུན་ཏུ་བཟང་
མོས་བསྐུལ་བར་མཁྱེན་ནས། སྟོང་པ་ཉིད་ཀྱི་ངང་ལ་རྣལ་པ་ནི་དེ་བཞིན་ཉིད་དེ་
དེ་ལས་ཀུན་ཏུ་སྣང་གི་ཏིང་ངེ་འཛིན་ནི་འཁོར་བའི་ཆོས་ཐམས་ཅད་ལ་ཁྱབ་པ་
ཆེན་པོའི་སྙིང་རྗེ་བསྐྱེད་པའི་ཏིང་ངེ་འཛིན་ལ་སྙོམས་པར་ཞུགས་སོ། །འཁོར་
བའི་ཆོས་རྣམས་ལ་ཁྱབ་པའི་སྙིང་རྗེ་བསྐྱེད་པར་གཡོས་པ་དེའི་ཚེ་ཕྱི་དང་ནང་དུ་
སྣང་བའི་ཆོས་ཐམས་ཅད་ལ་ཁྱབ་པའི་སྙིང་རྗེ་ནམ་མཁའི་མཚན་ཉིད་ཙམ་དུ་
གནས་པར་གྱུར་ཏོ། །ཞེས་པ་དེ་དེ་བཞིན་ཉིད་ལས་ནི་སྙིང་རྗེ་རྐྱེན་གྱིས་མ་གཡོས་
ཡི་གེའི་གཟུགས་སུ་ནི་མ་བྱུང་བྱུང་ལ་ཁད་པ་ཙམ་དེའི་སྐབས་སུ་གླུས་བསྐུལ་ཏེ་
དེའི་ཕྱིར་དེ་ནས་ཡང་ཡུམ་ཀུན་ཏུ་བཟང་མོས་ཞེས་པ་ལ་སོགས་པ་གསུངས་ཏེ།
དེ་བཞིན་ཉིད་ལས་བསྐུལ་བའི་དེ་མ་ཐག་པ་དེ་ནས་ཡང་བསྐུལ་བའི་དུས་ལ་བབ་་
པོ་ཞེས་བྱ་སྟེ་ཚིག་གི་ཕྲད་དོ། །ཡུམ་ཀུན་ཏུ་བཟང་མོ་སྟོང་པ་ཉིད་ནམ་མཁའ་་་


བདུད་རྩི་ཐིགས་པ་ཞེས་བྱ་བ

ཙམ་དུ་གནས་པའི་ངང་ལས། འོག་ནས་འབྱུང་བའི་གླུ་འདིས་བསྐུལ་ལོ། །ཨེ་་་
མའོ་མ་ལྟར་བྱམས་པའི་སྙིང་རྗེ་ཆེན་པོ་ནི། །ཞེས་བྱ་བ་ལ་སོགས་པ་གསུངས་ཏེ།
ཨེ་མའོ་འདིའི་དོན་ནི་གོང་དུ་བཤད་ཟིན་ཏོ། །མ་ལྟར་བྱམས་པའི་སྙིང་རྗེ་ཆེན་
པོ་ནི་ཞེས་པས་ཁམས་གསུམ་གྱི་སེམས་ཅན་ལ་བུ་གཅིག་པ་ལ་མ་བྱམས་པ་བཞིན་་
དུ་ཁྱབ་པའི་སྙིང་རྗེ་ཆེན་པོ་འགའ་ལ་བྱམས་པ་ལྟ་བུ་ནི་མ་ཡིན་ནོ། །དེ་ལྟ་ཀུན་་་
ལ་ཁྱབ་པའི་མཚན་ཉིད་དེ་ལ་ནི་ནམ་མཁའ་ལྟར་གོ་ཡང་འབྱེད་ཅིང་ཀུན་ལ་ཁྱབ་
པ་ཞེས་གསུངས་པ་གསུངས་པ་ཡིན་ཏེ། ནམ་མཁའི་རང་བཞིན་ལས་རིག་པའི་
སྙིང་རྗེ་ལོངས་སྤྱོད་རྫོགས་པའི་སྐུ་མཆོག་ཀུན་ཏུ་བཟང་མོ་བདག་ལ་བསྟན་ཏུ་་་
གསོལ་ཞེས་རྣམ་པར་བསྐུལ་ལོ། །ཡུམ་ཀུན་ཏུ་བཟང་མོས་བསྐུལ་བ་དེ་མ་ཐག་པ་
དེ་ནས་བཅོམ་ལྡན་འདས་གསང་བ་མཆོག་གི་བདག་པོས་ཡུམ་གྱིས་བསྐུལ་བར་
མཁྱེན་ནས། ཁམས་གསུམ་གྱི་སེམས་ཅན་རྣམས་ལ་སྙིང་རྗེ་བསྐྱེད་དེ། ནམ་
མཁའི་ངང་ལས་ཡང་དག་པའི་རིག་པའི་ཆོ་འཕྲུལ་ཡི་གེ་ཧཱུཾ་གི་རང་བཞིན་དུ་རྣམ་
པར་སྤྲུལ་ཏེ་ཡི་གེ་དེ་ཡོངས་སུ་གྱུར་པ་ལས་ནམ་མཁའི་དབྱིངས་རུམ་ནས་ཞེས་
གསུངས་པ་ཡིན་ཏེ་དེ་ལས་བཅོམ་ལྡན་འདས་ཀྱི་སྐུ་བཞེངས་པ་སྟེ། དེ་ལ་ནི་སྙིང་
རྗེའི་སྐུ་མངོན་ཏུ་ཕྱུང་སྟེ་ཞེས་གསུངས་ཏེ། སྐུ་དེ་ལས་ཡེ་ཤེས་དང་ལྡན་པའི་
རྟགས་སུ་སྐུ་ལས་འོད་ཟེར་ལྔ་རྣམ་པར་འཁྲིགས་པའི་ཕྱིར། དཔེར་ན་ནམ་
མཁའི་དབྱིངས་རུམ་ནས་ཉི་མ་འབུམ་དུས་གཅིག་ཏུ་ཤར་བའི་གཟི་བརྗིད་ལྟ་བུའོ་
ཞེས་གསུངས་པ་ཡིན་ནོ། །བཅོམ་ལྡན་དེའི་སྐུ་མདོག་དང་ཕྱག་མཚན་གསལ་
བར་བསྟན་པའི་ཕྱིར། ཡུམ་ཀུན་ཏུ་བཟང་མོས་བཅོམ་ལྡན་འདས་ཀྱི་སྐུ་ཡོངས་་
སུ་རྫོགས་པར་མཛད་པར་བསྐུལ་བ་ནི། དེ་ནས་ཞེས་བྱ་བ་ལ་སོགས་པ་གསུངས་
ཏེ༑ དེ་ནས་ཞེས་བྱ་བ་ནི་བཅོམ་ལྡན་འདས་ཀྱི་སྐུ་བཞེངས་པའི་དེ་མ་ཐག་པ་དེ་


ནས་སོ། །ཡུམ་ཀུན་ཏུ་བཟང་མོས་སྨིན་རིང་བསྒྱུར་ཏེ། ཞེས་པ་ནི་བཅོམ་ལྡན་
འདས་ཀྱིས་ཤེས་རབ་མ་ཐམས་ཅད་ཆོས་ཀྱི་དབྱིངས་ལས་བྱུང་ཡུམ་སྟེ། དེས་་་་་་
ཤིན་ཏུ་ཆགས་པའི་སྨིན་རིང་བསྒྱུར་ཏེ་ཤིན་ཏུ་མཛེས་པའི་སྤྱན་གྱིས་བཅོམ་ལྡན་་་
འདས་ལ་བལྟས་ནས་ཡོངས་སུ་རྫོགས་པར་འདོད་པའི་ཕྱིར་རྨད་དུ་བྱུང་བའི་གར་
རྣམ་པ་སྣ་ཚོགས་པ་དང་གླུ་སྟེ་གསང་གསུམ་གྱི་གླུ་དང་དེར་མ་བས་ཏེ་གླུའི་བྱེ་བྲག་
མང་པོས་རྣམ་པར་བསྐུལ་བའི་ཕྱིར། འོག་ནས་འབྱུང་བའི་གླུ་འདི་བླངས་སོ། །
ཨེ་མའོ་ཡིད་བཞིན་སྐུ་མཆོག་ཉི་མ་ལྟ་བུ་ལས་ཞེས་པ་གསུངས་ཏེ། ཨེ་མའོ་ཞེས་་
པས་ནི་ཡང་དག་པའི་ཆོས་དབྱིངས་ཀྱི་ངང་ལས་ལོངས་སྤྱོད་རྫོགས་པའི་སྐུ་འདི་ལྟ་
བུ་བྱུང་བ་ནི་ངོ་མཚར་རོ། །ཞེས་པ་ནི་དམ་པའི་ཚིག་གོ། །སྐུ་དེ་ལྟ་བུ་ལས་་་་་
མཚན་དང་དཔེ་བྱད་ཀྱིས་བརྒྱན་པའི་ཕྱིར། ཡིད་བཞིན་སྐུ་མཆོག་ཉི་མ་ལྟ་བུ་་་་
ལས་ཞེས་པ་གསུངས་པ་ཡིན་ནོ། །བཅོམ་ལྡན་འདས་དེ་ཡང་འགྲོ་བ་མཐའ་དག་་
ལ་སྤྲུལ་པའི་ཆོ་འཕྲུལ་ཇི་ལྟར་འདུལ་བ་བཞིན་དུ་སྟོན་ཏེ་སྟོན་པའི་དུས་ན་ཡང་
དབྱིངས་རྣམ་པར་དག་པ་ལས་མ་གཡོས་ཏེ་དེའི་ཕྱིར་རྡོ་རྗེ་གར་མཛད་ཅིང་ཞེས་
གསུངས་སོ། །དེ་ལྟ་བུའི་སྐུ་མཚན་དང་དཔེ་བྱད་ཀྱིས་བརྒྱན་པ་ཤིན་ཏུ་བརྗིད་
པའི་སྐུ་མཆོག་རྒྱན་ཐམས་ཅད་ཡོངས་སུ་རྫོགས་པའི་སྐུ་འོད་ཟེར་འབར་བས་
འཁྲིགས་པའི་སྐུ་མཆོག་ཀུན་ཏུ་བཟང་མོ་བདག་ལ་བསྟན་ཏུ་གསོལ། ཨ་ལ་ལ་ཧོ་
ཞེས་ཡང་ནས་ཡང་དུ་རྣམ་པར་བསྐུལ་བས། བཅོམ་ལྡན་འདས་ཀྱིས་ཡུམ་ཀུན་་
ཏུ་བཟང་མོས་བསྐུལ་བར་ཐུགས་སུ་ཆུད་དེ། རོལ་པའི་སྐུ་ཞལ་གསུམ་པ་ལྟ་བུར་
སྣང་བ་སྟེ། ཞལ་གསུམ་པར་སྣང་བ་ནི་རྣམ་པར་ཐར་པའི་སྒོ་སྟོང་པ་ཉིད་དང་།
མཚན་མ་མེད་པ་དང་། རང་བཞིན་གྱིས་འོད་གསལ་བ་གསུམ་མངའ་བའི་་་
རྟགས་སོ། །ཞལ་གསུམ་པོ་ཡང་གཡས་དཀར་བ། གཡོན་དམར་བ། དབུས་


བདུད་རྩི་ཐིགས་པ་ཞེས་བྱ་བ 
མཐིང་ནག་དུ་བཞུགས་སོ། །གཡས་དཀར་བ་ནི་ཉོན་མོངས་པས་མ་གོས་པའི་
རྟགས་སོ། །གཡོན་དམར་བ་ཐུགས་རྗེའི་སྤྱང་ཐག་གིས་འགྲོ་བ་མཐའ་དག་་་
འདྲེན་པའི་རྟགས་སོ། །དབུས་མཐིང་བ་ནི་ཆོས་ཉིད་ལ་རྣམ་པར་རྟོག་པ་གང་་
གིས་ཀྱང་མ་གོས་པའི་རྟགས་སོ། །ཕྱག་དྲུག་སྟེ་ཕ་རོལ་ཏུ་ཕྱིན་པ་དྲུག་མངའ་
བའི་རྟགས་སོ། །གཡས་ཀྱི་དང་པོ་ན་ཡེ་ཤེས་ཀྱི་རྡོ་རྗེ་རྩེ་དགུ་པ་བསྣམས་པ་ནི།
ཡེ་ཤེས་དགུ་ལས་མངའ་བརྙེས་པའི་རྟགས་སོ། །དེ་ལྟ་བུའི་སྐུ་འབར་བ་ལྟ་བུས་་
དུས་གསུམ་གྱི་སངས་རྒྱས་རྣམས་ཀྱིས་གཟིགས་པར་འགྱུར་རོ། །དེ་ནི་ཡོངས་སུ་་་
རྫོགས་པའི་ཏིང་ངེ་འཛིན་ཏོ། །ད་ནི་འཁོར་སྡུད་པའི་ཏིང་ངེ་འཛིན་སྟོན་ཏེ།
དེའི་ཕྱིར་དེ་ནས་བཅོམ་ལྡན་འདས་ཞེས་པ་ལ་སོགས་པ་གསུངས་ཏེ། ཆོས་ཀྱི་
དབྱིངས་ལས་སྐུ་ཡོངས་སུ་རྫོགས་པར་བཞེངས་པའི་དེ་མ་ཐག་པ་དེ་ནས་གོང་དུ་
གསུངས་པའི་འཁོར་རྣམས་བཅོམ་ལྡན་འདས་གསང་བ་མཆོག་གི་བདག་པོ་དེས།
རྟེན་ཅན་གྱི་འཁོར་བསྐྱེད་པའི་ཕྱིར་ཧཱུཾ་ཞེས་ལྟེ་བའི་དཀྱིལ་ནས་དྲངས་ཏེ་བརྗོད་
པས་གོང་མའི་འཁོར་གྱི་དཀྱིལ་འཁོར་དེ་དག་ཉིད་ཀྱི་སྐུ་ལ་བསྡུ་བ་མཛད་དོ། །
བསྡུ་བ་མཛད་ནས་བདེ་བ་ཆེན་པོའི་གནས་ན་བཞུགས་པར་གྱུར་ཏོ། ། །དེ་ནི་
འཁོར་འོག་མའི་རྒྱུའོ། །འཁོར་སྡུད་པའི་ཏིང་ངེ་འཛིན་ཏོ། །
འདི་ནས་མར་ཡབ་ཀྱི་གླེང་བསླང་བ་བསྟན་ཏེ། བཅོམ་ལྡན་འདས་ཉིད་
ཀྱིས་སྐུས་སྦྱོར་བའི་ཡན་ལག་རྣམ་པ་སྣ་ཚོགས་ཀྱི་གླུ་དང་གསང་བའི་གླུ་དང་གར་་
སྟེང་སྒོའི་གར་དང་ལག་པའི་གར་དང་རྐང་པའི་གར་དང་། རྐེད་པའི་གར་དང་།
སྟེག་པ་སྟེ་གནས་དགུ་རུ་སེན་མོས་བྲུད་པ་དང་། བསྟིམ་པ་སྟེ་མཆུ་བཞིབ་པ་་་་་
དང་། སྦྱོར་བ་སྟེ་དབང་པོ་གཉིས་སྦྱོར་བ་དང་། འཁྱུད་པ་སྟེ་སྟོད་སྨད་ནས་
བསྡམས་པའི་ཚུལ་གྱིས་ཡུམ་ཀུན་ཏུ་བཟང་མོ་ལ་མཛེས་པའི་ཚུལ་གྱིས་སྨིན་རིངས་་་


བསྒྱུར་ཞིང་ཆགས་པའི་སྤྱན་ཟིམ་བག་གི་ཚུལ་གྱིས་གཟིགས་ཏེ། སྤྱན་ཧར་་
ཧར་ལྟ་བུའི་མ་ཡིན་ཏེ་ཤིན་ཏུ་མཛེས་པའི་ཏིང་ངེ་འཛིན་ལ་སྙོམས་པར་ཞུགས་ཏེ།
གནས་ནས་ཅང་མི་གསུང་བར་གྱུར་ཏོ། །དེའི་དུས་སུ་ཡུམ་ཀུན་ཏུ་བཟང་མོས་
ཆགས་པར་མཁྱེན་ནས་གླེང་འདི་སྐད་བསླང་ངོ་། །ཨེ་མའོ་རོལ་མོའི་ཆོ་འཕྲུལ་
འབར་བའི་སྐུ་མཆོག་ལས་ཞེས་པ་ལ་སོགས་པས་གླེང་བསླང་སྟེ་ཤིན་ཏུ་ངོ་མཚར་
བའི་ཕྱིར། ཨེ་མའོ་ཆོས་ཀྱི་དབྱིངས་ལས་རོལ་པའི་ཆོ་འཕྲུལ་འོད་ཟེར་གྱིས་
འཁྲིགས་པའི་ཤིན་ཏུ་མཛེས་པའི་འབར་བའི་སྐུ་མཆོག་ལས་བྱང་ཆུབ་སེམས་ཀྱི་
རང་བཞིན་ཀུན་ལ་ཁྱབ་པའི་བྱིན་བརླབས་ཏེ། གང་ནས་ཇི་ལྟར་གནས་པ་
བསྟན་ཏེ། སྤྲུལ་པའི་འཁོར་ལོ་འདབ་མ་དྲུག་ཅུ་རྩ་བཞི་པ་དང་ཆོས་ཀྱི་འཁོར་ལོ་
འདབ་མ་བརྒྱད་པ་དང་། ལོངས་སྤྱོད་རྫོགས་པའི་འཁོར་ལོ་འདབ་མ་བཅུ་དྲུག་
པ་དང་། བདེ་བ་ཆེན་པོའི་འཁོར་ལོ་འདབ་མ་སུམ་ཅུ་རྩ་གཉིས་པའི་དཀྱིལ་ན།
བྱང་ཆུབ་སེམས་བཞུགས་པ་དེའི་མཚན་ཉིད་ལ་རྡོ་རྗེ་ཞེས་བྱ་སྟེ་དེ་གནས་ནས་
བསྐྱེད་པར་བྱེད་པའི་རྐྱེན་ཕྱག་རྒྱ་བཞིའི་གར་མཛད་ཅིང་ཞེས་སོ། །བྱང་ཆུབ་
སེམས་དེ་གཤེགས་པའི་གནས་པ་བསྟན་པའི་ཕྱིར་གསང་བའི་བྷ་ག་ཞེས་བྱ་བ་ལ་་་
སོགས་པ་གསུངས་ཏེ། གསང་བའི་བྷ་ག་ནི་ཡུམ་གྱི་པདྨ་སྟེ། ཐབས་ལས་ཁྱད་
པར་དུ་འཕགས་པའི་གནས་ཏེ། བཅོམ་ལྡན་འདས་ཀྱི་བཞུགས་གནས་ཤིན་ཏུ་
ཡངས་པའི་མཁའ་དཀྱིལ་དུ་བཅོམ་ལྡན་འདས་ཀྱིས་བདག་རེ་བ་བསྐོངས་པའི་ཡང་
དག་པའི་བདུད་རྩི་ཆར་ཆེན་པོ་བཅོམ་ལྡན་འདས་ཀྱིས་བདག་ལ་དབབ་ཏུ་གསོལ་
ལོ་ཨ་ལ་ལ་ཧོ། ཞེས་རྣམ་པར་བསྐུལ་ལོ་ཞེས་པ་སྟེ། ཡུམ་གྱིས་གླེང་བསླང་བའོ།།
དེ་ནས་ཡབ་ཀྱི་གླེང་བསླང་བའི་ཕྱིར། བཅོམ་ལྡན་འདས་གསང་བ་མཆོག་གི་
བདག་པོ་དེས་ཞེས་པ་ལ་སོགས་པ་གསུངས་ཏེ། རྡོ་རྗེའི་གླུ་འདི་བླངས་སོ་ཞེས་་


བདུད་རྩི་ཐིགས་པ་ཞེས་བྱ་བ། 
པར་འབྲེལ་ཏོ། །གང་བླང་ཞེ་ན། འོག་ནས་འབྱུང་བ་འདི་ལྟ་སྟེ། ཨ་ཧོ་
བདེ་མཆོག་འདུ་འབྲལ་མེད་པའི་དབྱིངས་ཉིད་ནི། །ཞེས་པ་ལ་སོགས་པ་
གསུངས་ཏེ། དེའི་དོན་ཐུགས་སུ་ཆུད་ཅིང་རིག་པ་ལ་མངའ་བའི་ཕྱིར་ཨ་ཧོ་ཞེས་
གསུངས་ཏེ། བྱང་ཆུབ་ཀྱི་སེམས་དེ་ནི་བདེ་བ་ཡང་ཡིན་ལ་མཆོག་ཀྱང་ཡིན་པས་
ན་བདེ་མཆོག་གོ། །དེའི་གནས་འདུ་འབྲལ་མེད་པ་ནི་ཡུམ་གྱི་པདྨ་སྟེ་དབྱིངས་ཉིད་
དོ༑ །དེ་ལྟ་བུའི་གནས་ཤིན་ཏུ་མཛེས་པའི་ཕྱིར་འཛུམ་པ་སྟེ་རྒྱན་ཐམས་ཅད་
ཀྱིས་བརྒྱན་པས་འཁྲིལ་པ། ཉོན་མོངས་པས་མ་གོས་པས་པདྨ་ཤིན་ཏུ་ཡངས་
པས་བྷ་ག་སྟེ། དེ་ལྟ་བུའི་གནས་སུ་ཆགས་པའི་ཕྱིར། རུ་ཞེས་གསུངས་ཏེ།
དེ་ལྟ་བུ་རུ་གསང་བའི་རྡོ་རྗེ་བཞུགས་པར་བྱ་བའི་དགའ་མཆོག་རྡོ་རྗེ་གསང་བའི་
བྱང་ཆུབ་སེམས་ཞེས་པ་ལ་སོགས་པ་གསུངས་ཏེ། དགའ་མཆོག་ཅེས་པ་ནི་
དགའ་བ་རྣམ་པ་བཞི་སྟེ། དགའ་བ་དང་། མཆོག་ཏུ་དགའ་བ་དང་། རང་
བཞིན་གྱིས་དགའ་བ་དང་། བྲལ་བའི་དགའ་བ་དང་བཞིའོ། །རྡོ་རྗེ་སྟེ་གསང་
བའི་རྡོ་རྗེ་སྟེ་རྣལ་འབྱོར་ཕྱི་པ་ལ་མེད་པས་ན་གསང་བའོ། །བྱང་ཆུབ་ཀྱི་སེམས་
གཤེགས་པའི་ཤུལ་དང་། དགའ་བ་བཞི་ཉམས་སུ་མྱོང་བའི་གནས་ཡིན་པ་དང་།
ཁུ་བ་དང་ལྷན་ཅིག་སྐྱེས་པའི་རང་བཞིན་གྱི་དགའ་བའི་གནས་ཡིན་པས་ན་རྡོ་རྗེ་
ཞེས་བྱའོ། །བདེ་བ་ཆེན་པོའི་གནས་ནས་དྲི་མ་མེད་པའི་བྱང་ཆུབ་ཀྱི་སེམས་དེ་
དགའ་བ་བཞི་དང་ལྡན་ཏེ་རྡོ་རྗེའི་རྩ་བ་དང་དབུས་དང་རི་བོ་ཆེའི་གནས་ནས་
འོང་བ་དང་ནི་སོས་ཀའི་ཆར་བཞིན་དུ་རྡོ་རྗེའི་རྩེ་མོ་ནས་འབབ་སྟེ་བྲལ་བའི་་་
དགའ་བའོ། །དེ་གང་དུ་འབབ་ཅེ་ན། རྒྱུན་མི་འཆད་པར་ཡུམ་གྱི་པད་མ་ལ་
འབབ་པའོ། །རྒྱུན་མི་འཆད་ན་འོ་ན་ཅི་རྟག་པར་ཆུ་བོ་ཆེན་པོ་རྒྱུན་བཞིན་དུ་་་
འོང་ངམ་ཅི་ཞེས་བརྒལ་བ་དང་། འོན་ཏེ་དེ་ལྟར་ནི་མ་ཡིན་ཏེ། རྟག་པར་་་་


འབབ་པ་ཞིག་ཡིན་ན་ནི་རླུང་ལ་སོགས་པའི་རྐྱེན་གྱིས་བྱ་རྒྱུ་མེད་དེ་དེ་བས་ན་རྟག་
ཏུ་འབབ་པ་ནི་མ་ཡིན་ནོ། །བརྒལ་བ་འོ་ན་གཞུང་ཉིད་ལས་ཀྱང་སོས་ཀའི་ཆར་
བཞིན་དུ་རྒྱུན་མི་འཆད་པར་འབབ་བོ་ཞེས་ཟེར་ན་ཁྱོད་ཀྱི་དེ་ལྟར་མ་ཡིན་ན་ནི་་་་
གཞུང་དང་འགལ་ལོ་ཞེ་ན། འོན་ཏེ་དེ་ལྟར་མ་ཡིན་ཏེ་སོས་ཀ་ཞེས་སྨོས་པ་ནི་་་་
སོས་ཀའི་དུས་ཀྱང་ཉམས་དགའ་བའི་དུས་ཏེ་བྱང་ཆུབ་སེམས་ཀྱང་འབབ་པའི་་་་་་
དུས་ན་མི་དགའ་བ་ལྟ་བུ་མ་ཡིན་ཏེ་ཉམས་དགའ་བའི་ཕྱིར་མཐུན་པའི་དཔེས་སོ། །
ཞེས་སྨོས་པ་ཡིན་ནོ། །ཆར་བཞིན་དུ་ཞེས་པ་ནི་སོས་ཀའི་ཆར་པ་ཡང་རྒྱ་མཚོའི་
རླངས་པས་བསྐྱོད་དེ་བསྐྱོད་ནས་འབབ་པ་མ་ཡིན་པ་དུས་རྟག་ཏུ་ནི་འབབ་པ་མ་་
ཡིན་ནོ། །དེ་བས་ན་བྱང་ཆུབ་སེམས་ཀྱང་རྐྱེན་རྣམ་པ་གཉིས་ཀྱིས་བསྐྱོད་པའི་་
དུས་སུ་འབབ་དུས་རྟག་ཏུ་འབབ་པ་ནི་མ་ཡིན་ནོ། །བརྒལ་བ་འོན་ཏེ་ཁྱོད་ཀྱིས་
དེ་ལྟར་ཡིན་ན་རྒྱུན་མི་འཆད་ཟེར་བ་དང་འགལ་ལོ། །མི་འགལ་ཏེ་རྒྱུན་མི་་་
འཆད་ཟེར་བ་ནི་བྱང་ཆུབ་ཀྱི་སེམས་དེའི་མཚན་ཉིད་ཡེ་ནས་མ་བཅོས་པ་ཞེས་པ་་
དང་། བརྗོད་པའི་མཐའ་ལས་འདས་པ་ནི་དུས་གསུམ་དུ་རྟག་ཏུ་གནས་པ་ཡིན་
པས་ན་དེ་ལ་དགོངས་ནས་གསུངས་པ་མི་འགལ་ལོ། །ཞེས་ཐེ་ཙོམ་གཅད་དོ། །
དེའི་དོན་ལ་དམ་པའི་ཕྱིར་ཧོ་ཞེས་ཐབས་མཆོག་ཡབ་ཀྱིས་གསུངས་སོ། །དེ་ནས་
ཡང་བྱང་ཆུབ་ཀྱི་སེམས་དེ་ལ་ཡུམ་གྱིས་གླེང་བསླང་བའི་ཕྱིར། དེ་ནས་ཆགས་པ་
ཡུམ་གྱི་བྱང་ཆུབ་སེམས་ཀྱི་ཞེས་པ་ལ་སོགས་པ་གསུངས་ཏེ། དེ་ནས་ཞེས་པ་ནི་་
གསལ་ལོ། །ཆགས་པ་སྟེ་ཡུམ་ཡབ་ཀྱི་རྗེས་སུ་ཆགས་པས་ན་ཆགས་པའོ།
ཡུམ་གྱི་བྱང་ཆུབ་ཀྱི་སེམས་ཐུགས་སུ་ཆུད་ནས། དེའི་དོན་གྱི་ཐབས་མཆོག་ཡབ་
ཀྱི་བྱང་ཆུབ་ཀྱི་སེམས་ལ་བསྐུལ་བའི་ཆོ་འཕྲུལ་གྱི་སྒྲ་འོག་ནས་འབྱུང་བ་འདི་སྐད་་
བསྒྲགས་སོ། །ཨ་ཧོ་ཆགས་པ་ཆེན་པོ་ཡུམ་གྱི་བྱང་ཆུབ་ཀྱི་སེམས་ཞེས་པ་ལ་ཨ་ཧོ་


བདུད་རྩི་ཐིགས་པ་ཞེས་བྱ་བ། 
ཞེས་པ་ནི་ཨ་ཉིད་ཆོས་ཉིད་ཡེ་ནས་སྐྱེ་བ་མེད་པ་དེ་ལ་ཧོ་སྟེ་ཆགས་པའོ། །ཉོན་
མོངས་པའི་དབང་ལ་ཆགས་པ་མ་ཡིན་པའི་ཕྱིར་ཆེན་པོའོ། །ཕྱི་དང་ནང་དུ་སྣང་
བའི་ཆོས་དབང་དུ་བསྡུས་པས་དབང་། གཉིས་སུ་མེད་པའི་ཡེ་ཤེས་སུ་འགྱུར་་་་་
བས་བྱང་ཆུབ་ཀྱི་སེམས་དེ་ལྟ་བུའི་བྱང་ཆུབ་སེམས་དེ་ལས་དུས་གསུམ་གྱི་བདེ་བར་
གཤེགས་པ་རྣམས་ཀྱང་དེ་ལས་བསྐྱེད་ཅིང་ཀུན་གྱི་འབྱུང་གནས་སུ་གྱུར་པའི་ཕྱིར་
རྩ་བཞི་མཆོག་གོ། །ཡུམ་གྱི་སེམས་དེ་ལ་འཁོར་བའི་སྐྱོན་གང་གིས་ཀྱང་མ་གོས་་
པའི་ཕྱིར། དྲི་མེད་སྐྱོན་བྲལ་ཞེས་གསུངས་པ་ཡིན་ཏེ། བྱང་ཆུབ་ཀྱི་སེམས་ཀྱི་
རྟེན་གནས་དེའི་དབྱིབས་པད་མར་གནས་པའི་ཕྱིར་པདྨ། པདྨ་དེའི་ཟེ་འབྲུ་ནས་
བྱང་ཆུབ་སེམས་འོད་ཟེར་གྱི་ཚུལ་དུ་བྱུང་སྟེ། དེའི་གནས་སུ་ཐབས་མཆོག་ཡབ་
ཀྱི་བྱང་ཆུབ་ཀྱི་སེམས་མུ་ཏིག་དཀར་པོ་དྲི་མ་མེད་པ་ཉོན་མོངས་པ་གསལ་བའི་
ཕྱིར་བསིལ་བའི་འོད་ཟེར་བདག་གིས་པད་མའི་ཟེ་འབྲུ་ལ་སྤྲོ་རུ་གསོལ་ཧོ། ཞེས་
མཚན་ཉིད་ཀྱི་སྒོ་ནས། གླེང་བསླང་བའོ། །ཡབ་ཀྱི་བྱང་ཆུབ་ཀྱི་སེམས་ཀྱི་མཚན་་་
ཉིད་ལ་གླེང་བསླང་བའི་ཕྱིར། ཡང་ཐབས་མཆོག་ཡབ་ཀྱི་ཞེས་པ་ལ་སོགས་པ་་་་
གསུངས་ཏེ། འདི་སྐད་ཅེས་བསྒྲགས་སོ། །ཞེས་པར་འབྲེལ་ཏེ་ཨ་ཧོ་གསལ་ཞིང་་་་
དག་པའི་ཟླ་བའི་དཀྱིལ་འཁོར་ནི་ཞེས་པ་ནི། བྱང་ཆུབ་ཀྱི་སེམས་དེ་རང་བཞིན་་་
གྱིས་གསལ་བས་ན། གསལ་ཞིང་རྣམ་པར་རྟོག་པའི་སྐྱོན་གྱིས་མ་གོས་པས་དག་པ།
ཀུན་རྫོབ་བྱང་ཆུབ་ཀྱི་སེམས་ཀྱི་ཁ་དོག་དཀར་པོར་ཡོད་པས་ཟླ་བའི་དཀྱིལ་འཁོར་
དེ་ནི་སྐྱོན་གྱིས་མ་གོས་པ་ཡེ་ནས་རྣམ་པར་དག་པའི་བྱང་ཆུབ་ཀྱི་སེམས་དེ་ནི་དུས་
གསུམ་གྱི་རྒྱལ་བ་རྣམས་ཀྱིས་ཇི་ལྟར་གནས་པར་ཐུགས་སུ་ཆུད་དེ། དེ་ལྟ་བུའི་བྱང་
ཆུབ་ཀྱི་སེམས་དེ་ནི་བསིལ་བ་སྟེ། འོད་ཟེར་གྱི་ཚུལ་དུ་ཡུམ་གྱི་པད་མའི་ཟེ་འབྲུའི་
གནས་སུ་བྱང་ཆུབ་ཀྱི་སེམས་སྤྲོ་བར་བྱའོ། །ཧོ་ཞེས་རྣམ་པར་བསྐུལ་ལོ།


དེ་ལྟར་ཡབ་ཡུམ་གཉིས་ཀྱིས་གླེང་བསླང་ནས་བྱང་ཆུབ་ཀྱི་སེམས་གནས་སུ་
དྲངས་ནས་སྤྲོ་བ་དང་བསྡུ་བའི་ཏིང་ངེ་འཛིན་འདི་གསུངས་སོ། །དེ་ནས་བཅོམ་
ལྡན་འདས་ཞེས་པ་དང་། འདི་སྐད་བརྗོད་དོ་ཞེས་པ་ནི་གོ་སླའོ། །ཨེ་མའོ་
བདེ་མཆོག་བདེ་བའི་ཞེས་པ་ནི་བྱང་ཆུབ་ཀྱི་སེམས་གནས་ནས་གྲངས་ནས་བདེ་བ་
རྙེད་པ་དེ་ནི་བདེ་བ་ཀུན་གྱི་མཆོག་ཡིན་ཏེ། དེ་རྡོ་རྗེ་ལས་ཕར་ཡུམ་གྱི་པདྨར་
སྤྲོས༑ ཡུམ་གྱི་བ་སྤུའི་བུ་ག་ནས་ཕར་བྱང་ཆུབ་ཀྱི་སེམས་རབ་ཏུ་སྤྲོས་པས་
ཁམས་གསུམ་གྱི་སེམས་ཅན་ཐམས་ཅད་ཀྱི་ལུས་ལ་ཕོག་པས་ཉོན་མོངས་པ་ཐམས་
ཅད་དག་པར་བྱས་པ་ལ་ནི་འགྲོ་བ་ཀུན་གྱི་རྒྱུད་སྦྱངས་ཏེ་ཞེས་དུས་དེ་ཉིད་ཀྱི་
སྐབས་སུ་དུས་གསུམ་གྱི་སངས་རྒྱས་ཀུན་གྱི་ཐུགས་ལ་ཕོག་པས་བྱང་ཆུབ་ཀྱི་སེམས་
མཆོད་པ་ཕུལ། སླར་སངས་རྒྱས་ཀྱི་འོད་ཟེར་བསྐུལ་ཞིང་སླར་ཡུམ་གྱི་དབྱིངས་་
སུ་འདུས་ཤིང་ཐིམ་པ་ལས་བྱང་ཆུབ་ཀྱི་སེམས་ཐིག་ལེའི་གཟུགས་སུ་ཡུམ་གྱི་པདྨ་ལ་
གསལ་བར་གྱུར་ཏེ། དེས་དེ་ཉིད་དུ་ཐིག་ལེའི་འོད་ཀྱིས་ཀུན་ལ་ཁྱབ་པས་དེའི་ཕྱིར་
བྱང་ཆུབ་ཀྱི་སེམས་ཀྱིས་ཀུན་ལ་ཁྱབ་ཅེས་བཅོམ་ལྡན་འདས་ཀྱིས་གསུངས་སོ། །
བྱང་ཆུབ་ཀྱི་སེམས་ཀྱི་འོད་ཟེར་དེས་འགྲོ་བ་རྣམས་སྦྱངས་པ་རྣམས་དེའི་ཚེ།
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་བྱང་ཆུབ་ཀྱི་སེམས་འབའ་
ཞིག་དུ་གནས་སོ། །
དེ་ལྟར་རྟེན་ཅན་གྱི་རྒྱུ་བསྒྲུབས་ནས་ཐོག་མ་ཉིད་དུ་བསྙེན་བསྒྲུབ་བྱ་བའི་
ཕྱིར༑ དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས། ཞེས་པ་
ལ་སོགས་པ་གསུངས་ཏེ། དེ་ནས་ཞེས་པ་ནི་བཅོམ་ལྡན་འདས་ཀྱི་སྐུ་ལོངས་སྤྱོད་
རྫོགས་པའི་ཚུལ་དུ་བཞུགས་པ་དེ་མ་ཐག་པ་དེ་ནས་རྟེན་གྱི་དཀྱིལ་འཁོར་བསྐྱེད་དེ།
བཅོམ་ལྡན་འདས་ལོངས་སྤྱོད་རྫོགས་པའི་སྐུར་བཞུགས་པའི་སྐུ་ལས་འོད་ཟེར་ལས་


བདུད་རྩི་ཐིགས་པ་ཞེས་བྱ་བ 
ཡི་གེ་ཨ་འཕྲོས་པ་ལས། ཨ་དེ་ཡོངས་སུ་གྱུར་པ་ལས་ཆོས་འབྱུང་བའི་ཕྱག་རྒྱར་་
གསལ་ཏེ། ཡུམ་ཀུན་ཏུ་བཟང་མོའི་མཁའི་རང་བཞིན་གྲུ་གསུམ་པ་དེ། སྟེང་
ནས་སྟེང་དུ་ཡོངས་སུ་རྒྱས་པའི་འཕྲ་ལ་གཏིང་ཟབ་པའོ། །དེའི་ནང་དུ་རིག་པའི་
བྱིན་བརླབས་ལས་ཡི་གེ་ཡི་སྔོན་པོ་འཕྲོས་པ་ལས། ཡཾ་དེ་ཡོངས་སུ་གྱུར་པ་ལས་་
རླུང་གི་དཀྱིལ་འཁོར་སྔོན་པོ་དབྱིབས་སྦྱངས་ཀྱི་ཞལ་ལྟ་བུ་ཕྱོགས་བཞི་ན་བ་དན་་་
བཞིས་མཚན་པ་ཅིས་ཀྱང་མི་ཤིགས་པའོ། །དེའི་སྟེང་དུ་གོང་མ་ཇི་ལྟ་བ་བཞིན་་
དུ་རཾ་དམར་སེར་འཕྲོས་པ་ལས། རཾ་ཡོངས་སུ་གྱུར་པ་ལས་མེའི་དཀྱིལ་འཁོར་གྲུ་་
གསུམ་པའོ། །དེའི་སྟེང་དུ་ཆུའི་དཀྱིལ་འཁོར་དབྱིབས་ཟླུམ་པོ། ཁ་དོག་
དཀར་པོའོ། །དེའི་སྟེང་དུ་སུ་སེར་པོ་ལས་གསེར་གྱི་ས་གཞིའོ། །དེའི་སྟེང་
དུ་ལཾ་ལས་རིན་པོ་ཆེ་སྣ་ལྔ་ལས་གྲུབ་པའི་རི་རབ་ཟུར་བརྒྱད་པ་ཞིག་བསྐྱེད་དེ།
འབྱུང་བ་བཞི་ནི་ཡུམ་སངས་རྒྱས་སྤྱན་ལ་སོགས་པའི་རང་བཞིན་དེ་དེའི་ཕྱིར་
བཙུན་མོའི་བྷ་ག་ཞེས་གསུངས་ཏེ། དེ་ལས་རྟེན་གྱི་རང་བཞིན་གྲུབ་པར་བྱ་བའི་
ཕྱིར༑ དམ་ཚིག་ཆེན་པོའི་ཕོ་བྲང་གྲུ་བཞི་པར་བྱིན་གྱིས་བརླབ་པའི་ཕྱིར།
ཉིད་ཀྱི་སྐུ་དང་གསུང་ཐུགས་རྡོ་རྗེ་ལས་འདི་ཕྱུང་ངོ་ཞེས་པ་སྟེ། གང་ཕྱུང་ཞེ་ན་
ཡི་གེ་བྱེ་འདི་རི་རབ་ཀྱི་སྟེང་དུ་རི་རབ་ལས་ཕྱུང་སྟེ་བཞག་པ་ལས་དེ་ཡོངས་སུ་་་
གྱུར་པ་ལས་འཁོར་ལོ་འཁོར་ལོ་ཡོངས་སུ་གྱུར་པ་ལས། རྣམ་པར་སྣང་མཛད་ཀྱི་
སྐུར་གྱུར་ཏེ། དེ་ལས་འོད་ཟེར་འཕྲོས་པས་དེ་བཞིན་གཤེགས་པའི་གཞལ་ཡས་་
ཁང་གི་རང་བཞིན་ཀུན་བསྡུས་ནས་སླར་ཉིད་ཀྱི་སྐུ་ལ་བཞུགས་པས་སྐུ་ཉིད་ཀྱང་་
འོད་དུ་ཞུ། རླུང་དང་མེས་གཞུ་སྟེ་འོད་ཀྱི་གོང་བུ་གཅིག་ཏུ་གྱུར་ཏོ། །དེ་ལས་
གཞལ་ཡས་ཁང་དཔག་ཅིང་གཞལ་བ་ལས་འདས་པ། སངས་རྒྱས་དང་སེམས་་་
ཅན་མཉམ་པའི་ཕྱིར་ཟུར་བཞིར་བྱུང་བ་ལ་སོགས་པའི་ཡོན་ཏན་འོག་ནས་འབྱུང་


བས་བརྒྱན་པ། ཀ་བ་བརྒྱད་ཀྱིས་བཏེག་པ་ལ་སོགས་པའི་ཕོ་བྲང་དེའི་ནང་ནས་་
སེང་གེ་ལ་སོགས་པའི་ཡོན་ཏན་དང་ལྡན་པའི་སེམས་ཅན་ལྔའི་ཁྲི་སྟེངས་ནས།
ཉི་མ་དང་ཟླ་བ་དེའི་སྟེང་ན་པདྨ་དེའི་སྟེང་ན་རིན་པོ་ཆེ། རང་བྱུང་དུ་གྲུབ་པའི་
གཞལ་ཡས་ཁང་། དེ་ལ་འདི་སྐད་ཅེས་གསུངས་སོ། །ཨེ་མ་སངས་རྒྱས་ཐམས་
ཅད་ཀྱི་ཞེས་པ་ནས། སྣ་ཚོགས་སངས་རྒྱས་ཀུན་གྱི་གནས་ཞེས་གསུངས་སོ།
ཞེས་པའི་བར་གྱིས་སྟོན་ཏེ་གོ་སླའོ། །དེ་ནས་གཞལ་ཡས་བསྐྱེད་པའི་དེ་མ་ཐག་་
པ་དེ་ནས་ཡང་བཅོམ་ལྡན་འདས་བྱང་ཆུབ་ཀྱི་སེམས་ཀྱི་རྡོ་རྗེའི་ཞལ་ནས། སྟི་ཏ་
བཛྲ་ཨ་ཞེས་བརྗོད་དེ། དཀྱིལ་འཁོར་ཆེན་པོ་དབུས་ཀྱི་གདན་སྟེངས་སུ་བཞུགས་
པར་འགྱུར་རོ། །དེ་ལྟར་ཡུམ་ཀུན་ཏུ་བཟང་མོ་ཡང་འཁྲིལ་པའི་ཚུལ་གྱིས་གཉིས་
སུ་མེད་པར་བཞུགས་སོ། །
དེ་ནས་ཡང་འཁོར་བསྐྱེད་པའི་ཏིང་ངེ་འཛིན་བསྟན་ཏེ་དེའི་ཕྱིར། དེ་
ནས་ཡང་གཉིས་སུ་མེད་པའི་ཞེས་པ་ལ་སོགས་པ་གསུངས་ཏེ། ཐོག་མ་བྱང་ཆུབ་
ཀྱི་སེམས་ཇི་སྐད་བརྗོད་པའི་དེ་མ་ཐག་པའི་དེ་ནས་འཁོར་བསྐྱེད་དེ། ཡུམ་གྱི་
མཁའ་ལ་བྱང་ཆུབ་ཀྱི་སེམས་ཀྱི་ཐིག་ལེའི་ངོ་བོར་དེ་གནས་པ་དེ་ལས། ཕྱོགས་
དང་མཚམས་སུ་ཡི་གེའི་ངོ་བོར་གྱུར་ཏེ་དབུས་སུ་ཐ་གཉིས་ཟེ་འབྲུ་ལའོ། །ཤར་
ཕྱོགས་སུ་ཏ་གཉིས། ལྷོ་ཕྱོགས་སུ་ད་གཉིས། ནུབ་ཕྱོགས་སུ་དྷ་གཉིས།
བྱང་ཕྱོགས་སུ་ན་གཉིས། དྲག་པོ་དང་ཐུང་ངུ་གཉིས་ཏེ། རིགས་ལྔའི་ས་བོན་
ནོ༑ །ཤར་ཕྱོགས་སུ་ཀ །ལྷོ་ཕྱོགས་སུ་ཁ། ནུབ་ཕྱོགས་སུ་ག་ཐུང་ངུ་།
བྱང་ཕྱོགས་སུ་ག་རིང་པོ། དེ་ནི་ཕྱོགས་ཀྱི་སེམས་དཔའ་རྣམས་ཀྱི་ས་བོན་ནོ། །
ཤར་ལྷོ་མཚམས་སུ་ས། ལྷོ་ནུབ་མཚམས་སུ་ཕ། ནུབ་བྱང་མཚམས་སུ་བ་
ཐུང་ངུ་། བྱང་ཤར་མཚམས་སུ་བ་རིང་པོ་སྟེ་འདི་དག་ནི་མཚམས་ཀྱི་སེམས་


བདུད་རྩི་ཐིགས་པ་ཞེས་བྱ་བ

དཔའི་ས་བོན་ནོ། །།ཡང་ཤར་ཕྱོགས་སུ་ཙ། ལྷོ་ཕྱོགས་སུ་ཚ། ནུབ་ཕྱོགས་སུ་
ཛ་ཐུང་ངུ་། བྱང་ཕྱོགས་སུ་ཛ་རིང་པོ་སྟེ་དེ་ལ་སོགས་པ་ཕྱོགས་ཀྱི་སེམས་མ་ཡུམ་
གྱི་ས་བོན་ནོ། །ཤར་ལྷོ་མཚམས་སུ་ཡ། ལྷོ་ནུབ་མཚམས་སུ་ར། ནུབ་བྱང་
མཚམས་སུ་ལ། བྱང་ཤར་མཚམས་སུ་ཤ །སྟེང་དུ་སེ་ལ་སོགས་པའི་ས་བོན་ཏེ་
མཚམས་ཀྱི་སེམས་དཔའི་ཡུམ་རྣམས་སོ། །ཤར་ཕྱོགས་ང་། ལྷོ་ཕྱོགས་ཉ།
ནུབ་ཕྱོགས་སུ་མ། བྱང་ཕྱོགས་སུ་ས་སྟེ་སྒོ་བ་བཞིའི་ས་བོན་ནོ། །དེ་ལྟར་ཡི་
གེའི་དངོས་པོ་རྣམས་ཡོངས་སུ་གྱུར་པ་ལས། རྡོ་རྗེ་དང་འཁོར་ལོ་དང་། རིན་
པོ་ཆེ་དང་པདྨ་དང་། རལ་གྲི་ལ་སོགས་སོ་སོའི་ཕྱག་མཚན་དུ་གྱུར་ཏོ། །ཕྱག་
མཚན་དེ་ཡོངས་སུ་གྱུར་པ་ལས། ཆོས་ཀྱི་དབྱིངས་ཀྱི་གཟུགས་བརྙན་དུ་གྱུར་ཏེ་
གཙོ་བོ་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་གསང་བའི་སྙིང་པོ་འདི་བརྗོད་
དོ༑ །ཧཱུཾ་བཛྲ་དྷཱིཿག་དེ་བརྗོད་མ་ཐག་ཏུ་དེ་བཞིན་གཤེགས་པ་ཐམས་ཅད་ཞེ་སྡང་
ཆེན་པོའི་སྐུར་རྗེས་སུ་དྲན་དེ། སྐུར་གྱུར་ཏོ། །ཞེས་བཤད་པ་ཆོ་ག་གསུམ་
གྱིས་དོན་འདི་ནས་མར་བསྟན་ཏེ་དེའི་ཕྱིར། སྔགས་ཀྱི་ཡི་གེ་འཕྲོས་འདུས་པ་
ལས་ཞེས་ཞུས་པ་ལ་སོགས་པ་བསྟན་ཏེ། སྔགས་ཀྱི་ཡི་གེ་ཞེས་པ་ནི་ཐའོ། །དེ་
འཕྲོས་འདུས་པའི་ཡིག་འབྲུ་ལས་ཆོ་འཕྲུལ་གྱི་སྒྲ་འོག་ནས་འབྱུང་བ་འདི་སྐད་ཅེས་
བསྒྲགས་སོ། །དུས་གསུམ་གྱི་སངས་རྒྱས་ཐམས་ཅད་ཀྱི་གསུང་རྣམ་པར་དག་
པའི་རང་བཞིན་ཡི་གེའི་གཟུགས་སུ་གནས་པ་དེའི་ཕྱིར། ཨེ་མའོ་ཞེས་པ་ནས་
བསྒྲགས་སོ་ཞེས་པའི་བར་གྱིས་བསྟན་ཏེ། རིགས་ནི་ཞེ་སྡང་གི་སངས་རྒྱས་
རྣམས་ཀྱིས་གསུང་ངོ་། །དེ་ནས་ཐུགས་ཀྱི་ཆོ་ག་བསྟན་ཏེ། དུས་གསུམ་གྱི་
སངས་རྒྱས་རྣམས་ཀྱི་ཐུགས་ཀྱི་ངོ་བོ་རྡོ་རྗེའི་རང་བཞིན་དུ་གྱུར་ཏེ། དེའི་མཚན་
ཉིད་བསྟན་པའི་ཕྱིར་དེ་ནས་སྙིང་པོ་ཡི་གེ་དེ་ཞེས་པ་ནས་ཐུགས་ནི་བསྟན་པའོ། །


ཞེས་པའི་བར་གྱིས་བསྟན་པའོ། །དེ་ནས་ཡི་གེ་རྡོ་རྗེའི་བུམ་པའི་ནང་ན་ཡོད་པ་
ལས༑ རྡོ་རྗེར་འཕྲོས་སྐུར་འདུས་པ་ལས་འོད་ཀྱི་གོང་བུར་གྱུར་ཏེ་དེའི་སྐབས་
སུ་གོང་དུ་གསུངས་པའི་སྔགས་ཧཱུཾ་བཛྲ་དྷིག་བརྗོད་པས་སྐུ་ཡོངས་སུ་རྫོགས་ཏེ།
འཇིག་རྟེན་གྱི་ཁམས་སུ་གསང་བའི་དཀྱིལ་འཁོར་ནས་འཐོན་ཏེ་སྤྲོས་པས་སེམས་་
ཅན་ཞེ་སྡང་ཅན་གྱི་རྒྱུད་སྦྱངས་ནས་སླར་འདུས་པ་ལས། ཨ་ཞེས་བརྗོད་པས་་་་
གཙོ་བོ་ཉིད་ལ་ཐིམ་པར་གྱུར་ཏོ། །དེའི་ཕྱིར་དེ་ནས་ཐུགས་དེ་ཉིད་ཅེས་པ་ནས་
བདག་པོ་སྐུ་གསུང་ཐུགས་ཉིད་ལ་བཞུགས་སོ། །ཞེས་པའི་བར་གྱིས་བསྟན་ཏེ་གོ་
སླའོ༑ །ཕུང་པོ་ལྔ་ལས་རྣམ་པར་ཤེས་པའི་ཕུང་པོ་རྣམ་པར་དག་པའོ། །འདི་
ཇི་ལྟར་རྒྱས་པར་བསྟན་པ་བཞིན་འོག་མ་རྣམས་ལ་ཡང་ཤེས་པར་བྱའོ། །དེ་ནས་
དང་པོའི་བྱང་ཆུབ་སེམས་ལས་བྱུང་བའི་ཕྱིར། དེ་ནས་གཉིས་སུ་མེད་པའི་ཞེས་
པ་ནས་སྙོམས་པར་ཞུགས་ནས་ཞེས་པའི་བར་གྱིས་བསྟན་ཏོ། །སྐུ་ཡོངས་སུ་་་་
རྫོགས་པར་བྱ་བའི་རྐྱེན་གྱིས་བསྟན་པའི་ཕྱིར། ཉིད་ཀྱི་སྐུ་གསུང་ཐུགས་ཞེས་པ་
ནས་གཏི་མུག་ཆེན་པོའི་སྐུ་རྗེས་སུ་དྲན་ཏེ། ཞེས་པའི་བར་གྱིས་བསྟན་ཏོ། །
གཏི་མུག་ཆེན་པོའི་གསུང་གི་མཚན་ཉིད་བསྟན་པའི་ཕྱིར། གསུང་ཡིག་འབྲུ་ལས་
ཞེས་པ་ནས་གསུང་དྲི་མ་མེད་ཅེས་པའི་བར་གྱིས་བསྟན་ཏོ། །ཡི་གེ་དེ་ཡོངས་སུ་
གྱུར་པ་ལས། ཐུགས་མཚན་འཁོར་ལོར་གྱུར་པ་བསྟན་པའི་ཕྱིར། སྙིང་པོའི་་
ཡི་གེ་ཞེས་པ་ནས་ཟུར་བརྒྱད་པ་ལྟ་བུ་ཞེས་པའི་བར་གྱིས་བསྟན་ཏོ། །གཙོ་བོའི་
ཡོན་ཏན་གྱི་སྒོ་ནས་ཇི་ལྟར་འབྱུང་བ་བསྟན་པའི་ཕྱིར། དེའི་ཚེ་འཁོར་ལོ་ཞེས་པ་
ནས་སྐུའི་ཐུགས་ནི་བསྟན་པའོ། །ཞེས་པའི་བར་གྱིས་བསྟན་ཏོ། །དེ་ནས་་་
འཁོར་ལོ་དེ་ཡོངས་སུ་གྱུར་པ་ལས་སྔགས་གོང་མ་བརྗོད་པ་ལས་སྣང་མཛད་ཆེན་་་
པོའི་སྐུ་མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ་གཡས་ན་འཁོར་ལོ་གཡོན་


བདུད་རྩི་ཐིགས་པ་ཞེས་བྱ་བ 
ན་དྲིལ་བུ་བསྣམས་ཏེ་གསང་བའི་དཀྱིལ་འཁོར་ནས་འཐོན་ཏེ་འཕྲོ་བ་དང་འདུས་
པས་གོང་མ་བཞིན་དུ་བྱས་ཏེ། ཨ་ཞེས་བརྗོད་པས་ཤར་ཕྱོགས་སུ་བཞུགས་སོ། །
སྐུ་ལྔ་ལས་ནི་ཕུང་པོ་རྣམ་པར་དག་པའི་སྐུ་སྟེ། བྱང་ཆུབ་ཀྱི་སེམས་དེས་ཕྱི་དང་
ནང་དུ་སྣང་བ་ཐམས་ཅད་ལ་སྣང་བར་མཛད་པས་ན་རྣམ་པར་སྣང་མཛད་དོ། །
གཙོ་བོའི་བྱང་ཆུབ་ཀྱི་སེམས་དེ་ལས་དགོས་འདོད་རེ་བ་ཡིད་བཞིན་དུ་སྐོང་བ་དེའི་
ཕྱིར༑ དེ་ནས་ཡང་གཉིས་སུ་མེད་པའི་བདག་ཉིད་ཆེན་པོས་རིན་ཆེན་དཔལ་་་
ཞེས་པ་ནས་་ཡོན་ཏན་ཕྱག་རྒྱ་བསྟན་པ་དང་། གཡས་ཕྱོགས་སུ་བཞུགས་སོ་་་་
ཞེས་པའི་བར་གྱིས་བསྟན་ཏེ། སྐུ་མདོག་ནི་སྔོ་བས་དེས་ཕྱག་གཡས་ན་རིན་པོ་ཆེ་
གཡོན་ན་དྲིལ་བུའོ། །ཕུང་པོ་ལྔ་ལས་ཚོར་བའི་ཕུང་པོ་རྣམ་པར་དག་པའོ། །
དེ་ནས་ཡང་བྱང་ཆུབ་ཀྱི་སེམས་ཀྱི་མཚན་ཉིད་ཀྱིས་ཕྱི་དང་ནང་དུ་སྣང་བ་ལས་་་་་
མཐའ་ཡས་པར་ཁྱབ་པས་སྣང་བ་མཐའ་ཡས་ཏེ་དེ་བསྟན་པའི་ཕྱིར། གསལ་
བའི་སྒྲོན་མ་ཞེས་བྱ་བ་ནས། ཨེ་ཞེས་པ་བརྗོད་ཅིང་རྒྱབ་ཕྱོགས་སུ་བཞུགས་སོ། །
ཞེས་བྱ་བའི་བར་གྱིས་བསྟན་ཏེ། དེ་ཡང་སྐུ་མདོག་དམར་པོ་ཕྱག་གཡས་ན་པདྨ་
གཡོན་ན་དྲིལ་བུའོ། །ཕུང་པོ་ལྔ་ལས་ནི་འདུ་ཤེས་ཀྱི་ཕུང་པོ་རྣམ་པར་དག་པའོ། །
དེ་ནས་ཡང་བྱང་ཆུབ་ཀྱི་སེམས་དེའི་ངང་དུ་ཕྱི་དང་ནང་དུ་སྣང་བ་ཐམས་ཅད་
འདུས་ཤིང་ཡེ་ནས་རྣམ་པར་དག་པར་བྱས་ཏེ། འདི་ནི་བྱས་སོ། །འདི་ནི་མ་
བྱས་སོ། །ཞེས་བྱ་བ་མེད་དེ་ཐམས་ཅད་ཀྱི་དོན་གཅིག་གི་ངང་དུ་བསྒྲུབས་ཏེ་་་་
བསྟན་པའི་ཕྱིར་རྡོ་རྗེ་འཕྲོ་བ་ཞེས་བྱ་བ་ནས་ལས་ཀྱི་ཕྱག་རྒྱ་བསྟན་པའོ་ཞེས་པ་་་་་
དང་། གཡོན་ཕྱོགས་སུ་བཞུགས་སོ་ཞེས་པའི་བར་གྱིས་བསྟན་ཏོ། །སྐུ་མདོག་
ནི་ལྗང་གུ་ཕྱག་གཡས་ན་རལ་གྲི་གཡོན་ན་དྲིལ་བུའོ། །ཕུང་པོ་ལྔ་ལས་ནི་འདུ་་་
བྱེད་ཀྱི་ཕུང་པོ་རྣམ་པར་དག་པའོ། །དེ་ནས་བྱང་ཆུབ་ཀྱི་སེམས་དེ་ནི་གང་གི་ངོ་


བོར་ཡང་མ་གྲུབ་པར་བསྟན་པའི་ཕྱིར། དེ་ནས་བཅོམ་ལྡན་འདས་ཞེས་པ་ནས་་
ནམ་མཁའ་ལྟ་བུའི་ཞེས་པ་དང་རྡོ་རྗེ་འཛིན་པའི་སྐུ་ལ་འཁྲིལ་པའི་ཚུལ་གྱིས་སོ། །
ཞེས་པའི་བར་གྱིས་བསྟན་ཏེ་སྐུ་མདོག་ཡབ་དང་མཐུན་ཕྱག་གཡས་གཙོ་བོ་ལ་་
འཁྱུད་གཡོན་བགྲང་འཕྲེང་ངོ་། །འབྱུང་བ་ལྔ་ལས་ནི་ནམ་མཁའི་རང་བཞིན་ནོ།།
དེ་ནས་བྱང་ཆུབ་ཀྱི་སེམས་དེ་ནས་དུས་གསུམ་དུ་རྣམ་པར་རྟོག་པ་གང་གིས་ཀྱང་
བསྐྱོད་པ་མ་ཡིན་ཞིང་བསྟན་པར་བསྟན་པའི་ཕྱིར་བསྟན་པ་ཞེས་པ་ནས་སྣང་་
མཛད་སེམས་པའི་སྐུ་ལ་འཁྲིལ་བའི་ཚུལ་གྱིས་བཞུགས་སོ། །ཞེས་པས་བསྟན་ཏེ།
སྐུ་མདོག་གཙོ་བོ་དང་མཐུན་གཡས་དྲིལ་བུ་གཡོན་ཕྲེང་བ་ཀུན་ལ་ཤེས་པར་བྱའོ། །
འབྱུང་བ་ལས་ནི་སའི་རང་བཞིན་ནོ། །བྱང་ཆུབ་ཀྱི་སེམས་དེའི་ངང་དུ་ཕྱི་དང་་
ནང་དུ་སྣང་བ་ཐམས་ཅད་སྡུད་པས་ན་དེའི་མཚན་ཉིད་བསྟན་པའི་ཕྱིར་སྡུད་མ་རྡོ་
རྗེ་ཞེས་པ་ནས། རིན་ཆེན་སེམས་མའི་སྐུ་ལ་ཞེས་པའི་བར་གྱིས་བསྟན་ཏེ།
འབྱུང་བ་ལས་ནི་ཆུའི་རང་བཞིན་ནོ། །དེ་ནས་ཡང་བྱང་ཆུབ་ཀྱི་སེམས་དེས་ཉོན་
མོངས་པ་སྲེག་ཅིང་ཡང་དག་པའི་དབྱིངས་སུ་སྨིན་པར་བསྟན་པའི་ཕྱིར། འབར་
བའི་ཞེས་པ་ནས་ཆོས་ཀྱི་སེམས་པའི་སྐུ་ལ་ཞེས་པའི་བར་གྱིས་བསྟན་ཏེ། འབྱུང་
བ་ལྔ་ལས་མེའི་རང་བཞིན་ནོ། །དེ་ནས་ཡང་བྱང་ཆུབ་ཀྱི་སེམས་དེའི་ངང་དུ་ཕྱི་
དང་ནང་དུ་སྣང་བ་ཐམས་ཅད་ལ་ཐུགས་རྗེས་གཡོས་ཤིང་སྡུད་པས་ན། དེ་
བསྟན་པའི་ཕྱིར་གཡོ་བ་རྡོ་རྗེ་ཞེས་བྱ་བ་ནས་ལས་ཀྱི་སེམས་པའི་སྐུ་ལ་ཞེས་པའི་
བར་གྱིས་བསྟན་ཏེ། དེ་ལྟར་འབྱུང་བ་རླུང་གི་རང་བཞིན་ཏེ་དེ་ལྟར་འབྱུང་བ་ལྔ་
དང་རིགས་ལྔའི་མཚན་ཉིད་ཇི་ལྟར་ཡིན་པ་བསྒོམས་ན། ཇི་ལྟར་འདོད་པ་
བཞིན་དུ་འགྲུབ་བོ། །།དེ་ནས་བྱང་ཆུབ་ཀྱི་སེམས་དེ་ནམ་མཁའི་མཚན་ཉིད་དུ་
གནས་པས་ན་ནམ་མཁའི་སྙིང་པོའོ། །བྱང་ཆུབ་ཀྱི་སེམས་དེ་མཐའ་གཉིས་སུ་མི་


བདུད་རྩི་ཐིགས་པ་ཞེས་བྱ་བ 
ལྡང་ཞིང་ཡང་དག་པར་མ་བསྟན་པས་ན་སའི་སྙིང་པོའོ། །བྱང་ཆུབ་ཀྱི་སེམས་
ལས་སྒྲའི་ཚུལ་དུ་སྐུ་ཉིད་བྱུང་ནས་སེམས་ཅན་གྱི་དོན་མཛད་པས་སྤྱན་རས་་་
གཟིགས་དབང་ཕྱུག་གོ། །བྱང་ཆུབ་ཀྱི་སེམས་དེའི་ངང་ལས་བཟང་ངན་མེད་པས་
ན་ཀུན་ཏུ་བཟང་པོའོ། །བྱང་ཆུབ་ཀྱི་སེམས་དེས་ཀུན་ལ་ཁྱབ་པས་བྱམས་པའོ། །
བྱང་ཆུབ་ཀྱི་སེམས་དེའི་ངང་ལས་ཉོན་མོངས་པ་མེད་པས་ན་སྒྲིབ་པ་རྣམ་པར་སེལ་
བའོ༑ །བྱང་ཆུབ་ཀྱི་སེམས་དེའི་ངང་དུ་སྡུད་པས་ན་འཇམ་དཔལ་དུས་རྟག་ཏུ་
དེ་དང་མི་འབྲལ་བས་ན་ཕྱག་ན་རྡོ་རྗེའོ། །བྱང་ཆུབ་ཀྱི་སེམས་དེ་དབྱིངས་རྣམ་་
པར་དག་པས་ན་ལ་སེ་ལ་དེའི་ངང་ལས་གང་འགག་པ་མེད་པར་འབྱུང་བས་མ་ལེའོ། །
དེའི་ངང་ལས་ཇི་ལྟ་བའི་སྒོ་ནས་ཆོས་སྟོན་པའི་གིརྟིའོ། །ཇི་ལྟར་སྣང་བས་ན་་་་
ནིརྟིའོ༑ །བྱང་ཆུབ་ཀྱི་སེམས་དེ་མཉེས་ཤིང་མཉེས་པས་དུ་པེ། ཆོས་ཀྱི་་་་་
དབྱིངས་སུ་སྤྲོས་པས་པུཥྤ། དབྱིངས་གསལ་བར་གྱུར་པས་མར་མེ་མ། ཤིན་
ཏུ་མཉེས་པས་གནྡེ་མའོ། །བྱང་ཆུབ་སེམས་ཀྱི་རྐྱེན་ཆོས་ཀྱི་དབྱིངས་པས་ལྕགས་
ཀྱུ་མ། སྟོད་སྨད་ནས་འཁྱུད་པས་ཞགས་པ་མ། རྡོ་རྗེ་དང་པད་མར་ཡང་དག་
པར་ལྡན་པས་ལྕགས་སྒྲོག་མའོ། །ཤིན་ཏུ་དགྱེས་པའི་རོ་བསྟར་བས་དྲིལ་བུ་མའོ།།
བྱང་ཆུབ་ཀྱི་སེམས་དེས་འཁོར་བའི་སྐྱོན་དག་པས་ཡ་མཱནྟ་ཀྲྀད་དེ་ལ་འཆི་བ་མེད་
དེ་འཆི་བདག་གི་བདུད་བཅོམ་པས་༐ཀྲྀད་བྱང་ཆུབ་ཀྱི་སེམས་དེའི་ངང་དུ་
གཉིས་སུ་མི་ཕྱེད་ཅིང་ལྷའི་བུའི་བདུད་བཅོམ་པས་པདྨནྟ་ཀྲྀད་་དེའི་ངང་ལས་ཉོན་
མོངས་པ་རྡུལ་ཙམ་ཡང་མི་མངའ་བས་པྲཛྙཱནྟ་ཀྲྀད་དོ། །དེའི་ཕྱིར་གཞན་ཡང་
སེམས་པ་དང་ཞེས་པ་ལ་སོགས་པ་གསུངས་ཏེ། གཞན་ཡང་རིགས་ལྔ་ཡབ་ཡུམ་
ལས་གཞན་པ་སེམས་དཔའ་ལ་སོགས་པ་སྟེ། དེའི་ཕྱིར་སེམས་དཔའ་སྟེ་སའི་་་་་་
སྙིང་པོ་ལ་སོགས་པ་བརྒྱད་དང་། སེམས་མ་སྟེ་ལ་སེ་ལ་སོགས་པ་བརྒྱད་དོ།


ཁྲོ་བོ་དང་ཞེས་པ་ནི་ཡ་མཱན་ཏ་ཀྲྀད་ལ་སོགས་པ་བཞིའོ། །ཁྲོ་བོ་སྒོ་སྐྱོང་འདྲ་སྟེ་
ལྕགས་ཀྱུ་མ་ལ་སོགས་པ་བཞིའོ། །སྤྲུལ་སྐུ་ལ་སོགས་པ་ནི་བྱང་ཆུབ་སེམས་ལས་་
སྤྲུལ་པ་སྟེ། ཐུབ་པ་ཆེན་པོ་དྲུག་སྟེ་དེ་རྣམས་བསྐྱེད་པ་དང་། ས་བོན་དང་་་་
ཕྱག་མཚན་ལ་སོགས་པ་ནི་སྒྱུ་འཕྲུལ་གྱི་རྒྱུད་ལས་ཇི་ལྟར་གྲགས་པ་བཞིན་གྱི་རིམ་་
པ་ཇི་ལྟ་བར་རོ། །
དེ་ལྟར་དཀྱིལ་འཁོར་དུ་བཀོད་པ་དེ་རྣམས་ཀྱང་གང་ལས་འབྱུང་ཞེ་ན་དེ་
བསྟན་པའི་ཕྱིར། གཉིས་མེད་བདག་པོ་བྱིན་བརླབས་ལས་ཞེས་གསུངས་ཏེ།
ཡབ་ཡུམ་གཉིས་སུ་མེད་པའི་བྱིན་གྱིས་བརླབས་ལས་བྱུང་ངོ་། །འོ་ན་གནས་་
དང་ལྟ་་དང་འདི་ལྟར་གནས་པས་རང་བཟོ་མིན་ནམ་ཞེ་ན་མིན་ཏེ་ཇི་སྐད་དུ།
གནས་དག་ཏུ་ནི་དཀྱིལ་འཁོར་དང་། །འགྲོ་རྣམས་དགོད་པར་ཇི་ལྟ་བར། །
དེ་ལྟར་སྟོན་པ་མཆོག་གིས་མཛད་ཅེས་སོ། །དེ་བཞིན་གཤེགས་པ་ཐམས་ཅད་ཀྱི་
ཞེས་པ་ནི། དེ་བཞིན་ཉིད་ཀྱི་གནས་སུ་གཤེགས་ཤིང་གཤེགས་པས་ན། དེ་
བཞིན་གཤེགས་པ་སྟེ། དེ་མ་ལུས་པ་ཐམས་ཅད་ཀྱི་སྐུ་གསང་བ་་ཐུགས་གསང་
བ་སྟེ། དེའི་ངང་དུ་ཐམས་ཅད་གནས་ཤིང་སྡུད་པས་ན་དུར་ཁྲོད། ཤིན་ཏུ་
དཀོན་པས་ན་ཁུ་བྱུག །དེའི་ངང་ལ་རོལ་པས་རོལ་པ། དེ་སྟོན་པ་ཉིད་ཀྱི་ཞལ་
ནས་གསུངས་པས་་ན་མདོ་སྡེ་སྟེ། དེ་ལས་ཏིང་ངེ་འཛིན་ནི་དོན་དམ་པའི་
བདེན་པ་དང་ཀུན་རྫོབ་རིམ་པར་བཀོད་པའི་དོན་དེ། དོན་དམ་པ་དང་།
ཀུན་རྫོབ་ཀྱི་ཚུལ་གྱིས་ཇི་ལྟར་ཡིན་པ་ཤེས་པར་བྱའོ། །ལེའུ་ཞེས་བྱ་བ་ཇི་ལྟར་
གོས་ཀྱི་སྣལ་མ་མང་པོ་བསྡོམས་ནས་གཅིག་ཏུ་བྱས་ཏེ། གོན་ན་སྦྲང་བུ་དང་་
སྡིག་པ་ལ་སོགས་ཏེ་འཚེ་བའི་རྣམ་པ་དང་རླུང་དང་། གྲང་བ་ལ་སོགས་པ་སྟེ།
གནོད་པ་ཐམས་ཅད་བཟློག་པ་དེ་བཞིན་དུ། རྒྱུད་ཀྱི་དོན་འདིས་ཉོན་མོངས་པ་


0


བདུད་རྩི་ཐིགས་པ་ཞེས་བྱ་བ 
ལྔ་དང་འཁོར་བའི་སྐྱེ་གནས་དང་ཕྱིན་ཅི་ལོག་གི་འཚེ་བ་ལས་ཡང་དག་པའི་་་
དབྱིངས་སུ་བཟློག་པ་ན་གོས་འདྲ་བའི་ཕྱིར་ལེའུ་འོ། །རྒྱུད་ཀྱི་དོན་འདི་ལེན་ཅིང་
འཛིན་པས་སྟོན་པའི་གཞུང་གི་ཚོགས་ལ་ཡང་ལེའུ་ཞེས་བྱ་བའོ། །བདུད་རྩིའི་
ཐིགས་པ་ཞེས་བྱ་བའི། །རྒྱ་ཆེར་འགྲེལ་པ་ལས་བདེན་པ་གཉིས་བཤད་པའི་་
ལེའུ་སྟེ། དང་པོའོ།། 
དེ་ལྟར་ལེའུ་དང་པོར་ཐམས་ཅད་བསྐྱེད་ནས། མཐར་ཕྱིན་པའི་དོན་གསལ་
བར་བསྟན་པའི་ཕྱིར། དེ་ནས་ཞེས་པ་ལ་སོགས་པ་བྱང་ཆུབ་ཀྱི་སེམས་ཀྱི་ལེའུ་་་་་་
གཉིས་པ་གསུངས་ཏེ། བཅོམ་ལྡན་འདས་ལ་ཕྱག་འཚལ་ནས། འདི་སྐད་གསོལ་བ་
བཏབ་བོ། །ཞེས་བྱ་བར་སྦྱར་རོ། །བཅོམ་ལྡན་འདས་སྐུ་གསང་བ་གསུང་གསང་བ་
ཐུགས་གསང་བ་ཀུན་གྱི་མཆོག་དམ་པའི་བདག་པོ་ལ་མཆོད་པ་དང་ཕྱག་བཙལ་་་་
ནས་འོག་ནས་འབྱུང་བའི་བསྟོད་པས་བསྟོད་དེ་བྱང་ཆུབ་སེམས་ཀྱི་དོན་འོག་ནས་
འབྱུང་བ་འདི་སྐད་ཅེས་སྡུད་པ་པོ་རྡོ་རྗེ་ཆོས་ཀྱིས་བཅོམ་ལྡན་འདས་ལ་གསོལ་བ་་
གདབ་བོ། །བཅོམ་ལྡན་འདས་ལ་བསྟོད་པའི་ཕྱིར། ཨེ་མའོ་བདེར་གཤེགས་བཅོམ་
ལྡན་འདས་ཞེས་པ་ལ་སོགས་པ་གསུངས་ཏེ། ཨེ་མའོ་ཞེས་པས་སྟོན་པ་ལས་སྡུད་པ་
པོ་ངོ་མཚར་བའི་ཚིག་གོ། །བདེར་གཤེགས་ཀྱི་དོན་ནི་གོང་དུ་བཤད་ཟིན་ཏོ། །
བཅོམ་ལྡན་འདས་ཞེས་པ་ནི་ཉོན་མོངས་པ་ཐམས་ཅད་བཅོམ་ལྡན་འདས་ཏེ་སྟོན་
པ་ལ་བོད་པའི་ཚིག་གོ། །གསང་མཆོག་དགྱེས་པ་ཆེ་ཞེས་བྱ་བ་ནི་བྱང་ཆུབ་ཀྱི་་
སེམས་ཀྱི་ངོ་བོར་གྱུར་པ་ལ་དགྱེས་པ་ཆེ་ཞེས་བརྗོད་དོ། །རྣམ་པར་དག་པའི་ལམ་
ཞེས་བྱ་བ་ནི་བདེ་བ་ཆེན་པོའི་འཁོར་ལོ་ལ་སོགས་པའི་བདག་ཉིད་དུ་གྱུར་པས་ལམ།
ཞེས་བརྗོད་དོ། །ངོ་མཚར་འབྱུང་བ་ཁྱོད་ལ་འདུད་ཅེས་བྱ་བ་ནི་བྱང་ཆུབ་སེམས་


ནོར་བུའི་ནང་དུ་གནས་པའི་སྐབས་ན་ལྷན་ཅིག་སྐྱེས་པའི་དགའ་བ་འབྱུང་བའི་་་་
བདག་པོར་གྱུར་པས་ངོ་མཚར་རོ་ཁྱོད་ལ་བདག་འདུད་པས་སོ་འཁོར་རྣམས་ཀྱི་་་་་
དོན་དུ་ལུས་ངག་ཡིད་གསུམ་གྱིས་འདུད་དོ། །བཏུད་ནས་ཅི་བྱེད་ཅེ་ན་རྟེན་དང་་
བརྟེན་ཅན་དུ་སྣང་བའི་དེ་ཁོ་ན་ཉིད་ཀྱི་དོན་དང་། དོན་དམ་པ་དང་ཀུན་རྫོབ་ཀྱི་
བྱང་ཆུབ་ཀྱི་སེམས་ཀྱི་དོན་ཞུ་བ་དེའི་ཕྱིར་དཀྱིལ་འཁོར་རྣམས་ཀྱི་དེ་ཉིད་དོན།
བྱང་ཆུབ་སེམས་ཀྱི་མཚན་ཉིད་དེ་སྡུད་པ་པོ་དག་དང་འཁོར་རྣམས་ལ་བཤད་དུ་་་་
གསོལ༑ ཞེས་འཁོར་གྱིས་གླེང་བསླང་བའོ། །
དཀྱིལ་འཁོར་གྱི་དེ་ཁོ་ན་ཉིད་དང་། བྱང་ཆུབ་སེམས་ཀྱི་མཚན་ཉིད་བསྟན་
པའི་ཕྱིར། དེ་ནས་གསང་བ་མཆོག་གི་བདག་པོས་རྡོ་རྗེ་ཡིད་ཀུན་ཏུ་བཟང་པོ་ལ་
སྟོན་པས་བཀའ་སྩལ་པ། སེམས་དཔའ་ཆེན་པོ་ཞེས་བོས་ནས་ངས་ཁྱོད་ལ་
བཤད་ཀྱིས་ལུས་ངག་ཡིད་གསུམ་གྱི་སྒོ་ནས་ཉོན་ཅིག་ཅེས་བཀའ་སྩལ་ལོ། །སྡུད་
པ་པོ་ཡིད་ཀུན་ཏུ་བཟང་པོ་ཁྱོད་ཀྱིས་སྤོབས་པ་བསྐྱེད་ནས་འཁོར་གྱི་དོན་དུ་ཞུ་བ་
ལེགས་སོ་ལེགས་པར་ཞུས་སོ་ཞེས་ལན་བྱིན་ཏེ། དཀྱིལ་འཁོར་གྱི་དེ་ཁོ་ན་ཉིད་
དང་། བྱང་ཆུབ་སེམས་ཀྱི་དེ་ཁོ་ན་ཉིད་དང་། བྱང་ཆུབ་སེམས་ཀྱི་མཚན་
ཉིད་འདི་ནི་སྔོན་གྱི་རྒྱལ་བ་སངས་རྒྱས་ཐམས་ཅད་དང་། ད་ལྟར་གྱི་རྒྱལ་བ་
སངས་རྒྱས་ཐམས་ཅད་དང་། ཕྱི་མ་འབྱུང་བའི་རྒྱལ་བ་སངས་རྒྱས་རྣམས་ཀྱི་
དོན་འདི་ལ་མ་གསུངས་པ་གསུང་བར་རྒ་བ་ཡིན་ཏེ། དེ་ཅིའི་ཕྱིར་ཞེ་ན།
དཀྱིལ་འཁོར་གྱི་དེ་ཁོ་ན་ཉིད་དང་། བྱང་ཆུབ་སེམས་ཀྱི་མཚན་ཉིད་ནི་བརྗོད་དུ་
ཡང་མེད་ལ། སྣོད་དུ་གྱུར་པ་ཡང་དཀོན་པའི་ཕྱིར་རོ། །སེམས་དཔའ་ཆེན་པོ་
དེ་བས་ན་ཁྱོད་ཉིད་ལ་དྲིས་ཤིག་ཅེས་སྟོན་པས་བཀའ་སྩལ་ཏེ། ཅང་མི་གསུང་
བར་བཞུགས་སོ། །ཞེས་པ་ནི་དེ་ཁོ་ན་ཉིད་དང་སེམས་ཀྱི་མཚན་ཉིད་ནི་བརྗོད་


བདུད་རྩི་ཐིགས་པ་ཞེས་བྱ་བ 
པ་ལས་འདས་ཤིང་། གང་གི་ངོ་བོར་མ་གྲུབ་པའི་ཕྱིར། ཅང་མི་གསུང་བའོ། །
དེ་ལྟར་མ་གསུངས་པའི་དོན་གྱིས་འཁོར་རིགས་ལྔ་དང་དེར་མ་བས་ཏེ། དེ་
བཞིན་གཤེགས་པ་ཐམས་ཅད་ཀྱི་སྡུད་པ་པོ་རྡོ་རྗེ་ཆོས་ལ་ཞུས་ཤིག་པར་བསྐུལ་བ་
བསྟན་པའི་ཕྱིར། དེ་ནས་མི་བསྐྱོད་པ་ཞེས་པ་ནས་བཀའ་གསལ་བ་ལས་ཞེས་
པའི་བར་གྱིས་བསྟན་ཏོ། །དེ་ནས་སྡུད་པ་པོ་རྡོ་རྗེ་ཡིད་ཀུན་ཏུ་བཟང་པོས་
རིགས་ལྔའི་སངས་རྒྱས་དང་། བྱང་ཆུབ་སེམས་དཔའ་རྣམས་ཀྱིས་བསྐུལ་བར་
ཐུགས་སུ་ཆུད་ནས། འཁོར་མང་པོ་རྣམས་བྱང་ཆུབ་སེམས་ཀྱི་སྣོད་དུ་རུང་བར་
བྱིན་གྱིས་བརླབས་ནས་སྟོན་པ་ཀུན་ཏུ་བཟང་པོའི་ཞལ་དུ་བལྟས་ནས་གནས་སོ།།
ཞལ་དུ་བལྟས་ནས་གནས་པ་ཡང་སྟོན་པ་ཡང་སྟོན་པས་ཀྱང་ཐུགས་སུ་ཆུད་དེ།
བདེ་བ་བསྟན་པའི་ཕྱིར། དེ་ནས་བཅོམ་ལྡན་འདས་ཞེས་པ་ལ་སོགས་པ་བསྟན་
ཏེ༑ བཀའ་སྩལ་ཏོ་ཞེས་པར་འབྲེལ་ཏོ། །ཞུས་པའི་དོན་བསྟན་པའི་ཕྱིར།
རྡོ་རྗེ་ཡིད་ཀུན་ཏུ་བཟང་པོ་ལ་སོགས་པ་འདུས་པའི་འཁོར་ཚོགས་རྣམས་ཉོན་ཅིག་
ཅེས་གནང་ནས་བསྐུལ་ཏེ་སྟོན་པས་གླེང་བསླང་ངོ་། །
དེ་ནས་སྟོན་པས་འདི་སྐད་གསུངས་སོ། །ཞེས་བྱ་བའི་དོན་བསྟན་པའི་ཕྱིར།
བྱང་ཆུབ་སེམས་ཞེས་བྱ་བ་ནི་ཞེས་པ་ལ་སོགས་པས་བསྟན་ཏེ། བྱང་ཆུབ་ཀྱི་སེམས་
དེའི་མཚན་ཉིད་གང་ཡིན་ཞེ་ན། འདི་ལྟ་སྟེ་བརྗོད་དང་སྨྲ་བསམ་ཡུལ་ལས་འདས་
ཞེས་བྱ་སྟེ། བྱང་ཆུབ་ཀྱི་སེམས་གནས་ནས་བསྐྱོད་དེ་ནོར་བུའི་ནང་དུ་གནས་ཙམ་
ན་ཁུ་བ་དང་ལྷན་ཅིག་དུ་སྐྱེ་བའི་དགའ་བ་འབྱུང་སྟེ། དེ་ལ་ཡུན་རིང་དུ་གནས་
པའི་དུས་ན་ཕྱི་དང་ནང་དུ་སྣང་བ་འདི་ཉིད་རང་བཞིན་གྱིས་སྟོང་པའི་མཚན་ཉིད་
དུ་མཐོང་སྟེ། སྟོང་པའི་མཚན་ཉིད་དེ་ལ་ནི་བརྗོད་དང་སྨྲ་བསམ་ཡུལ་ལས་འདས་
ཞེས་གསུངས་ཏེ། དུས་དེ་ཉིད་དུ་བྱང་ཆུབ་སེམས་ཀྱི་མཚན་ཉིད་འདི་ཡིན། འདི་


ལྟ་བུ་ཞིག་ཡོད་དོ་ཞེས་བྱ་བ་མེད་དེ། བརྗོད་པ་ལས་འདས་སོ། །དེ་ལྟ་བའི་སྐབས་
སུ་དོན་དམ་པ་ཞེས་པ་དང་། ཀུན་རྫོབ་ཅེས་བྱ་བའི་ཐ་སྙད་ཐམས་ཅད་དང་བྲལ་་
བས༑ དོན་དམ་ཀུན་རྫོབ་ཐ་མི་དད་ཅེས་གསུངས་པ་ཡིན་ནོ། །རང་ལུས་ངག་
ཡིད་རྡོ་རྗེ་སྟེ་ཞེས་བྱ་བ་ནི། རང་གི་ལུས་དང་ངག་དང་ཡིད་གསུམ་ཡང་རང་
བཞིན་གྱིས་ཡེ་ནས་རྣམ་པར་དག་སྟེ་ཆོས་ཀྱི་དབྱིངས་སུ་གྱུར་པས་རྡོ་རྗེ་ཞེས་
གསུངས་པ་ཡིན་ནོ། །གཅིག་གིས་གཉིས་ཀྱི་ལས་བྱེད་པས་ཞེས་བྱ་བ་ནི་གཅིག་
ཅེས་ཏེ་བྱང་ཆུབ་སེམས་ཀྱི་ངོ་བོའོ། །ལས་བྱེད་པས་ཞེས་པ་ནི། རྟེན་དང་
བརྟེན་ཅན་གཉིས་ཀྱིས་ལས་བྱེད་ཅིང་བསྐྱེད་དེ་ལྷའི་དཀྱིལ་འཁོར་དུ་སྣང་བ་
ཐམས་ཅད་ནི་དོན་ཡོད་པར་མ་ཡིན་ཏེ། ཇི་སྐད་དུ་སྒྱུ་འཕྲུལ་མ་ཆེན་མོའི་ནང་་
ནས་ཀྱང་ཨེ་མའོ་རྡོ་རྗེ་ཕུང་པོ་ཡན་ལག་ནི། རྫོགས་པའི་སངས་རྒྱས་ལྔ་རུ་གྲགས།།
སྐྱེ་མཆེད་ཁམས་རྣམས་མང་པོ་ཀུན། །བྱང་ཆུབ་སེམས་དཔའི་དཀྱིལ་འཁོར་དེ། །
ས་ཆུ་སྤྱན་དང་མ་མ་ཀི། །མེ་རླུང་གོས་དཀར་སྒྲོལ་མ་སྟེ། །ནམ་མཁའ་དབྱིངས་ཀྱི་
དབང་ཕྱུག་མ། །སྲིད་གསུམ་ཡེ་ནས་རྣམ་པར་དག་ཅེས་གསུངས་ཏེ། དེའི་ཕྱིར།
ལུས་དང་ངག་ཡིད་མ་གྲུབ་པར་གསུངས་ཏེ། དེ་ལྟར་ལྷའི་གཟུགས་སུ་ལུས་ངག་
ཡིད་གསུམ་གནས་ཀྱང་དོན་དམ་པར་མ་གྲུབ་སྟེ། ཆོས་ཀྱི་དབྱིངས་སུ་རྟོགས་པའི་
རིག་པའི་སྐྱེས་བུ་གང་སུ་ཡང་རུང་བ་དེའི་ནི་དོན་དམ་པ་བྱང་ཆུབ་ཀྱི་སེམས་་་་་
བསྐྱེད་པ་ཡིན་ཞེས་བཅོམ་ལྡན་འདས་ཀྱིས་གསུངས་སོ། །དེ་ནི་དོན་དམ་པའི་་་་་
བདེན་པ་སྟེ། དེ་གསུངས་མ་ཐག་ཏུ་འཁོར་རྣམས་ཀྱིས་ཀྱང་ཐུགས་སུ་ཆུད་དེ།
རང་རང་གི་ལུས་ངག་ཡིད་གསུམ་ལ་སེམས་ནས་ཅང་མི་སྨྲ་བར་འཁོད་དོ།
དེ་ནས་བཅོམ་ལྡན་འདས་ལ་སྡུད་པ་པོ་ལ་སོགས་པའི་འཁོར་རྣམས་ཀྱིས་
རྟོགས་ཚད་དབུལ་བའི་ཕྱིར། དེ་ནས་ཡིད་ཀུན་ཏུ་བཟང་པོ་ལ་སོགས་པའི་


བདུད་རྩི་ཐིགས་པ་ཞེས་བྱ་བ།

རྟོགས་ཚད་དབུལ་ཏེ། སྔོན་ལ་སྡུད་པ་པོས་རྟོགས་ཚད་ཕུལ་བ། ཨེ་མའོ་
བདེར་གཤེགས་བཅོམ་ལྡན་འདས། །སངས་རྒྱས་ཀུན་གྱི་བྱང་ཆུབ་སེམས།
རྟོགས་པར་དཀའ་བའི་སྙིང་པོ་འདི། །རབ་ཏུ་མི་རྟོག་གནས་མེད་དོ། །ཞེས་
བྱ་བ་ལས། ཨེ་མའོ་ཞེས་པ་ནི། སྡུད་པ་པོས་ཡིད་ཀུན་ཏུ་བཟང་པོ་དེ་བྱང་
ཆུབ་ཀྱི་སེམས་ཐུགས་སུ་ཆུད་དེ་དམ་པའི་ཚིག་གོ། །བདེར་གཤེགས་བཅོམ་ལྡན་
ཞེས་བྱ་བ་ནི། བོས་པའི་ཚིག་སྟེ། གཉིས་སུ་མེད་པའི་གནས་ནི་བདེ་བ་སྟེ།
དེ་རུ་གཤེགས་པའི་ངང་ལ་བཞུགས་པ་ནི། ཀྱེ་བཅོམ་ལྡན་ཞེས་བོས་པའོ།
སངས་རྒྱས་ཀུན་གྱི་བྱང་ཆུབ་སེམས་ཞེས་བྱ་བ་ནི། གཟུང་བ་དང་འཛིན་པའི་་་་་
མཐའ་ལས་འདས་པ་ནི་སངས་རྒྱས་ཀུན་གྱི་བྱང་ཆུབ་ཀྱི་སེམས་ཡིན་ཏེ་དེ་རབ་ཏུ་་
རྟག་དཀའ་བ་བརྗོད་པ་ཐམས་ཅད་དང་བྲལ་བ་དེ་ལ་ནི། རྟག་པར་དཀའ་་་་
བའི་སྙིང་པོ་འདི་ཞེས་གསུངས་སོ། །མཐའ་རྣམ་པ་གཉིས་དང་བྲལ་ཏེ་མི་རྟོག་་་
པའི་ཡེ་ཤེས་དེ་ལ་རྣམ་པར་རྟོག་པ་གང་གིས་ཀྱང་བསྐྱོད་པ་མ་ཡིན་པ་སྟེ་རྟོག་པར་
དཀའ་བས། རབ་ཏུ་མི་རྟོགས་གནས་མེད་པའོ། །ཞེས་གསུངས། རང་གི་་
ལུས་ངག་ཡིད་གསུམ་ལ་སེམས་ནས་འདུག་གོ། །
་དེ་ནས་ཡང་འཁོར་རིགས་ལྔའི་རྟོགས་ཚད་ཕུལ་བ་སྟོན་ཏེ། སྔོན་ལ་མི་
བསྐྱོད་པས་་རྟོགས་ཚད་ཕུལ་བ། ཨེ་མའོ་གཟུང་འཛིན་རྣམ་སྤངས་པ། །ཚིག་
དང་ཡི་གེའི་སྤྱོད་ཡུལ་མིན། །ཆོས་བདག་མེད་པའི་མཉམ་པ་ཉིད། །རང་
སེམས་གདོད་ནས་མ་སྐྱེས་པའོ། །ཞེས་བྱ་བ་ནི། གཟུང་འཛིན་རྣམ་སྤངས་པ་
ཞེས་པ་ནི། ཕྱི་གཟུང་བར་བྱ་བའི་ཡུལ་ནི་ནང་འཛིན་པར་བྱེད་པའི་སེམས་ཉིད་
སྣང་བ་ལས་མ་གཏོགས་པ་ཡུལ་ལོགས་ཤིག་ན་གྲུབ་པ་མེད་དོ། །འོ་ན་ནང་་
འཛིན་པར་བྱེད་པའི་སེམས་ཉིད་ཡོད་དམ་ཞེ་ན། མེད་དེ་ནང་འཛིན་པའི་སེམས་


ཉིད་ཀྱང་སྐད་ཅིག་མས་གཞིག་པས་རང་བཞིན་མེད་དོ། །འོ་ན་སྐད་ཅིག་མའི་
ཆོས་གཞིག་་པ་ནི་སྔ་མ་ནི་འགགས་ཕྱི་མ་ནི་མ་བྱུང་ད་ལྟར་ནི་མི་གནས་པས་སྟོང་
པའི་རང་བཞིན་དུ་གྲུབ་སྟེ། སྟོང་པ་ནི་སྟོང་པའི་སེམས་ཞུགས་ནས་རྟག་པའི་་་་་
སྐྱོན་ཡིན་ན། གཟུང་བ་དང་འཛིན་པ་ཇི་ལྟར་སྤང་དུ་བཏུབ་མི་བཏུབ་བོ། །
ལན་དུ་དེ་ལྟར་མ་ཡིན་ཏེ། གཟུང་བར་བྱ་བ་དང་འཛིན་པར་བྱེད་པ་གཉིས་ཀ་་
མ་གྲུབ་སྟེ། སྟོང་ཞིང་བདག་མེད་པར་གྲུབ་ལ་སྟོང་ཞིང་བདག་མེད་པ་ཞེས་བྱ་བ་
དེ་ལ་ཡང་གནས་པ་མ་ཡིན་ཏེ། ཤེས་པ་དང་བརྗོད་པའི་མཐའ་ལས་འདས་པའི་
ཕྱིར༑ གཟུང་འཛིན་རྣམ་སྤངས་ཞེས་པ་ནས། །རང་སེམས་བཟོད་ནས་མ་་་
སྐྱེས་པའོ། །ཞེས་མི་བསྐྱོད་པས་གསུངས་སོ། །དེ་ནས་རྣམ་པར་སྣང་མཛད་་
ཀྱིས་རྟོགས་ཚད་ཕུལ་བའི་འདི་སྐད་དུ་གསུངས་སོ། །ཨེ་མའོ་ཆོས་ཀུན་སྟོང་པའི་
བདག །རང་གི་ངོ་བོ་བརྗོད་དུ་མེད། །བརྗོད་མེད་དེ་ཉིད་སྣ་ཚོགས་པའི། །
ཆོས་རྣམས་ཀུན་ལ་ཁྱབ་པར་གནས། །ཞེས་བྱ་བ་ལ། ཆོས་ཀུན་སྟོང་པའི་་་
བདག་ཅེས་བྱ་བ་ནི་ཕྱི་ནང་དུ་སྣང་བའི་ཆོས་ཐམས་ཅད་ནི་ངོ་བོ་ཉིད་ཀྱིས་སྟོང་སྟེ།
མེ་མེ་ཡིས་སྟོང་། ཆུ་ཆུ་ཡིས་སྟོང་། ས་སས་སྟོང་། རླུང་རླུང་གིས་སྟོང་།
གཟུགས་གཟུགས་ཀྱིས་སྟོང་། ཞེས་པ་ལ་སོགས་པ་རྒྱལ་བ་ཡུམ་ཆེན་མོ་ལས་རྒྱ་་
ཆེར་གསུངས་ཏེ། དེའི་ཕྱིར། ཆོས་ཀུན་སྟོང་པའི་བདག་ཅེས་གསུངས་ཏེ།
རང་གི་ངོ་བོ་མ་སྐྱེས་པ་དེ་ལ་ནི། སོ་སོའི་ངོ་བོ་འདི་ལྟ་བུ་ཡིན་བྱ་བ་བརྗོད་དུ་
མེད་རང་བཞིན་གྱིས་འོད་གསལ་བ་དེའི་ཕྱིར། རང་གི་ངོ་བོ་བརྗོད་དུ་མེད་ཅེས་
གསུངས་སོ། །འོ་ན་རང་གི་ངོ་བོ་མ་སྐྱེས་པ་དེ་ལ་འདི་ལྟར་སྣང་བ་ལ་མ་ཁྱབ་
བམ་ཞེ་ན། ཁྱབ་སྟེ་མ་སྐྱེས་པ་སྟེ། སྟོང་པ་གཏིང་ཆད་པ་ནི་མ་ཡིན་ཏེ་གང་ལ་
ཡང་འགག་པ་མེད་པར་རང་འབྱུང་སྟེ། འབྱུང་བའི་དངོས་པོ་ཐམས་ཅད་ལ་


བདུད་རྩི་ཐིགས་པ་ཞེས་བྱ་བ )
ཡང་མར་མེ་དང་འོད་ཀྱི་ཚུལ་དུ་ཁྱབ་ནས་གནས་ཏེ། དེའི་ཕྱིར། བརྗོད་མེད་
དེ་ཉིད་སྣ་ཚོགས་པའི། །ཆོས་རྣམས་ཀུན་ལ་ཁྱབ་པར་གནས། །ཞེས་བཅོམ་
ལྡན་འདས་རྣམ་པར་སྣང་མཛད་ཀྱིས་གསུངས་སོ། །དེ་ནས་ཡང་རིན་ཆེན་
སེམས་དཔས་རྟོགས་ཚད་ཕུལ་བ་འདི་གསུངས་སོ། །ཨེ་མའོ་ངོ་མཉམ་བྱང་
ཆུབ་སེམས། །མིང་དུ་བཏགས་པའི་ཆོས་རྣམས་ཀུན། །མཉམ་པ་ཉིད་ལ་
གནས་བཅས་ཕྱིར། །མཉམ་པ་ཉིད་ལས་གཞན་མེད་དོ། །ཞེས་བྱ་བ་ལ།
མཉམ་ཉིད་བྱང་ཆུབ་སེམས་ཞེས་པ་ནི་འདི་ལྟར་སྣང་བ་ཐམས་ཅད་ཡེ་ཕྱི་མོ་ཉིད་
མ་སྐྱེས་པ་ཆོས་ཀྱི་དབྱིངས་ཡིན་ལ། དེའི་ངང་ལ་ནི་སངས་རྒྱས་སེམས་ཅན་
གཉིས་མེད་དེ། དེའི་ངང་ལ་དུས་རྟག་ཏུ་གནས་བཅས་ཤིང་གནས་པས་ན།
མཉམ་པ་ཉིད་ལས་གཞན་མེད་དོ། །ཞེས་རིན་ཆེན་སེམས་དཔས་གསུངས་སོ། །
དེ་ནས་ཡང་ཆོས་ཀྱི་སེམས་པས་རྟོགས་ཚད་ཕུལ་བ་འདི་གསུངས་སོ། །ཆོས་སུ་་་
སྣང་བ་ཐམས་ཅད་ཀུན། །རང་གི་ངོ་བོས་བརྗོད་དུ་མེད། །དེ་ཉིད་བྱང་ཆུབ་
སེམས་སུ་ནི། །མཁས་པས་བསྒོམས་ན་རྟོགས་པར་འགྱུར། །ཞེས་པ་ལ་ཆོས་སུ་་
སྣང་བ་ཐམས་ཅད་ཀུན་ཞེས་པ་ནི་ཕྱི་འབྱུང་བ་ལྔ་ལས་གྲུབ་པ་བསྟན་པའི་རང་་་་་་
བཞིན་ཅན་གྱི་ཆོས་དང་། ནང་ཕུང་པོ་ལྔ་ལས་གྲུབ་པའི་གཡོ་བར་སྣང་བ་ཐམས་
ཅད་ཀུན། ཡེ་ནས་མ་སྐྱེས་པ་ཡིན་ཏེ་བརྗོད་པ་ལས་འདས་པ་དེའི་ཕྱིར། རང་
གི་ངོ་བོ་བརྗོད་དུ་མེད་ཅེས་གསུངས་ཏེ། སྤྲོས་པའི་མཐའ་བརྒྱད་དང་བྲལ་བ་ནི་
བྱང་ཆུབ་ཀྱི་སེམས་ཏེ། དེ་ལ་བྱང་ཆུབ་ཀྱི་སེམས་ཡིན་ཞེས་བརྗོད་པས་འབྲས་
བུ་མི་ཐོབ་སྟེ། དེའི་ངང་དུ་ཡང་ནས་ཡང་དུ་མཁས་པས་ཉམས་སུ་བླངས་ནས་་་
གཉིས་མེད་པའི་ཡེ་ཤེས་གདོད་རྟོགས་པར་འགྱུར་བ་དེའི་ཕྱིར། དེ་ཉིད་བྱང་་་་་
ཆུབ་སེམས་སུ་ནི། །མཁས་པས་བསྒོམས་ན་རྟོགས་པར་འགྱུར། །ཞེས་ཆོས་ཀྱི་་་་


སེམས་པས་གསུངས་སོ། །དེ་ནས་ཡང་ལས་ཀྱི་སེམས་པས་རྟོགས་ཚད་ཕུལ་བ་
འདི་གསུངས་སོ། །ཆོས་ཀུན་བྱང་ཆུབ་སེམས་ཉིད་དེ། །ངེས་པ་མེད་དེ་དངོས་
རྟོག་བྲལ། །དེ་ཉིད་དག་པའི་རང་བཞིན་པས། །མཁས་པས་ཅི་དགར་་་་་
བསྒོམས་ན་འགྲུབ་ཅེས་བྱ། །ཆོས་ཀུན་བྱང་ཆུབ་སེམས་ཉིད་དེ་ཞེས་པ་ནི། ཕྱི་
དང་ནང་དུ་སྣང་བའི་ཆོས་ཀུན། ཡེ་ནས་མ་བཅོས་པས་བྱང་ཆུབ་ཀྱི་སེམས་ཉིད་
ཡིན་ཏེ། བརྟགས་པའི་དངོས་པོ་ནི་གསོག་གསོ་བ་ཡ་མ་བརླ་ཡིན་པས་ངེས་ན།
ངེས་པ་མེད་དེ་དངོས་རྟོག་བྲལ། །དེ་ཉིད་དག་པའི་རང་བཞིན་པས། །མཁས་
པས་ཅིར་དགར་བསྒོམས་ན་འགྲུབ། །ཅེས་ལས་ཀྱི་སེམས་པས་གསུངས་སོ། །
དོན་དམ་པའི་བདེན་པ་འབའ་ཞིག་བསྟན་པའོ། །བྱང་ཆུབ་ཀྱི་སེམས་རབ་ཏུ་
སྡོམ་པའི་ལེའུ་ནི་བྱང་ཆུབ་ཀྱི་སེམས་ཀྱི་ལེའུའོ། །བདུད་རྩི་ཐིགས་་པ་ཞེས་བྱ་་་
བའི་རྒྱ་ཆེར་འགྲེལ་པ་བཤད་པ་ལས། ལེའུ་གཉིས་པའོ།། །།
དེ་ལྟར་བྱང་ཆུབ་ཀྱི་སེམས་ཀྱི་མཚན་ཉིད་བསྟན་པ་དང་ལས་དང་པོའི་དང་
པོ་པ་རྣམས་ལ་གཟུགས་ཀྱི་དཀྱིལ་འཁོར་བསྟན་པའི་ཕྱིར། དེ་ནས་ཞེས་པ་ལ་
སོགས་པ་བསྟན་ཏེ། དེ་ནས་ཞེས་པ་ནི་སྔར་གྱི་ལེའུ་འདས་པའི་དེ་མ་ཐག་པ་དེ་་་་་
ནས་སོ། །ཡང་ཡིད་ཀུན་ཏུ་བཟང་པོས་བཅོམ་ལྡན་གསང་བ་མཆོག་གི་བདག་པོ་
ལ་འོག་ནས་འབྱུང་བའི་ཚིག་འདི་སྐད་གསོལ་བ་བཏབ་བོ། །དེ་ནས་ཅི་འདོད་་་་
པའི་ཕྱིར་གསོལ་བ་བཏབ་ཅེ་ན། བརྙན་མའི་དཀྱིལ་འཁོར་མ་འདྲེས་པར་རིམ་པར་
འདོད་པའི་ཕྱིར། ཨེ་མ་བདེར་གཤེགས་རྒྱལ་བའི་གཙོ་ཞེས་པ་ནས་བདེ་བར་
གཤེགས་པས་བཤད་དུ་གསོལ། ཨ་ལ་ལ་ཧོ་ཞེས་པའི་བར་གྱིས་བསྟན་ཏེ་གོ་སླའོ། །
ཞུས་པའི་ལན་བསྟན་པའི་ཕྱིར། དེ་ནས་སྟོན་པ་རྒྱལ་མཆོག་གིས། །


བདུད་རྩི་ཐིགས་པ་ཞེས་བྱ་བ 
ཞེས་པ་ལ་སོགས་པ་གསུངས་ཏེ། དེ་ནས་སྟོན་པ་མཐའ་རྣམ་པ་གཉིས་ལ་རྒྱལ་་་
བའི་རྒྱལ་མཚན་བཙུགས་ཤིང་ཀུན་གྱི་མཆོག་དུ་གྱུར་པ་དེས། སྡུད་པ་པོ་ཀུན་ཏུ་
བཟང་པོས་ཞུས་པའི་ཚིག་གསན་ནས། སྙན་མའི་དཀྱིལ་འཁོར་ཐུགས་དང་པོའི་
སྒོ་ནས་རབ་ཏུ་འཁོར་རྣམས་ལ་བཤད་དེ་ཕྱི་བའི་གང་ཟག་ལས་དང་པོའི་དང་པོ་་
པ་རྣལ་འབྱོར་ལ་འཇུག་པར་འདོད་པའི་ཆེད་དུའོ། །
དེ་ཡང་ལས་དང་པོ་པ་གང་ཟག་རྣམ་པ་ལྔ་པོས་ཀྱང་སློབ་དཔོན་གྱི་མཚན་
ཉིད་ཇི་ལྟ་བུས་བྱ་བ་བརྟག་པར་བྱ་བའི་ཕྱིར། སློབ་དཔོན་བྱེད་དང་རྗེས་
འབྲངས་པས་ཞེས་པ་ལ་སོགས་པ་བསྟན་ཏེ། སློབ་དཔོན་བྱེད་དང་ཞེས་པ་ནི་
གང་ཟག་ལྔ་པོ་འདྲེན་པར་བྱེད་པའི་ཕྱིར། སློབ་དཔོན་བྱེད་དང་ཞེས་བྱ་བ་སྟེ།
སྔོན་བདེ་བར་གཤེགས་པས་ཇི་ལྟར་མཛད་པའི་རྗེས་སུ་འབྲང་བའི་སློབ་དཔོན་
དེའི་མཚན་ཉིད་བཤད་པར་བྱ་སྟེ། དེའི་ཕྱིར་བློ་ཡངས་རྒྱུད་ལ་གོམས་པ་དང་
ཞེས་པ་ལ་སོགས་པ་བསྟན་ཏེ། བློ་ཡངས་རྒྱུད་ལ་གོམས་པ་དང་། ཞེས་པ་་
ནི་ཕྱི་དང་ནང་དུ་སྣང་བའི་ཆོས་ལ་རྟོག་པ་མི་སྐྱེ་ཞིང་བློ་ཡངས་པར་མཛད་པ།
རྣལ་འབྱོར་གྱི་རྒྱུད་དང་། རྣལ་འབྱོར་བླ་ན་མེད་པའི་རྒྱུད་ལ་གོམས་ཤིང་མཁས་
པ་དང་། བླ་མའི་ཉམས་ཀྱིས་མན་ངག་ཐོབ་ཅིང་ཏིང་ངེ་འཛིན་ལས་སུ་རུང་བ་
དང་། སྟོན་པའི་བཀའ་ཕྱི་ནང་གི་ཆོས་སྡེ་སྣོད་གསུམ་ལ་མ་རྨོངས་ཤིང་། ཐེ་
ཚོམ་མི་ཟ་བ་དང་ཡང་དག་པའི་ཏིང་ངེ་འཛིན་ལ་སྲན་ཐུབ་ཅིང་ལྟ་བ་མི་ལྡོག་པ་
དང་། ཡང་དག་པའི་ཆོས་ལ་དད་པའི་དད་པ་ཆེ་བ་དང་། ཕྱིན་ཅི་མ་ལོག་
པ་ལ་ཡིད་ཆེས་པའི་དད་པ་ཆེ་བ་དང་། ཡང་དག་པའི་ཆོས་ལ་དད་པ་ཆེ་བ་དང་
ལ་སོགས་པའི་དད་པ་མངའ་བ་གསང་བ་སྟེ། འཁོར་ལོ་བཞིའི་བྱེ་བྲག་དང་།
སྦས་པ་སྟེ། ཤེས་རབ་མ་རབ་འབྲིང་ཐ་མ་གསུམ་ལ་ཇི་ལྟར་བྱ་བའི་ཐབས་མཆོག་


རྣམས༑ སྣོད་ངན་པ་གང་ཟག་འཕྱར་པོ་གསང་མི་ཐུབ་པ་རྣམས་ལ་མི་སྟེར་བ་
དང་། བླ་མ་ལས་མཐར་ཕྱིན་པའི་དབང་མཆོག་རྣམས་ཐོབ་པ་ནི། རྡོ་རྗེ་
འཛིན་པའི་དཀྱིལ་འཁོར་གྱི་ལས་ཀུན་ཀྱང་བྱ་བ་ཐམས་ཅད་ལ་ཡངས་ཤིང་། དེ་
ལྟ་བུའི་མཚན་ཉིད་དང་ལྡན་པའི་སློབ་དཔོན་དེ་ནི་རྡོ་རྗེ་འཛིན་པའི་སྙན་མའི་སློབ་
དཔོན་ནོ། །དེ་ནས་འཁོར་ལོ་ཅན་གྱི་སློབ་དཔོན་བསྟན་པའི་ཕྱིར། ཡན་ལག་
དམ་ཚིག་མ་ཉམས་དང་ཞེས་བྱ་བ་ལ་སོགས་པ་བསྟན་ཏེ། ཡན་ལག་དམ་ཚིག་
ཅེས་བྱ་བ་ནི་འོག་ནས་འབྱུང་བའི་དམ་ཚིག་བཅོ་ལྔ་མ་ཉམས་ཤིང་། མདོག་དང་
སྟེ་ཤིན་ཏུ་མདོག་སེར་ལ་འཚེར་བ་དང་། གཟུགས་དང་སྟེ་གཟུགས་ཤིན་དུ་་
བཟང་བ་སྟོད་སྨད་ཕྱེད་པའོ། །སྟོབས་དང་ལྡན་ཏེ་ཤིན་དུ་མི་འོས་པའི་སྟོབས་་་
ཡོད་པའོ། །འཁོར་ལོ་སྒྱུར་བའི་མཚན་ཡོད་པའི་ལག་པ་གཡོན་པའི་སྲིན་ལག་གི་
སྦ་བ་ན་འཁོར་ལོ་རྩིབས་བརྒྱད་ཡོད་པ། ལུས་དྲི་ཞིམ་པོ་ཨ་ཀ་རུ་ལ་སོགས་པའི་
དྲི་ཞིམ་པོའི་དྲང་དང་ལྡན་པ། དེ་ལྟ་བུའི་མཚན་མ་ཡོད་པ་དེ་ནི་སངས་རྒྱས་་་་
འཁོར་ལོ་ཅན་གྱི་དཀྱིལ་འཁོར་གྱི་སློབ་དཔོན་ཡིན་པར་རབ་ཏུ་གསུངས་སོ། །།དེ་
ནས་ཡང་རིན་པོ་ཆེའི་སློབ་དཔོན་གྱི་མཚན་ཉིད་བསྟན་པའི་ཕྱིར་ཤེས་པ་ཆེ་ཞིང་་་
ཡོན་ཏན་ལྡན་ཞེས་པ་ལ་སོགས་པ་གསུངས་ཏེ། ཤེས་པ་ཆེ་ཞིང་ཡོན་ཏན་ལྡན་་་
ཞེས་པ་ནི་ཕྱི་དང་ནང་གི་ཆོས་ལ་མ་རྨོངས་པ་དང་། བཟོ་དང་རིག་པའི་གནས་
ལ་མཁས་པ་དང་། ཡོན་ཏན་སྒོ་ཡངས་ཏེ་ཅི་ལ་ཡང་མ་འགགས་པར་བྱེད་པ་་་་
དང་སྤྱོད་ལམ་དག་སྟེ་ཆོས་སྤྱོད་རྣམ་པ་བཅུ་སྤྱོད་པ་དང་། རྡོ་རྗེ་སློབ་དཔོན་་་་་
དཔུན་ལ་གདུངས་ཏེ་ཅི་འཚམ་པའི་སྒོ་ནས་སློབ་དཔོན་ཁུར་ཞིང་མཆེད་ལ་གདུང་
བ་དེ་ལྟ་བུའི་ངང་ཚུལ་གང་ལ་ཡོད་པའི་གང་ཟག་དེ་ནི་རིན་པོ་ཆེའི་སློབ་དཔོན་ནོ།།
དེ་ནས་ཡང་པདྨའི་སློབ་དཔོན་གྱི་མཚན་ཉིད་བསྟན་པའི་ཕྱིར། རྟག་ཏུ་ཟློས་
་0


བདུད་རྩི་ཐིགས་པ་ཞེས་བྱ་བ
པ་བརྩོན་པ་དང་། །ཞེས་པ་ནས། པདྨོ་ཅན་གྱི་བླ་མར་གཟུང་ཞེས་པས་་་་
བསྟན་ཏེ་གོ་སླའོ། །དེ་ནས་ཡང་ལས་ཀྱི་རིགས་ཀྱི་སློབ་དཔོན་གྱི་མཚན་ཉིད་་་
བསྟན་པའི་ཕྱིར། བྱ་བའི་ལས་ལ་མ་རྨོངས་ཤིང་ཞེས་པ་ནས། སྣ་ཚོགས་ལས་
ཀྱི་བླ་མར་ཡིན་ཞེས་པའི་བར་གྱིས་བསྟན་ཏེ་གོ་སླའོ། །དེ་ནས་དཀྱིལ་འཁོར་སྤྱིའི་
སློབ་དཔོན་གྱི་མཚན་ཉིད་བསྟན་པའི་ཕྱིར། དེ་དག་ཡོན་ཏན་མ་ལུས་ལྡན་ཞེས་
བྱ་བ་ལ་སོགས་པ་གསུངས་ཏེ། དེ་དག་ཡོན་ཏན་མ་ལུས་ལྡན་ཞེས་བྱ་བ་ནི།
གོང་མ་ཇི་སྙེད་བརྗོད་པའི་ཡོན་ཏན་ཀུན་དང་ལྡན་པའོ། །ཐེག་པ་ཀུན་ལ་འབྱམ་
པ་ནི། ཕྱི་ནང་གི་ཐེག་པ་ཀུན་ལ་མཁས་ཤིང་གོམས་པ་ནི་སྤྱིའི་སྙན་མའི་དཀྱིལ་་
འཁོར་གྱི་སློབ་དཔོན་ནོ། །
དེ་ནས་ཡང་སློབ་དཔོན་གྱི་སློབ་མའི་མཚན་ཉིད་མ་བརྟགས་ན་སྣོད་ངན་
པས་གཉིས་ཀ་བརླག་པར་འགྱུར་ཏེ། དེའི་ཕྱིར་བླ་མ་ལུང་ལྡན་༧དེས་ཀྱང་ནི།
སློབ་མའི་མཚན་ཉིད་བརྟག་པར་ཅེས་ཞེས་གསུངས་སོ། །ད་ནི་འདི་ནས་མར་སོ་
སོའི་མཚན་ཉིད་བསྟན་ཏེ། དེའི་ཕྱིར་རྐྱེན་ཐུབ་མི་ལྡོག་དམ་ཚིག་གནས། །
ཞེས་པ་ནས་རྡོ་རྗེ་ཅན་གྱི་སློབ་མ་རུང་ཞེས་པའི་བར་གྱིས་བསྟན་ཏེ་གོ་སླའོ།
འཁོར་ལོ་ཅན་གྱི་སློབ་མ་བསྟན་པའི་ཕྱིར། ལུས་དང་ཡན་ལག་མཛེས་ལྡན་དང་
ཞེས་པ་ནས། སངས་རྒྱས་འཁོར་ལོ་ཅན་གྱིས་བཤད་ཅེས་བཤད་པའི་བར་གྱིས་་
བསྟན་ཏེ་མཚན་ཉིད་གོ་སླའོ། །རིན་པོ་ཆེའི་སློབ་མ་བསྟན་པའི་ཕྱིར། སྤྱོད་་་
ལམ་རྣམ་བཞི་ལྷུན་སྡུག་ཅིང་ཞེས་པ་ནས། རིན་ཆེན་དཀྱིལ་འཁོར་དག་གིའོ་་་
ཞེས་པའི་བར་གྱིས་བསྟན་ཏེ་གོ་སླའོ། །པདྨའི་སློབ་བུ་བསྟན་པའི་ཕྱིར། ངག་
གི་སྒོ་ནས་ཤིན་ཏུ་སྦྱངས་ཞེས་པ་ནས་པདྨ་འཛིན་པའི་སྣོད་དུ་བཤད་ཅེས་པའི་བར་
གྱིས་བསྟན་ཏོ། །ལས་ཀྱི་སློབ་མ་བསྟན་ཏེ། དེའི་ཕྱིར་ལས་ལ་གུས་ཤིང་ཞེས་་


པ་ནས་སྣ་ཚོགས་རྡོ་རྗེའི་བུ་ཡིན་ནོ། །ཞེས་པའི་ཚིག་བཞི་པས་བསྟན་ཏོ། །
སྤྱིའི་དཀྱིལ་འཁོར་སློབ་མ་བསྟན་པའི་ཕྱིར། ཡོན་ཏན་དེ་ཀུན་ལྡན་པ་ལ། །
ཀུན་གྱིས་བསྐུར་ཞིང་ཤིན་ཏུ་མཛེས། །ཡིད་དུ་འོང་ཞིང་སྤྱོད་པ་བཟོ། །སྤྱི་ཡི་
དཀྱིལ་འཁོར་དག་ལ་ཤིས། །ཞེས་པའི་ཚིག་བཞི་པོ་དེས་བསྟན་ཏེ་གོ་སླའོ། །
དེ་ནས་ཡང་དཀྱིལ་འཁོར་བྱ་བའི་གནས་ཀྱི་མཚན་ཉིད་བསྟན་ཏེ། དེ་ལ་
ཡང་གཉིས་ཏེ། བླང་བར་བྱ་བ་དང་སྤང་བར་བྱ་བ་གཉིས་སོ། །བླང་བར་བྱ་
བ་ལ་སོ་སོའི་མཚན་ཉིད་རྣམས་ཏེ་བྱེ་བྲག་དྲུག་གོ། །སྔོན་ལ་སྤང་བར་བྱ་བའི་་་
གནས་བསྟན་པའི་ཕྱིར། གནོད་སྦྱིན་མོའི་སྤར་རྗེས་དང་། །ཞེས་པ་ལ་སོགས་
པ་བསྟན་ཏེ། གནོད་སྦྱིན་མོའི་སྤར་རྗེས་ནི་བྲག་ལ་གཅན་ཟན་གྱིས་བྲད་པ་འདྲ་
བ་ཡོད་པས། གྲོག་པོ་ཤར་ཤོར་མང་བ། གཡོན་ན་གཡའ་མཆི་རིས་འདྲ་བ་ཡོད་
པ༑ གཡས་ན་གཡའ་སྔོན་པོ་རལ་གྲི་འདྲ་བ་འམ་མདུང་འདྲ་བའམ། དགྲ་
སྟ་འདྲ་བ་ཡོད་པ་ནི་གནོད་སྦྱིན་མཚོན་ཆའི་གཤལ་རྗེས་དང་ཞེས་བྱའོ། །འབྱུང་པོ་
དག་གི་རྒྱུ་ས་དང་། །ཞེས་པ་ནི་རི་ཐལ་བ་གཏོར་བའམ། མང་པོ་སྣ་ཟུག་པ་དེ་ལྟ་
བུའོ༑ །ཀླུ་གདུག་དག་གི་རྒྱུ་སྲང་དང་ཞེས་བྱ་བ་ནི། ཀླུ་གདུག་པ་ཡོད་པའི་་
ཆུ་དམིག་འགྲམ་མམ། རྒྱུ་སྲང་དེ་བཙན་རྒྱུ་བའི་གོང་སུམ་མོ། །རྟེན་དང་་་་
འབྲེལ་པའི་གནས་དག་དང་ཞེས་བྱ་བ་རྟེན་ཏེ། ཡུལ་གྱི་ལྷ་འདྲེ་གཉན་པོའི་རྟེན་
བྲག་གམ་ཤིང་ལ་སོགས་པའི་འབྲེལ་པ་ནི་ཤིང་དང་བྲག་དང་ལྷ་འདྲེ་འབྲེལ་པའི་་་་
གནས་ཏེ་དེ་ལ་སོགས་པའི་གནས་རྣམས་སུ་བསྒྲུབ་ན། ཁ་ན་མ་ཐོ་བ་དང་བཅས་
པར་འགྱུར་ཏེ། དེར་ཚེའི་འདུ་བྱེད་བྱེད་པར་འགྱུར་རོ། །དེ་སྤངས་ན་དངོས་
གྲུབ་ཅི་འདོད་པ་མྱུར་བར་འོང་ངོ་། །
ད་ནི་བླང་བར་བྱ་བའི་གནས་རྣམས་བསྟན་པའི་ཕྱིར། རྡོ་རྗེ་བྲག་ཆེན་


བདུད་རྩི་ཐིགས་པ་ཞེས་བྱ་བ 
གཏམས་པ་འམ་ཞེས་བྱ་བ་ལ་སོགས་པས་བསྟན་ཏེ། དེ་ཡང་སྔོན་ལ་རྡོ་རྗེ་འཛིན་
པའི་གནས་བསྟན་པའི་ཕྱིར། འོག་ནས་འབྱུང་བའི་མཚན་ཉིད་འདི་གསུངས་་
སོ༑ །རྡོ་རྗེ་བྲག་ཆེན་གཏམས་པ་འམ་ཞེས་བྱ་བ་ནི་ཤིན་ཏུ་བྲག་རྡོ་རྗེ་འམ་སྲ་བ་
དང་། མཁྲེགས་པ་དང་། ལྷུན་སྡུག་པའོ། །རི་བོ་འདུས་པའི་རྩེ་རྣམས་ཞེས་བྱ་བ་
ནི་རིན་པོ་ཆེ་སྤུངས་པ་འདྲ་བའི་རྩེ་མོའོ། །མདངས་བཟངས་གངས་རི་བྲག་དུ་ཞེས་
བྱ་བ་ནི་མདངས་དགའ་བའི་གནས་དང་། གངས་རི་ཏེ་བྲག་དཀར་པོ་གངས་རི་
དཀར་པོ་རྩེ་ལ་ཡོད་པ་དང་བྲག་དཀར་ལ་ལྷུན་སྡུག་པ་ཡོད་པའི་གནས་དེ་རྣམས་་
སུ་རྡོ་རྗེ་འཛིན་པའི་རྣལ་འབྱོར་པའི་བསྒྲུབ་པའི་གནས་སོ། །འཁོར་ལོ་ཅན་གྱི་་
གནས་བསྟན་པའི་ཕྱིར། ཕུག་དང་དགོན་པའི་རི་དག་དང་ཞེས་པ་ལ་སོགས་པ་
བསྟན་ཏེ། ཕུག་དང་དགོན་པའི་རི་དག་དང་། །ཞེས་པ་ནི་སྤང་ཕུག་བཟང་པོ་
ཁ་ཤར་དུ་ལྟས་པ་འམ། སྔོན་གྱི་རྣལ་འབྱོར་པས་བསྒྲུབས་པའི་དགོན་པའི་་་
གནས་སམ་སྤང་རི་ཟླུམ་པོའི་ཤར་དུ་ཁ་བལྟས་པའོ། །ནགས་ཚལ་དྲ་བ་གཏིབས་
པ་འམ། །ཞེས་བྱ་བ་ནི་ལུང་པ་ཁ་ཤར་དུ་བལྟས་པའི་ནང་ན་ཚལ་ཆེན་པོས་་་་་
གཏིབས་ནས་ཡོད་པ་འམ། འོན་ཏེ་ཤར་ཕྱོགས་ཀྱི་ངོས་ནས་གཏིབས་ནས་ཡོད་་
པའོ༑ །མདངས་བཟངས་ཤར་དུ་གཞོལ་བའི་ཞེས་བྱ་བ་ནི་ཤིན་ཏུ་མདངས་
དགའ་བའི་གནས་དེ་ལྟ་བུའི་སངས་རྒྱས་འཁོར་ལོ་ཅན་གྱི་གནས་སོ། །རིན་པོ་
ཆེའི་གནས་བསྟན་པའི་ཕྱིར་འོག་ནས་འབྱུང་བ་འདི་གསུངས་སོ། །རིན་ཆེན་སྣ་་
ལྔའི་ཁ་དོག་གམ་ཞེས་བྱ་བ་ནི། ཤར་དཀར་བ་ལྷོ་སེར་བ་ནུབ་དམར་བ་བྱང་་་
ལྗང་བ་དབུས་སྔོ་བའི་མཚན་ཉིད་དམ། ཡང་ན་གནས་དེ་ཉིད་ནས་ཚོན་སྣ་
ཚོགས་པ་ཡོད་པའོ། །རིན་པོ་ཆེ་ཟུར་བརྒྱད་དབྱིབས་འདྲ་བར་ཞེས་བྱ་བ་ནི།
རི་ཉིད་རིན་པོ་ཆེ་ཟུར་བརྒྱད་པ་ལྟ་བུ་ཡོད་པ་དང་། ཡང་བྲག་རིན་པོ་ཆེ་སྤུངས་


པ་འདྲ་བ་དང་། ཡང་ན་སའི་དབྱིབས་རིན་པོ་ཆེ་འདྲ་བའི་གནས། དེ་ནི་
རིན་པོ་ཆེ་བསྒྲུབ་པའི་གནས་ཡིན་པར་བཤད་དོ། །དེ་ནས་པདྨའི་གནས་བསྟན་
པའི་ཕྱིར། ཙན་དན་ཞེས་པ་ནས། པདྨོ་བསྒྲུབ་པར་དེ་ཤིས་སོ་ཞེས་པས་་
བསྟན་ཏེ། གོ་སླའོ་སྟེ་པདྨའི་གནས་སོ། །ལས་ཀྱི་གནས་བསྟན་ཏེ། དུར་
ཁྲོད་ཅེས་བྱ་བ་ནས་སྣ་ཚོགས་རྡོ་རྗེ་ཅན་གྱི་ཞེས་པ་བསྟན་ཏེ་སྣ་ཚོགས་རྡོ་རྗེ་ཅན་གྱི་
བསྒྲུབ་པའི་གནས་སོ། །སྤྱིའི་གནས་བསྟན་ཏེ། རི་བྲན་མང་པོ་འདུས་པའི་སྤྱི། །
རི་བོས་བསྐོར་བའི་ལྷུན་འཕྲན་ཚལ་ཞེས་པས་བསྟན་ཏེ། སྤྱིའི་དཀྱིལ་འཁོར་་
བསྒྲུབ་པའི་གནས་སོ། །ཡང་ན་རིགས་ཐམས་ཅད་ཀྱི་ཡོན་ཏན་ཆ་དང་ལྡན་པས་
བཤད་ཅེས་བྱ་བ་ནི་གནས་ལྔའི་མཚན་ཉིད་ཚང་བ་ནི་སྤྱིའི་དཀྱིལ་འཁོར་བསྒྲུབ་
པའི་སའོ། །བླ་མ་དང་སློབ་མའི་གནས་རྣམས་ཀྱི་མཚན་ཉིད་མ་བརྟགས་ན་མི་
འགྲུབ་པའི་ཉེན་དང་ཁ་ན་མ་ཐོ་བའི་ཡ་ཁར་བཅས་པ་སྟེ། དངོས་གྲུབ་རིང་བས་
དེའི་ཕྱིར་དངོས་གྲུབ་རིང་ཞེས་གསུངས་སོ། །དེའི་མཚན་ཉིད་ཤེས་པའི་རྣལ་
འབྱོར་པས་སྤང་བླང་གཉིས་བྱ་བའི་ཕྱིར་བློ་ཅན་གྱིས་ཤེས་ནས་སྤང་བར་བྱ་བ་ཡིན་
ཞེས་བྱ་བ་ཡིན་གསུངས་སོ།
དེ་ནས་ཡང་ཏིང་ངེ་འཛིན་དང་ལྡན་མི་ལྡན་གྱི་སྐྱོན་བསྟན་ཏེ། རྣལ་
འབྱོར་བློ་མཆོག་མི་ལྡན་ན་ཞེས་པ་དང་བདེར་གཤེགས་རྒྱལ་བ་ཀུན་གྱི་གསུངས་
ཞེས་པའི་བར་གྱིས་བསྟན་ཏེ་གོ་སླའོ། །ཏིང་ངེ་འཛིན་དང་ལྡན་གནས་དང་། །
སློབ་མ་ལ་སོགས་པ་གཞུང་དང་མཐུན་པ་མེད་ཀྱང་འགྲུབ་པར་བསྟན་པའི་ཕྱིར།
བློ་དང་ལྡན་པའི་རྣལ་འབྱོར་པས་ཞེས་པ་ནས། འགྲུབ་འགྱུར་འདི་ལ་ཐེ་ཚོམ་
མེད་ཅེས་པས་བསྟན་ཏོ། །ཏིང་ངེ་འཛིན་དང་གནས་ལ་སོགས་པ་གཉིས་ཆར་
འཕྲུགས་ན་དངོས་གྲུབ་མྱུར་བར་བསྟན་པའི་ཕྱིར། འོན་ཀྱང་གནས་དང་སློབ་


བདུད་རྩི་ཐིགས་པ་ཞེས་བྱ་བ 
མ་དང་། །མཚན་ཉིད་རྣམས་ནི་བཤད་པ་ཡིན། །ཞེས་པའི་བར་གྱིས་བསྟན་
ཏེ་གོ་སླའོ།
དེ་ནས་གནས་ལ་སོགས་པ་རྙེད་ནས་སའི་འདུ་བར་བྱ་བ་བསྟན་པའི་ཕྱིར།
ཞེས་པ་ལ་སོགས་པ་བསྟན་ཏེ། མཚན་མས་དངོས་པོ་གཞོལ་བའི་ཕྱིར་ཞེས་པ་ནི་
ལྷའི་དཀྱིལ་འཁོར་རོ། །དེའི་དངོས་པོ་རྫས་སུ་སྣང་བ་གཞོམ་པའོ།
ལྷའི་དཀྱིལ་འཁོར་བསྒོམ་པའི་གནས་དང་ས་དང་བར་སྣང་དང་། དེ་་་་
ཡང་རིགས་རྣམས་སོ་སོ་གནས་ཀྱི་མཚན་མ་ལྟར། །བརྟགས་ཏེ་རྙེད་ནས་ངེས་་་་
པར་གཟུང་བའོ། །
དེ་ནས་ས་སྦྱངས་ཏེ་དེའི་ཏིང་ངེ་འཛིན་བྱ་བའི་ཕྱིར། ཏིང་ངེ་འཛིན་རྩེ་
གཅིག་པ་ཞེས་པས་བསྟན་ཏེ། བདག་ཉིད་ཡི་དམ་གྱི་ལྷར་དྲན་པ་བྱ་བ་ནི།
ཏིང་ངེ་འཛིན་གཅིག་གོ་དེས་ས་སྦྱང་བ་སྟེ། དེ་ལ་ཡང་གཉིས་ཡོད་དེ། ཕྱིའི་
སྦྱང་བ་དང་ནང་གི་སྦྱང་བ་དང་གཉིས་སོ། །ཕྱིའི་སྦྱང་བ་ནི་འབྱུང་བ་གསུམ་
གྱིས་ཇི་ལྟར་སྦྱངས་པའོ། །ནང་གི་སྦྱངས་པ་ནི་སའི་དངོས་པོ་ཐམས་ཅད་རང་
བཞིན་མེད་དེ་སྟོང་པར་བསྒོམ་མོ། །ས་དང་པོ་མེད་པ་དེས་ཀྱང་། ས་སྦྱང་
བའི་ལས་སུ་འགྱུར་ཞེས་སོ། །
དེ་ནས་ཡང་ས་གཞི་བྱིན་གྱིས་བརླབས་ཏེ། དེའི་ཕྱིར་དེ་དབང་འགྱུར་ལྷ་
མོ་དེ་ཞེས་གསུངས་ཏེ། ས་གཞི་བྱིན་གྱིས་བརླབས་པ་དེའི་ཚེ་བདག་ཉིད་ཀྱིས་་་་་
སའི་ལྷ་མོ་སྤྱན་དྲངས་ཏེ་ཐུགས་ཀའི་ཧཱུཾ་ལས་འོད་ཟེར་འཕྲོས་པ་དེ་ལས་ལྕགས་ཀྱུར་
གྱུར་ཏེ། ལྕགས་ཀྱུས་སའི་ལྷ་མོ་སྤྱན་དྲངས་ནས། རྣལ་འབྱོར་གྱི་མདུན་ན་་་་་
གནས་པར་བསམ་མོ། །དེ་ལ་མཆོད་པ་འབུལ་བའི་ཕྱིར་མཆོད་པ་སྟེ། སྦྲན་པ་
བྱས་ན་ཞེས་གསུངས་ཏེ། སའི་ལྷ་མོ་དེ་ལ་མཆོད་པ་རྣམས་དབུལ་ལོ། །དེའི་་


རྗེས་ལྷ་མོའི་དགའ་མདངས་ཀྱིས་ཁྱོད་དཀྱིལ་འཁོར་གྱིས་གསུང་ནས། ལྷ་མོ་ཉིད་
འོད་དུ་ཞུ་དེ་ས་ལ་ཐིམ་པས་ས་ཡང་རིན་པོ་ཆེའི་ས་གཞིར་གྱུར་ཏེ་དེ་ཀ་ལ་སྦྲན་པ་
ཞེས་བྱའོ། །རུ་ཏྲ་རྒོལ་བས་མི་ཚུགས་ཤིང་། །བྱིན་དང་ལྡན་པས་དེར་འགྱུར་
རོ༑ །ཞེས་པ་ནི་དེ་ལྟར་ས་གཞི་བྱིན་གྱིས་བརླབ་པ་ན། རྣམ་པར་རྟོག་པ་་
མེད་ཅིང་བསོད་ནམས་ཀྱི་ཚོགས་བསག་པའི་གཞིར་འགྱུར་རོ། །
དེ་ནས་ས་གཞི་དེ་བསླང་སྟེ། །དེའི་ཕྱིར་བྱིན་དང་ལྡན་པའི་ས་གཞི་དེ་
ཞེས་པ་ལ་སོགས་པས་བསྟན་ཏེ། བྱིན་དང་ལྡན་པའི་ས་གཞི་དེ་ཞེས་པ་ནི་རིགས་
དང་མཐུན་པའི་ས་གཞི་རྙེད་པ་ནི་བྱིན་བརླབས་ཅན་གྱི་གནས་དེ་ས་དེ་ལྟ་བུ་དེ་
སྣང་བ་དང་སྟེ་ས་བདག་གི་རྒྱལ་པོ་ལ་སོགས་པ་ལ་སླང་བའོ། །མི་སྣང་བ་སྟེ་
སའི་བདག་པོ་ལ་སྟེ་ས་བདག་ལྷ་ཀླུའོ། །དེ་གཉིས་ལ་སླང་སྟེ། རྒྱལ་པོ་ལ་
སོགས་པ་ལ་བདེན་པ་སྨྲ་ཞིང་ངག་འཇམ་པས་རིན་བཅས་ཏེ་སླང་ངོ་། །ས་
བདག་ལྷ་ཀླུ་ལ་གཏོར་མ་བྱིན་ལ་བདེན་པ་བདར་ལ་ས་སླང་བའི་ཕྱིར། ཐུགས་
ཐུབ་དང་རས་ཆོད་མ་ཡིན་པར་རིན་དང་བདེན་པས་སྒོ་ལ་སླང་། །ཞེས་
གསུངས་པ་ཡིན་ནོ། །
དེ་ནས་ཡང་སྟེགས་བུའི་ལས་བསྟན་པའི་ཕྱིར། དེ་ནས་སྟེགས་བུ་གྲུ་བཞི་
ལ༑ །ཞེས་པ་ལ་སོགས་པས་བསྟན་ཏེ། དེ་ནས་ཞེས་པ་ནི་ཆུའི་པྲ་དང་སའི་་
པྲ་རྟགས་པ་དེ་མ་ཐག་པ་དེ་ནས་སྟེགས་བུ་གྲུ་བཞི་པར་བརྩེག་གོ་ཞེས་བྱའོ། །
སྟེགས་བུ་དེ་ལ་བ་སྤུ་བྱ་སྟེ། གང་གིས་བྱ་ཞེ་ན་བདུད་རྩི་རྣམ་ལྔས་སྐྱང་ནུལ་བྱ་་
ཞེས་པས་བསྟན་ཏེ། བདུད་རྩི་ལྔ་དངས་བཞག་མོ་བསྲེས་ལ་ཤིན་ཏུ་འཐས་པར་
བྱ་སྟེ། འཐུག་སྲབ་བའི་ཀོ་བ་ཙམ་བྱའོ།
དེ་ནས་ཐིག་གདབ་པའི་ལས་བསྟན་པའི་ཕྱིར་གོས་བརྒྱན་མཛེས་མའི་གྲོགས་


བདུད་རྩི་ཐིགས་པ་ཞེས་བྱ་བ
མཆོག་མ་ཞེས་བྱ་བ་ལ་སོགས་པ་བསྟན་ཏེ། གོས་བརྒྱན་མཛེས་མའི་གྲོགས་
མཆོག་མ་ཞེས་པ་ནི། ཤིན་ཏུ་མཛེས་མའི་གྲོགས་མཆོག་མ་དེས་ཁྲུས་བྱས་པ།
རྒྱན་རྣམ་པ་སྣ་ཚོགས་པས་བརྒྱན་ཏེ། དེ་ལ་སྐུ་གསུང་ཐུགས་སུ་བྱིན་གྱིས་་
བརླབས་ལ། སའི་ཐིག་སྐུད་བཀལ་དུ་བཞུག་སྟེ། དེའི་ཕྱིར་གསལ་བར་ལྡན་་
ནམ་བྱིན་བརླབས་ལ་ཞེས་གསུངས་པ་ཡིན་ཏེ། ཐིག་སྐུད་རིང་ཐུང་གི་ཚད་ནི་་་་
དཀྱིལ་འཁོར་རྒྱ་ཉིས་འགྱུར་རོ། །དེ་བས་ཚད་ལྡན་རྡོ་རྗེ་སྲད་བུའི་ཞེས་བརྗོད་དོ།།
ཐིག་གདབ་པའི་སྦྱོར་བ་བྱ་ཞེས་པ་ནི། རས་བལ་དཀར་པོ་ལ་ཚོན་རྩི་ལྔ་པོས་ཁ་
དོག་བསྒྱུར་ལ་དེ་མཉམ་པོར་བཀལ་ཏེ། ཡི་གེ་ལྔ་བཀོད་ལ་འཕྲོ་འདུའི་སོ་སོའི་་
སྐུར་བསྐྱེད་དེ། དེ་ལ་ཡེ་ཤེས་ཀྱི་རིགས་ལྔ་དགུག་པ་དང་གཞུག་པ་དང་།
བཅིང་བ་དང་བསྟན་པ་བྱས་ནས། དེ་ལ་མཆོད་པ་འབུལ་བར་བྱའོ། །དེའི་
རྗེས་ལ་འོད་དུ་ཞུ་སྟེ་སྲད་བུ་ལ་ཐིམ་མོ། །སྲད་བུ་དེ་གྲོགས་པོ་ལ་གཏད་དེ་འགུ་
རུ་ཆུ་བདག་དུ་འདུག་ཅིང་ཤི་ཤ་བྱང་དུ་འདུག་སྟེ་འདི་སྐད་བརྗོད་དོ། །དགོངས་
ཤིག་རྒྱལ་བ་འཁོར་དང་བཅས། །ནམ་མཁའ་གང་བའི་བདེར་གཤེགས་རྣམས། །
ཐིག་གི་སྒྲ་ཡིས་བསྐུལ་ནས་ནི། །དུས་འདི་སེམས་ཅན་དོན་རྣམས་མཛོད། །
ཅེས་བརྗོད་ལ། ཡེ་ཤེས་ཐིག་གདབ་སྟེ། སྔོན་ལ་ཚངས་ཐིག་གཉིས་གདབ།
དེ་ནས་ཟུར་ཐིག་གདབ། དེ་ནས་ཤར་ཕྱོགས་ལ་སོགས་པའི་ཕྱོགས་ཀྱི་ཐིག་
རྣམས་ཇི་ལྟར་འདོད་པ་བཞིན་དུ་ཆ་བགོ་ཞིང་གདབ་བོ་དེའི་ཕྱིར་ཐིག་གདབ་པའི་
སྦྱོར་བ་བྱ་ཞེས་གསུངས་པ་ཡིན་ནོ།
དེ་ནས་དཀྱིལ་འཁོར་དྲི་བའི་ཐབས་བསྟན་ཏེ། དེའི་ཕྱིར་འགྲོ་བ་བློ་
རྨོངས་མི་ཤེས་པ་ཞེས་པ་ལ་སོགས་པས་བསྟན་ཏེ། འགྲོ་བ་བློ་རྨོངས་མི་ཤེས་པ་
ཞེས་བྱ་བ་ནི། འགྲོ་བ་བློ་རྨོངས་ཤིང་མི་ཤེས་པ་བསྟན་པའི་ཕྱིར། བསྙན་པའི་


དཀྱིལ་འཁོར་བྲི་སྟེ། རྣལ་འབྱོར་པ་བདག་ཉིད་ལྷའི་ཏིང་ངེ་འཛིན་དུ་འཇུག་
པའི་ཕྱིར་དང་པོ་ལས་ཀྱི་སྒོར་ཞུགས་ལ་ཞེས་གསུངས་པ་ཡིན་ནོ། །དེ་ནས་ཚོན་་
བྱིན་གྱིས་བརླབ་པ་ལ་སོགས་པ་བྱས་ནས། རབ་འབྲིང་ཐ་མ་གསུམ་སྟེ། རབ་
ནི་རིན་པོ་ཆེ་སྣ་ལྔའོ། །འབྲིང་ནི་འབྲས་ལ་སོགས་པ་ལ་ཚོན་གྱིས་ཁ་དོག་བསྒྱུར་
བའོ༑ །ཐ་མ་ནི་ས་ལ་བྱིན་གྱིས་བརླབ་པའོ། །དེའི་ཕྱིར་ཁ་དོག་ཉི་ཤུ་རྩ་ལྔ་་་
འམ༑ ལྔའི་ཚོན་གྱིས་བྲི་བར་བཤད། ཁ་དོག་སོ་སོའི་དཀྱིལ་འཁོར་བྱང་ཤར་
གྱི་མཚམས་ནས་མཛུབ་གང་མཉམ་པོར་དྲང་སྟེ་བྱིན་གྱིས་བརླབས་ནས་འདྲེན་ཀར་
འདི་བརྗོད་དོ། །ཧཱུཾ་འདི་ནི་ཆོས་དབྱིངས་དག་པ་སྟེ། །དེ་ཕྱུང་རིགས་ལྔའི་ངོ་
བོར་སྣང་། །སེམས་ཅན་མ་ལུས་དོན་བྱའི་ཕྱིར། །ཚོན་གྱི་ལས་ནི་བདག་གིས་
བརྩམས༑ །ཞེས་བརྗོད་ལ་རི་མོ་འདི་བྲིའོ། །རི་མོ་དེ་མཐོ་དམན་དུ་སོང་ན་
དངོས་གྲུབ་མེད་པའི་ལྟས་སོ། །ཡོན་པོར་གྱུར་ན་བགེགས་ཡོད་པའི་ལྟས་སོ། །
ཆད་པར་གྱུར་ན་སློབ་དཔོན་དང་སློབ་མ་གཉིས་ཀ་འཆི་བའི་ལྟས་སོ། །རི་མོ་དེ་
ལོག་པར་གྱུར་པ་གང་ཡིན་པ་བྱུང་བའི་དུས་དེ་ན། ཕུར་པ་གདབ་པར་བྱ་བ་་་་
ཡིན་ཏེ། དེ་ཡང་ཕུར་པ་སྒྲོལ་བདག་དུ་བྱིན་གྱིས་བརླབས་ལ། ཧཱུཾ་བཛྲ་ཀཱི་ལི་་
ཀཱི་ལ་ཡ་སརྦ་ཤ་ཏྲཾ་ཕཊ་ཅེས་བརྗོད་པས་ཕུར་པ་གདབ་བོ། །དེ་ནས་རྣམ་ལྔའི་་་
ཚོན་གྱིས་དཀྱིལ་འཁོར་དམ་པ་དེ་བྲི་བར་བྱའོ། །
དེ་ནས་རྡོ་རྗེ་འཛིན་པའི་དཀྱིལ་འཁོར་བཤད་པའི་ཕྱིར། རབ་ཏུ་ཟླུམ་་་་
པོའི་དཀྱིལ་འཁོར་ལ་ཞེས་པ་ལ་སོགས་པ་གསུངས་ཏེ། རབ་ཏུ་ཟླུམ་པོའི་དཀྱིལ་
འཁོར་ལ་ཞེས་བྱ་བ་ནི། དབུས་ཀྱི་ཕོ་བྲང་བསྟན་པ་ཡིན་ཏེ། རབ་ཏུ་ཟླུམ་པོ་
བྲི་བ་སྟེ། ལྷ་རྣམས་ཀྱི་ནང་རོལ་ཆ་ཆུང་ཕྱེད་ནས་བསྐོར་རོ། །དེའི་ནང་རོལ་
ཆ་ཆུང་ཞིག་ལ་བསྐོར་ཏེ་བསྡོམས་པས་ཆ་ཆེ་ཆུང་ཕྱེ་དང་གཉིས་ལ་རྡོ་རྗེར་བའོ། །


བདུད་རྩི་ཐིགས་པ་ཞེས་བྱ་བ
ཐིག་བཞི་གདབ་པས་དཀྱིལ་འཁོར་དགུ་ཞེས་བྱ་བ་ནི། རྡོ་རྗེ་ར་བའི་དབུས་སུ་་་
ཐིག་ཆ་ཆུང་ངུ་རེ་རེ་བཞག་སྟེ། སོ་སོའི་ཐིག་གཞན་མ་ཕྱིས་པས་ཕྱོགས་བཞི་་་
མཚམས་བཞི་སྟེ་བརྒྱད་དོ་དབུས་དགུའོ། །ཆ་ཆུང་རེ་རེ་བཞག་ས་དེ་རྣམས་ལ་རྡོ་
རྗེའི་གདུང་བཞི་དང་། རྡོ་རྗེའི་ཀ་བ་བརྒྱད་གནས་སོ། །གྲུ་ཆད་བར་ཁྱམས་་
སྒོ་ཁྱུད་བཅས། །ཞེས་བྱ་བ་ནི་གྲུ་ཆད་ནི་ལྷ་རྣམས་ཀྱི་ནང་རོལ། རྡོ་རྗེ་བུམ་་་
པའི་ཕྱི་རོལ། བར་འཁྱམས་ནི་ལྷ་སྣམ་ཉིད་དོ། །སྒོ་ཁྱུད་ལ་སོགས་པ་རྟ་་་་་
བབས་དང་། རིན་པོ་ཆེའི་རྒྱན་རྣམ་པ་སྣ་ཚོགས་ཀྱིས་བརྒྱན་ཏ་ལའི་སྐྱེད་ཤིང་་
དང་བྱ་ངང་པ་ལ་སོགས་པ་རྒྱས་པར་བྲིའོ། །དེ་ནས་དཀྱིལ་འཁོར་ལ་ཕྱག་མཚན་
དགོད་པ་ནི་སྤྱིའི་དཀྱིལ་འཁོར་དུ་གསུངས་པའི་རིམ་པ་ཇི་བཞིན་ནོ། །སོ་སོའི་ཁ་
དོག་དང་བཞུགས་ཐབས་བསྟན་པ་ནི། དབུས་སུ་སངས་རྒྱས་རྡོ་རྗེ་འཛིན་པ་་་་་
ཞེས་བྱ་བ་ལ་སོགས་པ་གསུངས་ཏེ། དབུས་སུ་སངས་རྒྱས་རྡོ་རྗེ་འཛིན་ཞེས་པ་ནི་
ལེ་ཚེའི་དབུས་མ་གང་ཡིན་པའི་བཞུགས་གནས་ཏེ། དེའི་གནས་སུ་ཉོན་མོངས་པ་
ཐམས་ཅད་སྤངས་པའི་སངས་རྒྱས་ཕྱིན་ཅི་མ་ལོག་པའི་དོན་དམ་པ་དང་། དུས་
རྟག་ཏུ་མི་འབྲལ་བས་རྡོ་རྗེ་འཛིན་པ་དེ་ལྟ་བུའི་ངང་ཚུལ་དང་ལྡན་པ་དེ་བཞུགས་
སོ༑ །ནམ་མཁའི་དབྱིངས་དང་འཁྲིལ་བའི་ཚུལ་ཞེས་བྱ་བ་ནི་སྟོང་པ་དང་སྙིང་་
རྗེ་དབྱེར་མེད་པའི་ཕྱིར་ནམ་མཁའི་དབྱིངས་ཕྱུག་མ། འཁྲིལ་བའི་ཚུལ་དུ་་
བཞུགས་པ་དེ་གང་ན་བཞུགས་པ་ཞེ་ན། ཕོ་བྲང་གི་དབུས་སེང་གེའི་གདན་དེའི་
སྟེང་ཉི་ཟླ་པདྨ་རིན་པོ་ཆེའི་གདན་ལ། ཡང་དག་པར་གནས་སོ། །རྣམ་པའི་་
མཆོག་རྣམས་རྫོགས་པར་ཡང་གསལ་ཞེས་བྱ་བ་ནི། མགུར་ཆུ་དང་དཔུང་རྒྱན་་
དང་སེན་མོ་དོ་དང་དོ་ཤལ་ལ་སོགས་པའི་རྣམ་པའི་རྒྱན་གྱི་མཆོག་རྣམས་ཡོངས་སུ་
རྫོགས་ཤིང་གསལ་བར་བྱའོ། །སྐུ་མདོག་ནི་མཐིང་ག་སྟེ། འོད་ཟེར་ལྔས་་་་


འཁྲིགས་པར་ཡིད་ཀྱིས་བལྟའོ། །དེའི་སྤྱན་སྔར་སྣང་མཛད་སེམས་ཞེས་བྱ་བ་ནི།
རྡོ་རྗེ་འཛིན་པ་དེའི་སྤྱན་སྔར་ནི་ཤར་ཕྱོགས་ཀྱི་ལེ་ཚེ་དེའི་གནས་སུ་བསྒོམ་པར་བྱའོ། །
རྡོ་རྗེ་དབྱིངས་དང་ཐབས་ཅིག་ཏུ་ཞེས་བྱ་བ་ནི། རྡོ་རྗེ་དབྱིངས་ཕྱུག་མ་དང་་
འཁྲིལ་བའི་ཚུལ་གྱིས་སྟེབས་གླང་པོ་ཆེའི་གདན་ལ་ཡང་དག་པར་གནས་པ་སྟེ།
སྐུ་མདོག་དཀར་པོ་འོད་ཟེར་ལྔས་འཁྲིགས་པ་ཁ་དོག་དཀར་པོ་འོད་འབར་བའོ།།
ཞེས་གསུངས་པ་ཡིན་ནོ། །རིན་ཆེན་སེམས་པ་གཡས་སུ་སྟེ། །ཞེས་བྱ་བ་ནི་རྡོ་
རྗེ་འཛིན་པ་ཞལ་ཤར་དུ་གཟིགས་པ་སྟེ། དེའི་གཡས་གང་ཡིན་པ་ནི་ལྷོ་ཕྱོགས་ཀྱི་
ལེའུ་ཙེ་སྟེ་དེའི་གནས་སུ་བསྒོམ་པར་བྱའོ། །རིན་ཆེན་དབྱིངས་ཕྱུག་མ་དང་
བཅས་ཞེས་བྱ་བ་ནི། སེམས་ཅན་དགོས་འདོད་རེ་བ་ཡིད་བཞིན་དུ་སྐོང་བའི་
རིན་ཆེན་དབྱིངས་ཕྱུག་མ་དེ་དང་། འཁྲིལ་པའི་ཚུལ་གྱིས་རྫུ་འཕྲུལ་རྟའི་ཁྲི་ལ་
ཡང་དག་པར་བཞུགས་སོ། །འཛམ་བུ་ན་ཏིའི་གསེར་འོད་འདྲ་ཞེས་བྱ་བ་ནི།
སྐུ་མདོག་སེར་པོ་གསེར་གྱི་འོད་འདྲ་བ་སྟེ། འོད་ཟེར་ལྔས་འཁྲིལ་བའི་རྒྱབ་ཏུ་
ཆོས་ཀྱི་སེམས་པ་སྟེ། །ཞེས་བྱ་བ་ནི། རྡོ་རྗེ་འཛིན་པའི་རྒྱབ་ནི་ནུབ་སྟེ།
ནུབ་ཀྱི་ལེའུ་ཙེ་ལ་ཆོས་ཀྱི་སེམས་པ་བསམ་པར་བྱ་བའི་གནས་ཡིན་ཏེ། དེའི་
གནས་སུ་བསམ་པར་བྱའོ། །ཆོས་ཀྱི་སེམས་མར་བཅས་པ་དང་ཞེས་བྱ་བ་ནི།
སེམས་ཅན་གྱི་དོན་མཛད་ཀྱང་འཁོར་བའི་སྐྱོན་གྱིས་མ་གོས་པའི་ཆོས་ཀྱི་སེམས་མ་
དེ་དང་འཁྲིལ་པའི་ཚུལ་དུ་དབང་རྨ་བྱའི་ཁྲི་ལ་ཡང་དག་པར་བཞུགས་སོ། །སྐུ་
མདོག་དཀར་པོ་རྒྱན་ཐམས་ཅད་ཀྱིས་བརྒྱན་པ་སྟེ། དེའི་ཕྱིར་དམར་པོ་པདྨ་རཱ་
གའི་མདོག་ཅེས་བསྟན་པ་ཡིན་ནོ། །ལས་ཀྱི་སེམས་པའི་གཡོན་དུ་སྟེ། །ཞེས་་
བྱ་བ་ནི། རྡོ་རྗེ་འཛིན་པའི་གཡོན་གང་ཡིན་པ་དེ་བྱང་གི་ཕྱོགས་ཀྱི་ལེའུ་ཙེ་སྟེ།
གནས་དེ་རུ་ལས་ཀྱི་སེམས་པ་བསམ་པར་བྱའོ། །ལས་ཀྱི་དབྱིངས་ཕྱུག་མ་དང་་་


0


བདུད་རྩི་ཐིགས་པ་ཞེས་བྱ་བ

འཁྲིལ་ཞེས་བྱ་བ་ནི། ཆོས་ཐམས་ཅད་རང་གི་ངོ་བོས་མ་སྐྱེས་པའི་ངང་དུ་མཛད་
པའི་ལས་ཀྱི་དབྱིངས་ཕྱུག་མ་དང་། འཁྲིལ་བའི་ཚུལ་གྱིས་ནམ་མཁའ་ལྡིང་གི་ཁྲི་
ཆེན་ལ་ཡང་དག་པར་བཞུགས་སོ། །སྐུ་མདོག་ལྗང་གུ་ཨིནྡྲ་ནི་ལའི་མདོག་འདྲའོ། །
ཕྱི་ནང་སེམས་དཔའ་སེམས་མ་རྣམས་ཞེས་བྱ་བ་ནི་དཀྱིལ་འཁོར་གྱི་བར་འཁྱམས་
ལ་བསམ་པར་བྱ་བ་སྟེ། ཤར་ཕྱོགས་ཀྱི་འཁྱམས་ལ་པདྨ་དཀར་པོའི་གདན་
སྟེངས་སུ་བྱང་ཆུབ་སེམས་དཔའ་སའི་སྙིང་པོ་སྐུ་མདོག་དཀར་པོ་ཕྱག་གཡས་ན་
རིན་ཆེན་འབར་བ། གཡོན་པས་རྩ་བ་བཟུང་ནས་ལ་སེ་དཀར་མོ་དང་། འཁྲིལ་
བའི་ཚུལ་གྱིས་བཞུགས་སོ། །ལྷོ་ཕྱོགས་ཀྱི་ཁྱམས་ལ་ནམ་མཁའི་སྙིང་པོ་སྐུ་མདོག་
སྔོན་པོ་ཕྱག་ན་རལ་གྲི་བསྣམས་ནས་མ་ལེ་སྔོན་མོ་དང་འཁྲིལ་བའི་ཚུལ་གྱིས་པདྨ་
སྔོན་མོའི་གདན་ལ་བཞུགས་སོ། །ནུབ་ཕྱོགས་ཀྱི་ཁྱམས་ལ་བྱང་ཆུབ་སེམས་
དཔའ་སྤྱན་རས་གཟིགས་དབང་ཕྱུག་སྐུ་མདོག་དམར་མོ། ཕྱག་ན་པདྨ་བསྣམས་
པ་གིར་ཏི་དམར་མོ་སྐུ་ལ་འཁྲིལ་ནས་པདྨ་དམར་པོའི་གདན་ལ་བཞུགས་སོ། །
བྱང་ཕྱོགས་ཁྱམས་ལ་བྱང་ཆུབ་སེམས་དཔའ་ཕྱག་ན་རྡོ་རྗེ་སྐུ་མདོག་ལྗང་གུ་ཕྱག་ན་
རྡོ་རྗེ་རྒྱ་གྲམ་བསྣམས་ནས་ནིར་ཏི་ལྗང་གུའི་སྐུ་ལ་འཁྲིལ་བའི་ཚུལ་གྱིས་པདྨ་ལྗང་
གུའི་གདན་ལ་བཞུགས་སོ། །དེ་ནི་ནང་གི་སེམས་དཔའ་དང་སེམས་མའོ། །
ཤར་ལྷོ་མཚམས་ཀྱི་ཁྱམས་ལ་བྱང་ཆུབ་སེམས་དཔའ་བྱམས་པ་མཻ་ཏྲི་སྐུ་མདོག་་
དཀར་སྐྱ་ཕྱག་ན་ཀླུ་ཤིང་བསྣམས་ནས། དུ་པེ་དཀར་མོ་སྐུ་ལ་འཁྲིལ་ནས་པདྨ་
དཀར་སྐྱའི་གདན་ལ་བཞུགས་སོ། །ལྷོ་ནུབ་ཀྱི་ཁྱམས་ལ་བྱང་ཆུབ་སེམས་དཔའ་
སྒྲིབ་པ་རྣམ་པར་སེལ་བ། སྐུ་མདོག་སེར་པོ་ཕྱག་ན་པུ་ཏི་བསྣམས་ནས་པུཥྤ་སེར་
མོའི་སྐུ་ལ་འཁྲིལ་ནས་པད་སེར་གདན་ལ་བཞུགས་སོ། །ནུབ་བྱང་གི་ཁྱམས་ལ་
བྱང་ཆུབ་སེམས་དཔའ་ཀུན་ཏུ་བཟང་པོ་སྐུ་མདོག་དམར་པོ། ཕྱག་ན་རིན་པོ་


ཆེ་བསྣམས་ནས་ཨ་ལོ་ཀེ་དམར་མོ་སྐུ་ལ་འཁྲིལ་ནས་པདྨ་དམར་མོའི་གདན་ལ་་
བཞུགས་སོ། །བྱང་ཤར་མཚམས་ཀྱི་ཁྱམས་ལ་བྱང་ཆུབ་སེམས་དཔའ་འཇམ་་་
དཔལ་གཞོན་ནུ་སྐུ་མདོག་ལྗང་གུ་ཕྱག་ན་ཨུད་པ་ལ་བསྣམས་ནས་གནྡེ་ལྗང་གུའི་སྐུ་
ལ་འཁྲིལ་ཏེ་པདྨ་ལྗང་གུའི་ཁྲི་ལ་བཞུགས་སོ། ། དེ་ནི་ཕྱིའི་སེམས་དཔའ་དང་
སེམས་མའོ། །དེ་རྣམས་བསྟན་པ་ལ་ནི་ཕྱི་ནང་སེམས་དཔའ་སེམས་མ་རྣམས་་་་་
ཞེས་གསུངས་པ་ཡིན་ནོ། །ཕྱི་ནང་གང་ལ་འང་དེ་བཞིན་བྲི་ཞེས་པ་ནི་ནང་གི་་་
སེམས་དཔའ་དང་སེམས་མ་རྣམས་ཀྱི་དཀྱིལ་འཁོར་འདྲི་བའི་དུས་ན་ནང་གི་གྲུ་་་་
ཆད་ལ་བྲི་བར་བྱའོ། །ཕྱིའི་སེམས་དཔའ་དང་སེམས་མ་རྣམས་ནི་ཕྱིའི་གྲུ་ཆད་ལ་
བྲི་བར་བྱའོ། །བསྒོམ་པར་བྱ་བའི་གནས་སྐབས་ན་ནི་ཁྱམས་་ཐབས་ཕྱོགས་་་་་
དང་མཚམས་སུ་བསྒོམ་པར་བྱ། བར་ཁྱམས་དག་ལ་སྤྲུལ་སྐུ་དང་ཞེས་བྱ་བ་ནི་་་
བར་ཁྱམས་ཀྱི་ཤར་ཕྱོགས་སུ་པདྨ་སེར་པོའི་གདན་ལ་སྤྲུལ་སྐུ་ཤཱཀྱ་ཐུབ་པ་སྐུ་མདོག་
སེར་པོ་ཕྱག་ན་བསེག་་པར་བསྣམས་ནས་བཞུགས་སོ། །ཤར་ལྷོ་ཕྱོགས་ཀྱི་
ཁྱམས་ལ་པདྨ་དཀར་པོའི་གདན་ལ་སྤྲུལ་སྐུ་བརྒྱ་བྱིན་ཐུབ་པ་ནི། སྐུ་མདོག་
དཀར་པོ་ཕྱག་ན་པི་བང་་བསྣམས་ནས་བཞུགས་སོ། །ལྷོའི་ཁྱམས་ལ་པདྨ་
མཐིང་གའི་གདན་ལ་སྤྲུལ་སྐུ་དམྱལ་བའི་ཐུབ་པ་ནི་སྐུ་མདོག་མཐིང་ནག་གཤིན་
རྗེའི་ཞེས་བྱ་བ་ཕྱག་ན་མེ་ཆུ་བསྣམས་པའོ། །ནུབ་ཕྱོགས་ཀྱི་ཁྱམས་ལ་སྤྲུལ་སྐུ་
བྱོལ་སོང་གི་ཐུབ་པ་ནི། སྐུ་མདོག་སྨུག་པོ་ཨ་བ་གླང་མགོ་ཅན་ཞེས་བྱ་བ་ཕྱག་ན་
པོ་ཏི་བསྣམས་ནས་པདྨ་སྨུག་པོའི་གདན་ལ་བཞུགས་སོ། །ནུབ་བྱང་གི་ཁྱམས་ལ་
སྤྲུལ་སྐུ་ལྷ་མ་ཡིན་གྱི་ཐུབ་པ་སྐུ་མདོག་སྔོན་པོ་ཐག་བཟངས་རིས་ཞེས་བྱ་བ་ཕྱག་ན་
རལ་གྲི་བསྣམས་ནས་པདྨ་སྔོན་པོའི་གདན་ལ་བཞུགས་སོ། །བྱང་ཕྱོགས་ཀྱི་
ཁྱམས་ལ་སྤྲུལ་སྐུ་ཡི་དྭགས་ཀྱི་ཐུབ་པ་ཁ་འབར་མ་ཞེས་བྱ་བ་སྐུ་མདོག་ལྗང་གུ་ཕྱག་


བདུད་རྩི་ཐིགས་པ་ཞེས་བྱ་བ།

ན་རིན་པོ་ཆེའི་སྒྲོམ་བུ་བསྣམས་ནས་པདྨ་ལྗང་གུའི་གདན་ལ་བཞུགས་སོ། །ཤར་
ཕྱོགས་ཀྱི་ཁྱམས་དང་ནུབ་ཕྱོགས་གཉིས་ཀྱི་ཁྱམས་ལ་ཀུན་ཏུ་བཟང་པོ་ཡབ་ཡུམ་་་་
གཉིས་བསྒོམས་ཏེ། སྐུ་མདོག་དཀར་པོ་ཕྱག་ན་རྡོ་རྗེ་བསྣམས་སོ། །ཡུམ་གྱི་་་
ཕྱག་ན་དྲིལ་བུའོ། །སྒོར་ནི་སྒོ་མ་དང་བཅས་པ་ཞེས་བྱ་བ་ནི་ཤར་ཕྱོགས་ཀྱི་སྒོར་
ཁྲོ་བོ་རྣམ་པར་རྒྱལ་བ་སྐུ་མདོག་མཐིང་ནག་ཕྱག་ན་མི་མགོ་གདེངས་པ་བསྣམས་
ནས༑ མེ་དཔུང་འབར་བའི་དཀྱིལ་ན་རྟ་གདོང་ལྕགས་ཀྱུ་མ་སྐུ་ལ་འཁྲིལ་ནས་་
བཞུགས་སོ། །ལྷོ་ཕྱོགས་ཀྱི་སྒོར་ནི་ཁྲོ་བོ་གཤིན་རྗེ་གཤེད་སྐུ་མདོག་དུད་ཀ་ཕྱག་་
ན་བེ་ཅོན་བསྣམས་ནས། ཡུམ་ཕག་གདོང་ཞགས་པ་མ་དང་གཉིས་འཁྲིལ་པའི་་
ཚུལ་གྱིས་མེ་དཔུང་གི་དབུས་ན་བཞུགས་སོ། །ནུབ་ཕྱོགས་ཀྱི་སྒོར་ནི་ཁྲོ་བོ་རྟ་་་་
མགྲིན་སྐུ་མདོག་དམར་པོ་ཕྱག་ན་ཐོད་སྦྲུལ་དང་ཞགས་པའོ། །ཡུམ་ཉི་ཟླ་ལྕགས་
སྒྲོག་མ་དང་འཁྲིལ་བའི་ཚུལ་གྱིས་མེ་དཔུང་ནང་ན་བཞུགས་སོ། །བྱང་ཕྱོགས་ཀྱི་་
སྒོར་ནི་ཁྲོ་བོ་བདུད་རྩི་འཁྱིལ་པ་སྐུ་མདོག་ལྗང་གུ་ཕྱག་ན་རྡོ་རྗེ་རྒྱ་གྲམ་བསྣམས་
ནས་ཡུམ་ཐལ་བྱེད་དྲིལ་བུ་མ་སྐུ་ལ་འཁྲིལ་ནས་མེ་དཔུང་ནང་ན་བཞུགས་སོ། །
འདི་ཇི་ལྟར་རྒྱས་པར་བསྟན་པ་བཞིན་དུ་དཀྱིལ་འཁོར་ཕྱི་མ་རྣམས་ལ་ཡང་དེ་
བཞིན་དུ་ཤེས་པར་བྱ་སྟེ། དཀྱིལ་འཁོར་འདི་ནི་དཀྱིལ་འཁོར་དམ་པ་ཡིན་ཏེ།
དཀྱིལ་འཁོར་ཐམས་ཅད་འདི་ལས་འབྱུང་བའི་ཕྱིར་ན། སངས་རྒྱས་རྡོ་རྗེ་འཛིན་
པའི་དཀྱིལ་འཁོར་ཉམས་དགའ་དམ་པའོ། །ཞེས་གསུངས་པ་སྟེ། རིན་པོ་ཆེ་
འདྲ་བའི་གང་ཟག་ལ་བསྟན་པའོ། །དེ་ནས་པདྨ་དཀར་འདྲའི་གང་ཟག་ལ་་
བསྟན་པའི་ཕྱིར། སངས་རྒྱས་འཁོར་ལོ་ཅན་གྱི་དཀྱིལ་འཁོར་གསུངས་ཏེ།
གཙོ་བོ་གང་ཡིན་པ་བསྒྱུར་བར་ཤེས་པར་བྱ་སྟེ། བྲི་བ་དང་ལྷའི་སྐུ་མདོག་ལ་་་་
སོགས་པ་རྒྱས་པར་གོང་དུ་གསུངས་པས་ཀུན་ལ་ཤེས་པར་བྱའོ། །འཁོར་ལོ་ཅན་


གྱི་དཀྱིལ་འཁོར་བསྟན་པའི་ཕྱིར། སངས་རྒྱས་འཁོར་ལོ་ཅན་གྱིས་གསུངས་ཞེས་
པ་ནས། རྡོ་རྗེ་འཛིན་པ་འདྲ་བ་ཡིན་ཞེས་པའི་བར་གྱིས་བསྟན་ཏོ། །དེ་ནས་
པདྨ་འདྲ་བའི་གང་ཟག་ལ་རིན་ཆེན་དཀྱིལ་འཁོར་བསྟན་པའི་ཕྱིར། རིན་ཆེན་་
དཀྱིལ་འཁོར་དམ་པ་ནི་ཞེས་པ་ནས་རྡོ་རྗེ་འཛིན་པའི་ལྷོ་ཕྱོགས་སུ་ཞེས་པའི་ཚིག་་
ལྔས་བསྟན་ཏོ། །དེ་ནས་ཙན་དན་འདྲ་བའི་གང་ཟག་ལ། །པདྨའི་དཀྱིལ་་་
འཁོར་བསྟན་པའི་ཕྱིར། །པདྨ་འདབ་མ་བརྒྱད་པ་ལ། །ཞེས་པའི་ཚིག་བཞིས་
བསྟན་ཏོ། །དེ་ནས་ཨུད་པལ་འདྲ་བའི་གང་ཟག་ལ། །ལས་ཀྱི་དཀྱིལ་འཁོར་་
བསྟན་པའི་ཕྱིར། །སྣ་ཚོགས་ལས་ཀྱི་དཀྱིལ་འཁོར་ཞེས་པ་ནས་གཞན་ཡང་དེ་་་་
བཞིན་རྒྱས་པར་བྲི་ཞེས་པའི་བར་གྱིས་བསྟན་ཏེ་གོ་སླའོ། །
དེ་ནས་དཀྱིལ་འཁོར་དེ་དག་ལ་རྒྱན་བཀོད་པ་བསྟན་པའི་ཕྱིར། དཀྱིལ་
འཁོར་ཉམས་དགའ་དེ་དག་ལ། །ཞེས་པ་ལ་སྩོགས་པ་གསུངས་ཏེ། བུམ་པ་
བརྒྱད་དམ་བརྒྱད་གཉིས་ལ་ཞེས་བྱ་བ་ནི་བུམ་པ་བརྒྱད་དང་། ཡང་བཅུ་དྲུག་ཏུ་
བྱས་ལ་དེའི་ནང་དུ་བླུགས་པའི་རྫས་བསྟན་པའི་ཕྱིར། ཅི་འབྱོར་བཏུང་བ་སྣུམ་
པོ་འམ་ཞེས་པ་ལ་སོགས་པ་གསུངས་ཏེ། ཅི་འབྱོར་བཏུང་བ་སྣུམ་པོ་འམ་ཞེས་བྱ་
བ་ནི། འབྱོར་པ་བཟའ་བའི་བྱེ་བྲག་བུ་རམ་ལ་སྩོགས་པ་ཅི་འབྱོར་པ་གླུགས་ཏེ་་
ཆེ་བའི་ཡོན་ཏན་གྱིས་བརྒྱན་པའི་རྟགས་སོ། །བདུད་རྩི་ལྔ་འམ་རིན་ཆེན་བཅས་
ཞེས་བྱ་བ་ནི། སྨན་ལྔ་བླུགས་པ་དེ་བྱང་ཆུབ་ཀྱི་སེམས་ཀྱི་རྟགས་སོ། །འབྲུ་ལྔའི་
ལྷ་རྣམས་ཀྱི་མཚན་མའི་རྟགས་སོ། །རིན་པོ་ཆེ་ལྔ་ནི་ལྷའི་སྐུ་མདོག་གི་རྟགས་སོ།།
གང་བའི་རིན་ཆེན་བུམ་པ་ནི་ཞེས་བྱ་བ་གོང་མའི་རྫས་རྣམས་ཀྱིས་ཀྱང་གང་བའོ། །
དང་པོ་གསེར་གྱི་བུམ་པར་ཡང་བཤད་ཅེས་བྱ་བ་ནི་རྡོ་རྗེ་འཛིན་པའི་དཀྱིལ་འཁོར་
ལ་བརྒྱན་པར་བྱའོ། །གཉིས་པ་ཤེལ་དང་དངུལ་གྱི་དེ་ཞེས་བྱ་བ་ནི་སངས་རྒྱས་་


བདུད་རྩི་ཐིགས་པ་ཞེས་བྱ་བ 
འཁོར་ལོ་ཅན་གྱིའོ། །གསུམ་པ་བཻ་ཌཱུཪྻའི་ཞེས་བྱ་བ་ནི་རིན་པོ་ཆེའི་རྒྱན་ནོ། །
བཞི་པ་ཟངས་ཀྱི་བུམ་པར་བྱ་ཞེས་བྱ་བ་ནི། པདྨའི་དཀྱིལ་འཁོར་གྱི་རྒྱན་ནོ། །
ལྔ་པ་ལྕགས་ཀྱི་བུམ་པར་བཤད་ཅེས་བྱ་བ་ནི། སྣ་ཚོགས་ལས་ཀྱི་དཀྱིལ་འཁོར་གྱིའོ།
དྲུག་པ་ལ་ནི་སྣ་ཚོགས་པ། །བུམ་པ་གང་བར་བཞག་པར་བྱ་བ་ཞེས་བྱ་བ་ནི་་་་
སྤྱིའི་དཀྱིལ་འཁོར་གྱི་བུམ་པའོ། །གཞན་ཡང་རྒྱན་གྱི་ཁྱད་པར་དང་། རོལ་མོ་་
ཡིད་འོང་ཅི་འབྱོར་དང་། །ཞེས་བྱ་བ་ནི་བུམ་པར་མ་ཟད་དེ་བླ་རེ་དང་འཕན་དང་
གདུགས་རྒྱལ་མཚན་དང་བ་དན་དང་དར་གྱི་ལྡ་ལྡི་དང་རྒྱན་གྱི་ཁྱད་པར་མང་པོས་
བརྒྱན་ནོ། །དེར་མ་ཟད་དེ་སྤོས་དང་གར་དང་གླུ་དང་རྔ་དང་རྔ་བོ་ཆེ་དང་རྫ་རྔ་་
དང་པི་བང་དང་། གླིང་བུ་དང་ཅང་ཏེའུ་དང་ཆ་ལང་དང་དྲིལ་བུ་ལ་སོགས་པ་
སྒྲ་མང་པོ་ཐོགས་ལ་དཀྱིལ་འཁོར་ལ་བསྐོར་བ་བྱའོ། །མཆོད་པའི་ཡོ་བྱད་ཐམས་་
ཅད་དང་། གཏོར་མ་ལ་སོགས་མཛེས་པར་དགྲམ་ཞེས་བྱ་བ་ནི་མཆོད་པའི་ཡོ་བྱད་
དེ་སྤོས་དང་མེ་ཏོག་དང་མར་མེ་དང་དྲི་ཆབ་དང་ཨརྒ་ལ་སོགས་པ་རིམ་པ་མ་ནོར་
བར་བཀྲམ་མོ། །གཏོར་མ་ལ་སོགས་པ་ནི་ཕྱོགས་སྐྱོང་གི་གཏོར་མ་ལ་སོགས་པ་་
མང་པོ་བཀྲམ་མོ། །
དེ་ནས་རྣལ་འབྱོར་པས་བསྒོམ་པའི་རིམ་པས་བྱ་བ་བསྟན་པའི་ཕྱིར། དེ་
ནས་རྣལ་འབྱོར་ཅན་གྱིས་ནི་ཞེས་བྱ་བ་ལ་སོགས་པ་བསྟན་ཏེ། དེ་ནས་རྣལ་
འབྱོར་ཅན་གྱིས་ནི་ཞེས་བྱ་བ་ནི། དཀྱིལ་འཁོར་འཁོར་ལོའི་རྒྱན་ལ་སོགས་པ་
ཐམས་ཅད་བཀྲམ་པའི་དེ་མ་ཐག་པ་དེ་ནས། རྣལ་འབྱོར་པས་ཏིང་ངེ་འཛིན་
བསྒོམ་པའི་རིམ་པ་བྱའོ། །དེ་ཡང་ཇི་ལྟར་བྱ་ཞེ་ན། དང་པོར་དེ་བཞིན་ཉིད་
ཀྱི་ཏིང་ངེ་འཛིན་བསྒོམ་པར་བྱ་བ་དང་། གཉིས་པ་ཀུན་ཏུ་སྣང་གི་ཏིང་ངེ་
འཛིན་བསྒོམ་པར་བྱ་བ་དང་། གསུམ་པ་རྒྱུའི་ཏིང་ངེ་འཛིན་བསྒོམ་པར་བྱ་བ་སྟེ།


རྒྱུའི་ཡི་གེར་གནས་པའི་སྐབས་ཉིད་ན། དབང་ཆེན་གྱི་དཀྱིལ་འཁོར་བསྐྱེད་པའི་
གོང་དུ་གསུངས་པའི་རིམ་པས་བསྐྱེད་པ་སྟེ། རྟེན་གྱི་དཀྱིལ་འཁོར་གདན་དང་
བཅས་པའི་རྗེས་ཐོགས་སུ་རྟེན་ཅན་གྱི་དཀྱིལ་འཁོར་བསྐྱེད་དེ། གོང་མའི་རིག་
པ་ཇི་བཞིན་དུ་བྱ་བ་སྟེ། རྟེན་ཅན་གྱི་འཁོར་ལོ་རྫོགས་པའི་རྗེས་ཐོགས་སུ་སྐུ་་་
གསུང་ཐུགས་སུ་བྱིན་གྱིས་བརླབས་ནས། ཕྱག་རྒྱ་བཞིས་རྒྱས་གདབ་པོ། །དེ་
ནས་དབང་ནོད་པ་དེ་དབུ་རྒྱན་ལ་སོགས་པ་ལ་རིགས་ལྔ་ཆར་གྱིས་བརྒྱན་པའོ། །
ལྷག་མ་རྣམས་ནི་རང་རེ་རིགས་ལྔ་སོ་སོའི་རྒྱན་ཁོ་ནའོ། །དེ་ཡན་ཆད་དུ་བསྙེན་
བསྒྲུབ་ཡན་ལག་བཞི་ཚང་སྟེ། གཙོ་བོའི་སྐུ་ཡན་ལག་དུ་བཅས་པར་རྫོགས་པ་ནི་
བསྙེན་པའོ། །འཁོར་གྱི་སྐུ་བསྐྱེད་པ་ནི་ཉེ་བའི་བསྙེན་པའོ། །སྐུ་གསུང་ཐུགས་
བྱིན་གྱིས་བརླབ་པ་ནི་བསྒྲུབ་པའོ། །ཡེ་ཤེས་སེམས་དཔའ་བསྒོམ་པ་ནི་བསྒྲུབ་པ་
ཆེན་པོ་སྟེ། སྤྱིར་བསྙེན་བསྒྲུབ་བཞིའོ། །དེ་ནས་ཡེ་ཤེས་སེམས་དཔའི་དཀྱིལ་
འཁོར་སྤྱན་དྲངས་ཏེ། བདག་ཉིད་ཀྱི་ཐུགས་ཀར་ཡི་གེ་ཧཱུཾ་ལས་འོད་ཟེར་འཕྲོས་
པས༑ འོད་ཟེར་རམ། ལྷ་མོ་ལྕགས་ཀྱུ་མར་གྱུར་ཏེ། ལྷ་མོ་དེ་རང་བཞིན་
གྲུབ་པའི་གནས་ནས་ཡེ་ཤེས་ཀྱི་དཀྱིལ་འཁོར་ཕོ་བྲང་དང་བཅས་པར་མདུན་གྱི་་་་
ནམ་མཁའ་ལ་བྱོན་པ་དང་། དེ་ལ་ཕྱི་ནང་མཆོད་པས་མཆོད་དོ། །མཆོད་་
པའི་རྗེས་ལ་བསྟོད་པ་ཡང་བྱ་སྟེ་རྡོ་རྗེའི་ཚིག་ཏུ་འདི་སྐད་བརྗོད་དོ། །ཧཱུཾ་ཆོས་སྐུ་
ཡེ་ནས་དག་པ་ལ། །འཁྲུལ་པའི་མཚན་མ་མེད་པ་སྟེ། །སེམས་ཅན་འཁོར་་་་
བར་འཁྱམས་དོན་དུ། །གཟུགས་བརྙན་སྟོན་པ་ཁྱོད་ལ་བསྟོད། །ཅེས་བརྗོད་་
དོ༑ །ཞགས་པ་མས་ལྷོ་སྒོར་ཞུགས་པ་དང་ལྕགས་སྒྲོག་མས་བསྟིམ་པ་དང་།
དྲིལ་བུ་མས་དགྱེས་པར་བྱ་སྟེ། ནམ་སེམས་ཅན་གྱི་དོན་མ་གྲུབ་ཀྱི་བར་དུ་
བསྟན་པར་བྱའོ། །དེ་ལྟར་ཏིང་ངེ་འཛིན་གྱི་རིམ་པ་བྱ་བའི་ཕྱིར། དབྱིངས་


བདུད་རྩི་ཐིགས་པ་ཞེས་བྱ་བ
ནས་དཀྱིལ་འཁོར་སྤྱན་དྲངས་མཆོད་ཅེས་གསུངས་པ་ཡིན་ནོ། །དེ་ནས་དམ་
ཚིག་གི་དཀྱིལ་འཁོར་དང་། ཡེ་ཤེས་ཀྱི་དཀྱིལ་འཁོར་ཅིག་འགྱུར་བ་དེ་ལ་མཆོད་
པ་དབུལ་ཏེ། བདག་ཉིད་ཀྱི་ཐུགས་ཀ་ནས་འོད་ཟེར་འཕྲོས་པས། འོད་ཟེར་
ལས་ལྷ་མོའི་ཚོགས་ལ་སེ་ལ་སོགས་པ་མང་པོ་སྤྲུལ་ཏེ། དེ་བཞིན་གཤེགས་པ་
ཐམས་ཅད་ལ་སླར་ཐིམ། དེ་བཞིན་གཤེགས་པ་རྣམས་ཀྱི་ཐུགས་ཀ་ནས། ལྷ་
མོ་མང་པོ་སླར་འཐོན་ནས། །བདག་ཉིད་དཀྱིལ་འཁོར་དང་བཅས་པ་ལ་མཆོད་
པ་དང་སྟོད་པ་བྱེད་པ་དེའི་ཕྱིར། མཉེས་ནས་ཉེ་བར་གྱུར་པའི་དང་ཞེས་
གསུངས་སོ། །ལས་བཞིའི་མཆོད་པ་བརྩམ་བྱས་ཏེ། །ཞེས་བྱ་བ་ནི། མི་འདྲ་
བ་བཞི་སྟེ། གཟུགས་སྒྲ་དྲི་རོ་རེག་ལ་སོགས་པའོ། །དབྱིབས་དང་ཁ་དོག་
མཚན་མར་བཅས་ཞེས་བྱ་བ་ནི། དབྱིབས་རིང་པོ་དང་ཐུང་ངུ་དང་ཟླུམ་པོ་དང་
གྲུ་བཞི་དང་ངོ་། །ཁ་དོག་དཀར་པོ་དང་སེར་པོ་དང་དམར་པོ་ལ་སོགས་པའོ། །
ལྷ་སོ་སོའི་ཕྱག་ན་འདོད་པའི་ཡོན་ཏན་བསྣམས་ནས་མཆོད་པའི་ཕྱིར། གཟུགས་
སྒྲ་དྲི་རོ་རེག་བྱ་ཡིས་ཞེས་གསུངས་པ་ཡིན་ནོ། །མཆོད་པའི་ལྷ་མོ་དེ་རྣམས་
ཀྱིས༑ །བདག་དཀྱིལ་འཁོར་པ་རྣམས་ལ་མཆོད་པའི་ཕྱིར། མཆོད་སྦྱིན་་་
སྟོངས་པའི་ལས་རྣམས་བྱ་ཞེས་གསུངས་པ་ཡིན་ནོ། །ཀུན་རྫོབ་ཀྱི་བདེན་པ་་་
འབའ་ཞིག་བསྟན་པའོ།
དེ་ནས་སློབ་མ་ལ་དབང་བསྐུར་བའི་རིམ་པ་བསྟན་པའི་ཕྱིར། དེ་ནས་
རིགས་ཀྱི་བུ་མཆོག་དེ་ཞེས་པ་ལ་སོགས་པ་གསུངས་ཏེ། དེ་ནས་རིགས་ཀྱི་བུ་
མཆོག་དེ་ཞེས་པ་ནི། སློབ་དཔོན་ཉིད་ཀྱི་རང་བཞིན་གྱི་དཀྱིལ་འཁོར་དུ་དབང་
ནོས་པ་དེའི་དེ་མ་ཐག་པ་དེ་ནས་གཞུང་མཐུན་པའི་སློབ་མ་དེ་སྟེ། རིགས་སོ་
སོའི་མཚན་ཉིད་གང་དང་ལྡན་པ་དེ་ལ་དབང་བསྐུར་བ་བརྩམ་པར་བྱའོ། །


གསང་བའི་དཀྱིལ་འཁོར་བསྟན་པར་བྱ་ཞེས་བྱ་བ་ནི། ཉན་ཐོས་ལས་གསང་
བའི་ཕྱིར་གསང་བ་སྟེ། བརྙན་མའི་དཀྱིལ་འཁོར་དེ་བསྟན་པར་བྱའོ། །ཅི་
དགའ་ཞེས་དྲིས་ནས་ནི་ཞེས་བྱ་བ་ནི། སློབ་དཔོན་གྱིས་དྲིས་པའི་བཀའ་ལུང་
དེ་གནང་བ་གསལ་བའི་ཚིག་གོ་བདག་ནི་འདི་ལ་དགའ་བའོ། །ཞེས་བྱ་བ་ནི།
སློབ་མའི་བདག་ནི་གསང་བའི་དཀྱིལ་འཁོར་ལ་ལྟ་བར་འཚལ་ལགས་སོ། །ཞེས་
པ་སྟེ་ཞུས་ཚིག་གོ། །འཇུག་པ་པོས་ཀྱང་ལན་དུ་སྦྱིན་ཞེས་པ་སྟེ། གོང་གི་ཚིག་
ཉིད་ལ་བསྙགས་སོ། །དེ་ནས་མནའ་བརྒག་པའི་ཕྱིར། །བླ་མ་ལུང་ལྡན་དམ་་
པ་དེས། །མནའི་རྡོ་རྗེ་སྦྱིན་པའི་ཕྱིར། །བཟླས་པའི་ཆུ་ནི་གླུད་པར་བྱ། །
ཞེས་གསུངས་ཏེ། བླ་མ་ལུང་དང་ལྡན་པའི་དམ་པ་དེས། །སློབ་མ་ལས་མི་་་་་
མདའ་་བར་བྱ་བའི་ཕྱིར། པདྨའི་ནང་དུ་བདུད་རྩི་ལྔ་སྦྱར་བ། །དེ་ལ་སྔགས་
འདི་བརྒྱ་རྩ་བརྒྱད་དུ་བཟླས་ལ་བླུད་དོ། །ཨོཾ་སརྦ་པཉྩ་ཨ་མྲྀ་་ཏ་ཀུཎྜ་ལི་ཧཱུཾ་ཞེས་
བརྗོད་ལ། དེ་ནས་བླུད་དེ་རྡོ་རྗེ་ཚིག་དུ་ཡང་འདི་སྐད་ཡང་བརྗོད་དོ། །འདི་
ནི་ཁྱོད་ཀྱི་དམྱལ་བའི་ཆུ། །དམ་ཚིག་ཉམས་ན་སྲེག་པར་བྱེད། །དམ་ཚིག་་
བསྲུངས་ན་དངོས་གྲུབ་རྒྱུ། །རྡོ་རྗེ་བདུད་རྩི་ཆུ་འདིས་འགྲུབ་ཅེས་བརྗོད་ལ་བླུད་
དེ༑ །དེ་ན་དམ་ཚིག་བསྟན་པའི་ཕྱིར། །གསང་བའི་དམ་ཚིག་སྒྲགས་ཞེས་བྱ་བ་
ལ་སོགས་པ་གསུངས་ཏེ། གསང་བའི་དམ་ཚིག་འོག་ནས་འབྱུང་བ་འདི་དག་་་་་
བསྒྲགས་སོ། །སྐལ་དང་ལྡན་པའི་རིགས་ཀྱི་བུ། །ཁྱོད་ཀྱིས་བསྲུང་བར་བྱ་བ་ནི།།
ཆོས་ཉན་པའི་སྐལ་དང་ལྡན་པ་རིགས་ཀྱི་བུ་ཞེས་སློབ་མ་ལ་བོས་ནས་ཁྱོད་ཀྱིས་་་་་་
བསྲུང་བར་བྱ་བ་ནི་འོག་ནས་འབྱུང་བ་འདི་རྣམས་བསྟན་ཏོ། །ཞེས་བསྟན་པར་
བྱ་བའི་ཕྱིར། ལྷ་དང་བླ་མ་སྤུན་མི་སྤངས་ཞེས་པ་ལ་སོགས་པ་གསུངས་ཏེ།
ལྷ་དང་བླ་མ་སྤུན་མི་སྤང་ཞེས་བྱ་བ་ནི་ཡི་དམ་གྱི་ལྷ་དང་རྟག་ཏུ་འགྲོགས་པར་བྱ་


བདུད་རྩི་ཐིགས་པ་ཞེས་བྱ་བ 
བ་དང་། རྡོ་རྗེ་སྤུན་རྟག་ཏུ་མི་འབྲལ་བ་དང་། རྡོ་རྗེ་སློབ་དཔོན་བླ་མ་དམ་
པ་སྟེ་མི་སྤང་སྟེ་རྟག་ཏུ་རྟེན་པར་བྱའོ། །སྔགས་དང་ཕྱག་རྒྱ་དེ་བཞིན་དེ་ཞེས་བྱ་
བ་ནི་གསང་བའི་སྔགས་བཟླས་པ་དང་། དེ་བཞིན་གཤེགས་པའི་ཕྱག་རྒྱ་བཅའ་
བ་དང་མི་འབྲལ་བར་བྱའོ། །གསང་བ་གཞན་ལ་སྤེལ་མི་བྱ་ཞེས་བྱ་བ་ནི།
གསང་བའི་མན་ངག་འདི་ལྟ་བུ་ཡིན་ཞེས་སྣོད་ངན་པ་ལ་བསྒྲགས་པར་བྱ་བ་མ་
ཡིན་ནོ། །བསྒྲུབ་པའི་རྫས་ནི་རྣམ་པ་ལྔ་རྟག་ཏུ་བཟའ་ཞིང་བཅའ་བར་བྱ་ཞེས་
བྱ་བ་ནི། བསྒྲུབ་པའི་རྫས་རྣམ་པ་ལྔ་ནི་ཟླ་བ་ཉི་མ་ཆུ་སྨད་དྲི་དང་ལྔ་སྟེ།
དུས་རྟག་ཏུ་བཟའ་ཞིང་སྤྱད་པར་བྱའོ། །ཤ་ལྔ་དང་ནི་ཆང་ལྔ་དང་། །འདོད་
པ་རྣམས་ནི་རྟག་ཏུ་བསྟེན་ཞེས་བྱ་བ་ནི། ཤ་ལྔ་ནི་གླང་པོའི་ཤ་དང་། རྟའི་ཤ་
དང་ཁྱིའི་ཤ་དང་ནམ་མཁའ་ལྡིང་གི་ཤ་དང་ཤ་ཆེན་ཏེ་ལྔའོ། །འདོད་པ་རྣམས་
ནི་འདོད་ཆགས་ཆེན་པོ་དང་། ཞེ་སྡང་ཆེན་པོ་དང་། གཏི་མུག་ཆེན་པོ་དང་།
ང་རྒྱལ་ཆེན་པོ་དང་། ཕྲག་དོག་ཆེན་པོ་དང་། དེ་རྣམས་ནི་མི་སྤང་སྟེ།
རྟག་ཏུ་བསྟེན་པར་བྱ་བའོ། །སྦྱོར་དང་སྒྲོལ་དང་འཕྲ་མ་དང་། །མི་སྙན་སྐུ་་
དང་སྤྱད་པར་བྱ་ཞེས་བྱ་བ་ནི། སྦྱོར་བའི་ཡང་དག་པའི་དོན་ལ་སྦྱོར་བའོ། །
སྒྲོལ་བ་ནི་གཉིས་མེད་པའི་ངང་དུ་ཁམས་གསུམ་གྱི་སེམས་ཅན་སྒྲོལ་བའོ། །འཕྲ་
མ་དེ་ཕྱིན་ཅི་ལོག་དང་བྲལ་བའོ། །མི་སྙན་པ་ནི་ཡང་དག་པའི་དོན་ལ་ཡིད་ཆེས་
པའི་ཚིག་སྨྲ་བའོ། །སྐུ་ནི་གཉིས་སུ་མེད་པའི་དོན་ཏེ་གཞན་གྱིས་མ་བྱིན་ཡང་་་་
བླང་བར་བྱ་བའོ། །སྤྱད་པར་བྱ་བ་ནི་གཉིས་སུ་མེད་པའི་བྱང་ཆུབ་ཀྱི་སེམས་དེ་་
ནི་སྤྱད་པར་བྱའོ། །དཀའ་ཐུབ་དཀའ་བ་སྤྱད་མི་བྱ། །ཁྲིམས་དང་སྡོམ་པས་
བཅིངས་པ་མིན། །ཞེས་བྱ་བ་ནི་ཡང་དག་པའི་དོན་ལ་ཡིད་ཆེས་པ་མེད་ན་
དཀའ་ཐུབ་ཁྲིམས་ཉིས་བརྒྱ་ལྔ་བཅུ་བསྲུང་བར་ཡང་ལུས་ངག་ཡིད་གསུམ་གྱི་སྡོམ་


པ་བྱས་ཀྱང་རྣམ་པར་རྟོག་པས་བཅིངས་པ་སྟེ། དེ་ལྟར་བྱས་པ་མ་ཡིན་ནོ།
ཡང་དག་པའི་དོན་ལ་ཡིད་མ་ཆེས་ན་ནི་ཇི་ལྟར་བྱས་པ་རྟོག་པའི་དོན་ཡིན་ནོ། །
སྙིང་ནས་སློབ་དཔོན་སྨོད་པ་ནི། །བསྒྲུབས་ཀྱང་འགྲུབ་པར་མི་འགྱུར་རོ། །
ཞེས་བྱ་བ་ནི་སྙིང་གི་གཏིང་ནས་ཞེ་སྡང་སྐྱེས་ཏེ་སློབ་དཔོན་ཐབས་གཡོ་ཡིས་སྨོད་་
ན་ཐབས་ཀྱི་སྒོ་ནས་བསྒྲུབས་ཀྱང་དངོས་གྲུབ་ཐོབ་པར་མི་འགྱུར་རོ། །དེ་ནི་་་
དཀྱིལ་འཁོར་དུ་བཞུགས་པའི་རིམ་པ་སྟེ། དཀྱིལ་འཁོར་དང་པོ་བསྒྲུབས་པའི་་
དབང་ཞེས་བྱའོ། །
དེ་ནས་དཀྱིལ་འཁོར་བསྟན་པའི་རྗེས་སུ་བུམ་པའི་དབང་བསྐུར་བ་བརྩམ་ཏེ།
བུམ་པ་བརྒྱད་དམ་བཅུ་དྲུག་རྣམས་གཅིག་ཏུ་བསྡོམ་པ་ལས་། འོན་ཏེ་རང་་་་
ལས་བྱ་སྟེ། ཧཱུཾ་ལས་རྡོ་རྗེར་འགྱུར། རྡོ་རྗེ་ལས་མི་བསྐྱོད་པའི་སྐུར་བསྐྱེད་དོ། །
དེ་ལ་དགུག་དང་གཞུག་དང་གཏིམ་བྱས་ནས། མཆོད་པ་དང་བསྟོད་པ་བྱ་བའི་
རྗེས་ལ་མི་བསྐྱོད་པ་ཞུ་ནས་ཆུའི་གཟུགས་སུ་གྱུར་ཏེ། དེས་དབང་བསྐུར་བ་ནི།
གཉིས་པ་རྡོ་རྗེ་རྒྱལ་པོའི་དབང་ཞེས་བྱའོ། །
དེ་ནས་ཅོད་པན་གྱིས་དབང་བསྐུར་ཏེ། སྭ་ལས་རིན་པོ་ཆེ་ལས་རིན་ཆེན་
འབྱུང་ལྡན་གྱི་སྐུར་གྱུར་ཏེ། དེ་ལ་ཡང་དགུག་པ་དང་བསྟོད་པ་ཡན་ཆད་བྱ་སྟེ།
དེ་ཡོངས་སུ་གྱུར་པ་ལས་ཅོད་པན་གྱི་གཟུགས་སུ་གྱུར་ཏེ། དེས་དབང་བསྐུར་བ་
ནི་གསུམ་པ་གསང་བའི་གསང་བ་ཉན་པའི་དབང་ཞེས་བྱའོ། །
དེ་ནས་རྡོ་རྗེའི་དབང་སྦྱིན་ཏེ། ཨེ་ལས་པདྨ་ལས་སྣང་བ་མཐའ་ཡས་ཀྱི་སྐུར་
གྱུར་ཏེ་དེ་ལ་མཆོད་བསྟོད་བྱ་སྟེ། དེ་ཡོངས་སུ་གྱུར་པ་ལས་རྡོ་རྗེར་གྱུར་ཏེ་དེས་
དབང་བསྐུར་བ་ནི་བཞི་པར་ཆད་པའི་དབང་ཡང་སྦྱིན་ཞེས་བྱའོ། །དེ་ནས་དྲིལ་་་
བུའི་དབང་བསྐུར་ཡི་གེ་ཧ་ལས་རལ་གྲི་དེ་ཡོངས་སུ་གྱུར་པ་ལས་དོན་ཡོད་གྲུབ་་་་་་


བདུད་རྩི་ཐིགས་པ་ཞེས་བྱ་བ 
པའི་སྐུར་གྱུར་ཏེ། དེ་ལ་མཆོད་བསྟོད་བྱ་སྟེ། དེ་ཡོངས་སུ་གྱུར་པ་ལས་དྲིལ་བུར་་
གྱུར་ཏེ། དེས་དབང་བསྐུར་བ་ནི་ལས་ཀྱི་དབང་ནི་ལྔ་པར་སྦྱིན་ཞེས་བྱའོ། །དེ་་་་
ནས་མིང་གི་དབང་བསྐུར་ཏེ་སློབ་དཔོན་གྱི་ལག་པ་སློབ་མའི་མགོར་བཞག་སྟེ། རྡོ་
རྗེ་ཚིག་ཏུ་ཡང་འདི་སྐད་བརྗོད་དེ། ཁྱོད་ནི་སངས་རྒྱས་དངོས་ཡིན་ཏེ། །རབ་
ཏུ་བསྔགས་པའི་གསང་བའི་མིང་། །རྡོ་རྗེ་ཆེ་གེ་མོ་ཞེས་པ། །དེ་རིང་ཁྱོད་ལ་་
དབང་བསྐུར་རོ་ཞེས་པ་ནི་དྲུག་པ་རབ་འབྱམས་རྒྱལ་པོའི་དབང་ཞེས་བྱའོ། །དེ་་་
ནས་སློབ་དཔོན་གྱིས་དབང་བསྐུར་བ་དང་། གསང་བའི་དབང་དང་ཤེས་རབ་ཀྱི་
དབང་དང་ཡེ་ཤེས་ཀྱི་དབང་སྟེ། དེ་རྣམས་ལ་སོགས་པའི་དབང་རྣམས་ཇི་སྙེད་པ་
ཚང་བར་བསྐུར་དུ་རུང་བར་བཤད་ཅེས་གསུངས་སོ། །
དེ་ནས་དྲིན་ལ་ལན་གྱིས་གླན་པའི་ཕྱིར་ཡོན་དབུལ་བར་བསྟན་ཏེ། དེའི་
ཕྱིར་ནས་དབང་ཐོབ་བྱའི་ཕྱིར་ཞེས་བྱ་བ་ལ་སོགས་པ་བསྟན་ཏེ་དེ་ནས་དབང་
མཆོག་ཐོབ་བྱའི་ཕྱིར་ཞེས་བྱ་བ་ནི། དབང་བསྐུར་བའི་དེ་མ་ཐག་པ་དེ་ནས།
དེ་དབང་གི་མཆོག་རྣམས་ཐོབ་པར་བྱ་བའི་ཕྱིར་ཡོན་དབུལ་ལོ། །རིགས་ཀྱི་བུ་
མཆོག་དེ་དག་གིས་ཞེས་བྱ་བ་ནི། རིགས་སོ་སོའི་མཚན་ཉིད་དང་ལྡན་པའི་བུ་
མཆོག་གང་ཡིན་པ་དེ་དག་གིས། ཡོན་གྱི་མཆོག་རང་གི་བྱེ་བྲག་གི་དབུལ་ཏེ།
དེ་ཡང་སྲོག་ལུས་ལ་མ་འཇུངས་པའི་སེམས་ཀྱིས་དབུལ་ཏེ། དེའི་ཕྱིར་ཡོན་
མཆོག་དག་ནི་དབུལ་བར་ངེས། སྲོག་ལུས་མན་ཆད་རྫས་ཀྱི་རྣམས། མ་
འཇུངས་པའི་སེམས་ཀྱིས་དབུལ་ཏེ། །ཞེས་པ་ལ་སོགས་པ་གསུངས་པ་ཡིན་ནོ། །
དེ་ནས་རྡོ་རྗེ་འཛིན་པའི་ཡོན་བཤད་པའི་ཕྱིར། རང་གི་ལུས་དང་སེམས་དགའ་
དང་ཞེས་པས་བསྟན་ཏེ། རང་གི་ལུས་དང་སེམས་དགའ་དང་ཞེས་བྱ་བ་ནི།
རང་གི་ལུས་དབུལ་གྱིས་བཞེས་ཤིག་བདག་གི་སེམས་དབུལ་གྱིས་བཞེས་ཤིག་པ་སྟེ།


ལུས་ངག་ཡིད་གསུམ་གྱི་སྒོ་ནས་སློབ་དཔོན་དམ་པ་མཉེས་བྱེད་པའོ། །སྙིང་ཡང་
ཡོན་གྱི་མཆོག་ཡིན་ཏེ་ཞེས་བྱ་བ་ནི། སྙིང་བརྩེ་ཞིང་གདུང་བ་ནི་ཡོན་གྱི་མཆོག་་
དམ་པའོ། །སེམས་ཀྱི་དགོངས་པ་གང་དང་གང་ཞེས་བྱ་བ་ནི། སློབ་དཔོན་་་་
དམ་པ་དེའི་ཐུགས་དང་ཇི་ལྟར་འཚམ་པ་གང་དང་གང་སྟེ། དེ་དང་དེ་རུ་དབུལ་
བར་བྱའོ། །གོང་དུ་བསྟན་པའི་ཡོན་རྣམས་ནི། རྡོ་རྗེ་འཛིན་གྱི་ཡོན་དུ་བཤད་
དོ །དེ་ནས་སངས་རྒྱས་འཁོར་ལོ་ཅན་གྱི་ཡོན་བསྟན་ཏེ། མི་ཆེན་དག་ནི་་
འདོད་པ་ཡི། །ཡོན་ཏན་སྣ་ཚོགས་དབུལ་བ་ནི། །ཞེས་བྱ་བ་ནི་མི་ཆེན་ནི་བྲན་
གྱི་ནང་ན་སྙིང་ཉེ་དབུལ་བ་དང་། རྫས་སྡུག་པ་དབུལ་བ་དང་། འདོད་པའི་
ཡོན་ཏན་ལྔ་ལ་སོགས་པ་དབུལ་བ་ནི། སངས་རྒྱས་འཁོར་ལོ་ཅན་གྱི་ཡོན་ཡིན་ནོ།།
དེ་ནས་རིན་པོ་ཆེའི་ཡོན་ཏན་ཏེ། རིན་པོ་ཆེ་དང་ནོར་གྱི་དབྱིག །ཇི་སྙེད་པ་་་་
ཐམས་ཅད་ནི་ཞེས་བྱ་བ་ནི། རིན་པོ་ཆེ་སྣ་ལྔ་ལ་སོགས་པ་ཐམས་ཅད་དང་།
ནོར་གྱི་དབྱིག་ཕངས་པ་ཐམས་ཅད་དང་། ཅི་འོས་ཤིང་མཚམ་པའི་ནོར་ཇི་
སྙེད་ཡོད་པ་ཐམས་ཅད་ནི། རིན་ཆེན་འཛིན་གྱི་ཡོན་ཡིན་ནོ། །དེ་ནས་པདྨོའི་
ཡོན་བསྟན་ཏེ། མ་དང་བུ་མོ་ཆུང་མ་དང་ཞེས་བྱ་བ་ནི་མ་ལས་ཞེས་པ་མེད་དེ་བུ་
མོ་དང་ཆུང་མ་དང་སྙིང་དུ་སྡུག་པ་དབུལ་ལོ། །སྲིང་མོ་ཤིན་དུ་བརྒྱན་པ་དང་
ཞེས་བྱ་བ་སྲིང་མོ་ལ་གཟི་གཡུ་ལ་སོགས་པ་རིན་པོ་ཆེ་སྣ་ཚོགས་པས་བརྒྱན་ལ་་་
དབུལ་བར་བྱའོ། །།མིའི་མིང་དང་མཚན་མ་ཅན་ཞེས་བྱ་བ་ནི། རྟ་ལ་སོགས་
པ་མིའི་མཚན་མ་ཡོད་པ་དང་། དུད་འགྲོའི་རིགས་མོའི་མཚན་མ་ཡོད་པ་དེ་
རྣམས་པདྨོ་ཅན་གྱི་ཡོན་ཡིན་ནོ། །དེ་ནས་ལས་ཀྱི་ཡོན་བསྟན་ཏེ། གླང་པོ་རྟ་
དང་ཤིང་རྟ་དང་ཞེས་བྱ་བ་ནི། གླང་པོ་ཆེ་དང་རྟ་བཟང་པོ་དང་། ཤིང་རྟ་་་
ལེགས་མོ་དང་། དེར་མ་ཟད་དེ་བྱོལ་སོང་ཇི་ལྟར་འདེགས་ཆེ་བ་རྣམས་དབུལ་་་


བདུད་རྩི་ཐིགས་པ་ཞེས་བྱ་བ 
བའི་ཕྱིར་རོ། །ཚོགས་རྣམ་པ་སྣ་ཚོགས་དང་། ཐེག་པའི་བྱེ་བྲག་ཐམས་ཅད་་
ཀུན་ཞེས་པ་གསུངས་ཏེ། སྣ་ཚོགས་རྡོ་རྗེའི་ཡོན་ཡིན་ནོ། །དེ་ནས་སྤྱིའི་དཀྱིལ་
འཁོར་གྱི་ཡོན་ནི་སངས་རྒྱས་ཀུན་ལ་ཞེས་པ་ནས། སྤྱིའི་དཀྱིལ་འཁོར་དག་ཏུ་
དབུལ་ཞེས་པ་ཚིག་ལྔས་བསྟན་གོ་སླའོ། །དེ་ནས་ཡོན་དེ་རྣམས་སློབ་དཔོན་
ལ་ཕུལ་བར་མ་ཟད་དེ། ཤེས་རབ་མ་ལ་ཡང་དབུལ་བར་བསྟན་པའི་ཕྱིར།
དཀྱིལ་འཁོར་དག་གི་དེ་དག་ཏུ་ཞེས་པ་ལ་སོགས་པ་གསུངས་ཏེ། གོང་དུ་་་
གསུངས་པའི་དཀྱིལ་འཁོར་དེ་དག་ཏུ་སྦས་པ་དང་གསང་བའི་དབང་བསྐུར་ན།
དེའི་རྐྱེན་གཟུངས་མ་དེ་དང་དེ་དག་ལ་ཡང་གོང་དུ་གསུངས་པའི་ཡོན་གྱི་བྱེ་བྲག་་
དེ་དང་དེ་དག་དབུལ་ལོ། །
དེ་ནས་དབང་རྟགས་སྦྱིན་པ་བསྟན་པའི་ཕྱིར་དབང་མཆོག་ཐོབ་པའི་བུ་
མཆོག་ལ་ཞེས་པ་ལ་སོགས་པ་གསུངས་པ་བསྟན་ཏེ། དབང་མཆོག་ཐོབ་པའི་
རིགས་ཀྱི་བུ་མཆོག་དེ་ལ་ནི་དང་པོ་ཁོ་ནར་སེམས་བསྐྱེད་པ་བརྗོད་པར་བྱ་ཞིང་
འདི་ལྟ་བའི་རྒྱུ་དེས་འབྲས་བུ་འདི་ལྟ་བ་ཐོབ་པའི་གཏན་ཚིགས་སྦྱིན་དེ་དེའི་ཕྱིར་་
དང་པོ་སེམས་ཀྱི་གཏན་ཚིགས་སྦྱིན་ཞེས་གསུངས་སོ། །གཉིས་པ་ཕྱག་རྒྱ་བསྒོམ་
པ་གཏད་ཅེས་བྱ་བ་ནི། དབང་གཉིས་པ་ཐོབ་པའི་རྟགས་ནི་རྟེན་དང་རྟེན་དུ་་་
སྣང་བ་བསྒོམས་པའོ། །གསུམ་པ་གསང་བའི་ངེས་དོན་བཤད། །ཅེས་བྱ་བ་ནི།
དབང་གསུམ་པའི་རྟགས་སུ་ཡོན་ཏན་གྱི་ཆ་རྣམས་ཏེ། རྟེན་གྱི་ཡོན་ཏན་དང་་་་
རྟེན་ཅན་གྱི་ཡོན་ཏན་བསྒྲགས་པའོ། །བཞི་པར་ཆོས་ཀྱི་གླེགས་བམ་བཤད་ཅེས་
བྱ་བ་ནི་དབང་བཞི་པ་ཐོབ་པའི་རྟགས་ནི་གསུང་རྣམ་པར་དག་པ་སྟེ། གཞན་་་
དང་གཞན་དོན་ལ་རྒྱུའི་ཆོས་སྟོན་པའོ། །ལྔ་པར་ལས་བཞིའི་རྒྱ་རྟགས་སྦྱིན་་་་
ཞེས་བྱ་བ་ནི། དབང་རྫོགས་པའི་རྟགས་སུ་འཕྲིན་ལས་རྣམ་པ་བཞི་པའི་རྟགས་


སྦྱིན་པའོ། །དྲུག་པར་རིན་ཆེན་བདུན་ནམ། རྫས་ཀྱི་ཁྱད་པར་ཅན་དག་དང་། །
ཡང་ན་སྣ་ཚོགས་ཚང་བར་སྦྱིན་ཞེས་བྱ་བ་ནི། དབང་དྲུག་པ་རྫོགས་པའི་རྟགས་
སུ་རྡོ་རྗེ་ལས་དྲངས་པའི་མིང་སྟེ། རིན་པོ་ཆེ་སྣ་བདུན་གྱིས་མཇུག་བསྡུས་པའི་་་་
མིང་གདགས་པ་སྟེ། གསང་བའི་མིང་ངོ་། །དེར་མ་ཟད་དེ་རྫས་ཀྱི་ཁྱད་པར་
རིན་པོ་ཆེ་སྣ་བདུན་ཉིད་དུ་ཡང་སྦྱིན་པར་བྱའོ། །དེར་མ་ཟད་དེ་ཡང་སྣ་ཚོགས་
པའི་རྟགས་སྦྱིན་པར་བྱའོ། །
དེ་ནས་དབང་ཇི་ལྟར་ཐོབ་པའི་རྨི་ལྟས་བསྟན་པའི་ཕྱིར། དབང་མཆོག་
ཐོབ་པའི་རྨི་ལྟས་ནི་ཞེས་བྱ་བ་ལ་སོགས་པ་གསུངས་ཏེ། སློབ་མ་སྟ་གོན་ལ་
གནས་ནས་ཀུ་ཤའི་སྟན་ལ་སེང་གེའི་ཉལ་ཐབས་ཀྱིས་ཉལ་བའི་དུས་ན། དབང་
ཇི་ལྟར་ཐོབ་པར་འོང་བའི་རྨི་ལྟས་དག་དང་འབྱུང་བར་ངེས་ཏེ། དེ་ཡང་འོག་
ནས་འབྱུང་བ་འདི་རྣམས་ཏེ། དེ་ལ་ཡང་སྔོན་ལ་རྡོ་རྗེ་འཛིན་པའི་དབང་ཐོབ་
པའི་རྨི་ལྟས་བསྟན་པའི་ཕྱིར། རང་གི་སེམས་ལ་དབང་ཐོབ་དང་ཞེས་བྱ་བ་ནས།
མཐོང་ནས་རྡོ་རྗེ་འཛིན་པའི་དབང་ཐོབ་པའི་སྔ་ལྟས་ཡིན་པར་ངེས་ཞེས་པས་
བསྟན་ཏེ། དགྲོལ་མི་དགོས་དཀྱུས་ཉིད་ན་གསལ་ལོ། །དེ་ནས་སངས་རྒྱས་
འཁོར་ལོ་ཅན་གྱི་དབང་ཐོབ་ནས་འོང་བའི་སྔ་ལྟས་བསྟན་པའི་ཕྱིར། ལུས་ཀྱི་རྫུ་
འཕྲུལ་ཐོབ་པ་དང་ཞེས་པ་ནས་འཁོར་ལོ་ཅན་གྱི་དབང་ཐོབ་ལྟས་ཞེས་པའི་བར་་་
གྱིས་བསྟན་ཏེ། དཀྱུས་ཉིད་གསལ་ལོ། །དགྲོལ་མི་དགོས་སོ། །དེ་ནས་རིན་པོ་
ཆེའི་དབང་ཐོབ་པའི་སྔ་ལྟས་བསྟན་པའི་ཕྱིར། རིན་ཆེན་སྣ་ཚོགས་སྤྱོད་པ་དང་
ཞེས་པ་ནས། རིན་ཆེན་རིགས་ཀྱི་དབང་ཐོབ་ལྟས་ཞེས་པའི་བར་གྱིས་བསྟན་ཏེ་་
གོ་སླའོ། །དེ་ནས་པདྨའི་དབང་ཐོབ་ནས་འོང་བའི་སྔ་ལྟས་བསྟན་པའི་ཕྱིར།
པདྨའི་རྫིང་ན་རྩེ་བ་དང་ཞེས་པ་ནས། རྡོ་རྗེ་ཆོས་ཀྱི་དབང་ཐོབ་ཡིན་ཞེས་པའི་


བདུད་རྩི་ཐིགས་པ་ཞེས་བྱ་བ 
བར་གྱིས་བསྟན་ཏེ་དཀྱུས་ཉིད་གསལ་ལོ། །དེ་ནས་སྣ་ཚོགས་རྡོ་རྗེ་དབང་ཐོབ་་་
པའི་སྔ་ལྟས་བསྟན་པའི་ཕྱིར། ལས་རྣམས་ཀུན་ལ་འཇུག་པ་དང་། །ཞེས་པ་
ནས་སྣ་ཚོགས་རྡོ་རྗེའི་དབང་ཐོབ་ལྟས་ཞེས་པའི་བར་གྱིས་བསྟན་ཏེ་གོ་སླའོ། །དེ་
ནས་ཕྱིའི་དབང་ཐོབ་པའི་སྔ་ལྟས་བསྟན་པའི་ཕྱིར། རྨི་ལམ་མཚན་མ་ཇི་སྙེད་པ་
ལ་སོགས་པ་གསུངས། གོང་དུ་བསྟན་པའི་རྨི་ལྟས་དང་མཚན་མ་དང་ཇི་ལྟར་་་་་
རྨིས་ཤིང་མཐོང་བ་དེ་རྣམས་སྤྱིའི་དབང་ཐོབ་པའི་རྟགས་སོ། །ཡང་ན་ཅི་ཡང་མ་
མཐོང་བ་འམ་ཞེས་པ་ནི་གོང་དུ་བསྟན་པའི་ལྟས་རྣམས་མེད་དོ། །རྨི་ལམ་ན་་་་
ཆོས་ཉིད་སྟོང་པ་འདི་ལྟ་བུ་ཡིན་ནོ་ཞེས་སྟོན་ཅིང་བདག་གིས་ཀྱང་བསྟན་པའི་རྨི་
ལམ་ན་གཏོགས་པའོ། །སྔོན་སུམ་གསང་བ་ཐམས་ཅད་ཀུན་ཞེས་བྱ་བ་ནི་རྨི་ལམ་
དུ་མངོན་གསུམ་དང་འདྲ་བར་ཁྱོད་ཀྱིས་ལུས་ལ་ནི་འཁོར་ལོ་རྣམ་པ་བཞི་ཡོད་དོ། །
ཞེས་སྟོན་པ་དང་རང་གིས་ཀྱང་ཡིད་ཀྱི་ཡུལ་དུ་གསལ་བ་མཐོང་བ་དེ་ནི་ཅིའི་་་་་
དཀྱིལ་འཁོར་གྱི་དབང་ཐོབ་པའི་སྔ་ལྟས་སུ་རུང་བར་བཤད་དོ། །
དེ་ནས་དབང་ཐོབ་པའི་ཡོན་ཏན་བསྟན་པའི་ཕྱིར། གང་ཞིག་དཀྱིལ་
འཁོར་འདི་དག་ཏུ། །ཞེས་པ་ལ་སོགས་པ་བསྟན་ཏེ། གང་ཞིག་དཀྱིལ་འཁོར་
འདི་དག་ཏུ་ཞེས་བྱ་བ་ནི་རིགས་ཀྱི་བུ་གང་སུ་ཡང་རུང་བའི་དཀྱིལ་འཁོར་གོང་དུ་
གསུངས་པའི་བྱེ་བྲག་དེ་དག་ཏུ་ཞུགས་ནས་དབང་ཐོབ་པའི་གང་ཟག་དེའི་ཡོན་
ཏན་ནི་འོག་ནས་འབྱུང་བ་འདི་རྣམས་སོ། །འཇིག་རྟེན་གཙོ་དང་འཁོར་གྱིས་
བསྐུར་ཞེས་བྱ་བ་ནི། འཇིག་རྟེན་འདི་ན་དབང་ཆེ་བའི་གཙོ་བོ་དང་། དེའི་
འཁོར་རྣམས་ཀྱིས་བསྐུར་སྟི་བྱེད་པར་འགྱུར་རོ། །ཚེ་རིང་བདེ་བ་ཕུན་སུམ་
ཚོགས་པ་ཞེས་བྱ་བ་ནི། འཇིག་རྟེན་འདི་རུ་ཚེ་རིང་ཞིང་ལོངས་སྤྱོད་ཕུན་སུམ་
ཚོགས་པར་འགྱུར་རོ། །ཀུན་གྱིས་བསྟོད་ཅིང་བཀུར་བ་དང་ཞེས་པ་ནི།


འཇིག་རྟེན་པ་ཀུན་གྱིས་བསྟོད་པ་དབུལ་ཞིང་ཐམས་ཅད་ཀྱིས་བཀུར་སྟི་བྱེད་པའོ། །
སྡུག་ཅིང་བསྔགས་པ་བརྗོད་པ་དང་ཞེས་བྱ་བ་ནི། ཀུན་གྱི་ཡིད་དུ་འོང་ཞིང་ཡོན་
ཏན་གྱི་བྱེ་བྲག་བརྗོད་པའོ། །ནད་མེད་ལང་ཚོ་བདེ་བ་དང་ཞེས་བྱ་བ་ནི།
ནད་མེད་ཅིང་ཤིན་ཏུ་གཞོན་པར་གྱུར་པ་དང་། ཤེས་རབ་ཕུལ་དུ་ཕྱུང་བའི་ལང་
ཚོ་བ་དང་། ལུས་ཡང་ཞིང་བདེ་བ་ཕུན་སུམ་ཚོགས་པའོ། །འཇིག་རྟེན་མཐུ་
ཆེན་འདུལ་བ་དང་ཞེས་བྱ་བ་ནི། འཇིག་རྟེན་འདི་ན་མཐུ་ཆེ་བའི་གནོད་སྦྱིན་
ལ་སྩོགས་པ་འདུལ་བའོ། །སངས་རྒྱས་ཀུན་གྱི་སྲས་སུ་དགོངས་ཞེས་བྱ་བ་ནི།
དུས་གསུམ་སངས་རྒྱས་ཀུན་གྱིས་ཀྱང་དུས་དམ་པར་ཐུགས་ཀྱིས་དགོངས་སོ། །
རྒྱལ་སྲས་རྣམས་ཀྱི་གྲོགས་སུ་མཐོང་ཞེས་བྱ་བ་ནི། རྒྱལ་བའི་སྲས་པོ་རྣམས་ཀྱིས་
སྤུན་དང་གྲོགས་སུ་མཐོང་ངོ་། །དེ་ལ་སོགས་ཏེ་བསམ་མི་ཁྱབ་ཅེས་པ་ལ་སོགས་
པ་ནི། འཇིག་རྟེན་འདིའི་ཡོན་ཏན་མང་པོ་འབྱུང་ཞིང་མི་དང་ལྷ་དང་ལྷ་མ་ཡིན་
དང་གནོད་སྦྱིན་ལ་སོགས་པས་ཀྱང་བཀུར་སྟི་བྱེད་དོ། །
དེ་ནས་སྐུའི་དཀྱིལ་འཁོར་དང་ཐུགས་ཀྱི་དཀྱིལ་འཁོར་དང་གསུང་གི་དཀྱིལ་
འཁོར་གསུམ་པོ་གང་ཡང་རུང་སྟེ། ཞུགས་པའི་ཡོན་ཏན་འདྲ་བར་བསྟན་པའི་་
ཕྱིར༑ སངས་རྒྱས་དག་ནི་ཐམས་ཅད་ཀྱི། །ཞེས་པ་ལ་སོགས་པ་གསུངས་ཏེ།
གོང་དུ་གསུངས་པའི་དཀྱིལ་འཁོར་ཐམས་ཅད་ཀྱི་ནང་ནས། སྐུའི་དཀྱིལ་འཁོར་
ཙ་ཀ་ལི་བཀོད་པ་ལས། དེའི་དཀྱིལ་འཁོར་དུ་ཞུགས་ནས། རྣམ་པ་ཐམས་་་་
ཅད་འགྲུབ་པར་འགྱུར་ཏེ། དེ་ཇི་ལྟར་བསམ་པ་བཞིན་དུ་འགྲུབ་བོ། །གསུང་
གི་དཀྱིལ་འཁོར་དུ་འཇུག་པའི་ཡོན་ཏན་བསྟན་པའི་ཕྱིར། གཞན་ཡང་སངས་་་
རྒྱས་ཐམས་ཅད་ཀྱི་ཞེས་པ་ལ་སོགས་པ་བསྟན་ཏེ། གོང་དུ་གསུངས་པའི་སངས་
རྒྱས་ཀྱི་གསུང་གི་དཀྱིལ་འཁོར་ཡི་གེར་བཀོད་པའི་ཕྱིར། ཡི་གེ་གསུང་གི་དཀྱིལ་


བདུད་རྩི་ཐིགས་པ་ཞེས་བྱ་བ )ایی
འཁོར་བྲིས་པ་ལས་ཞེས་གསུངས་ཏེ། སོ་སོའི་གདན་སྟེངས་སུ་སོ་སོའི་ཡི་གེ་
གསལ་བར་བཀོད་པའི་ཕྱིར། ཡི་གེ་གསུང་གི་ཕྱག་རྒྱ་ཚོགས། །ཇི་བཞིན་
གསལ་བར་བཀོད་པའོ་ཞེས་གསུངས་ཏེ། དེ་ལྟར་བཀོད་པའི་གསུང་གི་དཀྱིལ་
འཁོར་དེར་ཞུགས་པའི་ཡོན་ཏན་ཡང་གོང་མ་དང་འདྲ་བའི་ཕྱིར། དཀྱིལ་འཁོར་
དག་ཏུ་སློབ་མ་རྣམས། །ཞུགས་པ་ཡང་ནི་དེ་བཞིན་ནོ། །ཞེས་པས་བསྟན་ཏེ།
དེ་ནས་ཐུགས་ཀྱི་དཀྱིལ་འཁོར་དུ་ཞུགས་པའི་ཡོན་ཏན་ཀུན་འདྲ་བར་བསྟན་ཏེ།
ཐུགས་ཀྱི་དཀྱིལ་འཁོར་དམ་པ་དེ་ནི་ཕྱག་མཚན་དགོད་པ་སྟེ། དེ་བསྟན་པའི་
ཕྱིར་ཐུགས་ཀྱི་དཀྱིལ་འཁོར་དམ་པ་ནི་ཞེས་པ་ལ་སོགས་པ་གསུངས་ཏེ། བསྟན་
པའི་དཀྱིལ་འཁོར་སྐུའི་འཁོར་ལོ་དགོད་པ་དང་། གསུང་ཡིག་འབྲུ་དགོད་པ་
དང་། ཐུགས་ཕྱག་མཚན་དགོད་པ་གསུམ་གྱི་དམ་པར་གྱུར་པ་ཐུགས་ཀྱི་དཀྱིལ་
འཁོར་བྲི་བར་བསྟན་ཏེ། འཇིག་རྟེན་དཀྱིལ་འཁོར་བྲིས་ནས་ཀྱང་ཞེས་གསུངས་
པ་ཡིན་ནོ། །བརྙན་མའི་དཀྱིལ་འཁོར་སོ་སོའི་བཞུགས་གནས་སུ་སོ་སོ་ཕྱག་
མཚན་བྲི་བའི་ཕྱིར། སོ་སོའི་རང་རྟགས་ཕྱག་མཚན་རྣམས། །ཇི་བཞིན་
གནས་སུ་དགོད་པ་རུ། །ཞུགས་པ་ལ་སོགས་བྱས་པ་ན། །ཡོན་ཏན་དེ་དང་
འདྲ་བ་ཐོབ། །ཅེས་གསུངས་སོ། །
དེ་ནས་དཀྱིལ་འཁོར་གསུམ་དུ་ངེས་པ་མེད་པར་བསྟན་པའི་ཕྱིར། སྐུ་
དང་གསུང་ཐུགས་ཀྱི་རྣམས་ཞེས་པ་ལ་སོགས་ཏེ། སྐུའི་དཀྱིལ་འཁོར་ལ་ཡང་
གསུམ༑ །གསུང་གི་དཀྱིལ་འཁོར་ལ་ཡང་གསུམ། །ཐུགས་ཀྱི་དཀྱིལ་འཁོར་ལ་
ཡང་གསུམ་སྟེ་དེའི་ཕྱིར། གཅིག་ལ་ཡང་གསུམ་གསུམ་ཡོད་པ་ཡིན་ཞེས་གསུངས་
སོ༑ །གསུམ་པོ་རེ་རེ་ཡང་གསུམ་དུ་འགྱུར་ཏེ། དེ་བས་ན་རྣལ་འབྱོར་པ་བློ་
དང་ལྡན་པས་ནི་དཀྱིལ་འཁོར་ལ་ངེས་པ་མེད་པར་ཤེས་པར་བྱའོ། །ཞེས་སྟོན་


པས་གསུངས་སོ། །སྐུ་གསུང་ཐུགས་ཀྱི་གཟུགས་ཀྱི་དཀྱིལ་འཁོར་བསྟན་པས་ན་
གཟུགས་ཀྱི་དཀྱིལ་འཁོར་གྱི་ལེའུ་འོ། །བདུད་རྩི་ཐིགས་པ་ཞེས་བྱ་བ་རྒྱ་ཆེར་
འགྲེལ་པ་ལས། ཀུན་རྫོབ་ཀྱི་བདེན་པ་འབའ་ཞིག་གི་བཤད་པའི་ལེའུ་སྟེ།
གསུམ་པའོ།། །།
དེ་ལྟར་གཟུགས་ཀྱི་དཀྱིལ་འཁོར་བསྟན་ཀྱང་ཏིང་ངེ་འཛིན་གྱི་དཀྱིལ་འཁོར་
མ་ཤེས་ན། རྟག་པའི་མཐའ་ལ་གནས་པ་དེ་གསལ་བའི་ཕྱིར། དེ་ནས་ཞེས་པ་
ལ་སོགས་པ་གསུངས་ཏེ། གཟུགས་ཀྱི་ལེའུ་བཤད་པ་དེ་མ་ཐག་པ་དེ་ནས་ཏིང་ངེ་
འཛིན་གྱི་དཀྱིལ་འཁོར་བཤད་དེ་གསུངས་པ་སྟེ། དེའི་ཕྱིར། དེ་ནས་རྒྱལ་བ་
རྡོ་རྗེ་འཛིན་ཞེས་བྱ་བ་ནི། སྟོན་པའི་ངོ་བོ་ཉིད་དེ་ཡང་དག་པའི་དོན་དང་
གཉིས་མི་འབྲལ་བས་རྡོ་རྗེ་འཛིན་ཞེས་བརྗོད་དོ། །ཐམས་ཅད་མི་འགྱུར་ནམ་
མཁའ་ཆེ་ཞེས་བྱ་བ་ནི། སྟོན་པའི་ངོ་བོ་ཉིད་དེ། ཕྱི་ནང་དུ་སྣང་བའི་ཆོས་
ཐམས་ཅད་སྐུ་གསུང་ཐུགས་ཀྱི་དཀྱིལ་འཁོར་དེ་ཡང་དོན་དམ་པར་ཡོད་པ་མ་ཡིན་
ཏེ༑ དེ་སྣང་ལ་རང་བཞིན་མེད་པའོ། །རང་བཞིན་མེད་པ་དེ་དུས་གསུམ་དུ་
འགྱུར་བ་མེད་དེ། བརྗོད་པ་དང་བྲལ་བ་ནམ་མཁའ་བཞིན་ནོ། །དེ་ལྟར་
གསུམ་གྱི་དཀྱིལ་འཁོར་གསུམ་དུ་གསུངས་པ་དང་དོན་དམ་པར་རང་བཞིན་མེད་
པར་བསྟན་པ་ནི། གསུང་རྣམ་པར་དག་སྟེ་དེའི་ཕྱིར་རྣམ་དག་གསུང་མཆོག་
རྒྱལ་པོ་དེས། གསུང་ནི་འདི་སྐད་བཀའ་སྩལ་ཏོ། །མགོ་ནས་འབྱུང་བ་འདི་་་་
སྐད་བཀའ་སྩལ་ཏོ། །
དེ་ཡང་ཏིང་ངེ་འཛིན་གྱིས་མ་ཟིན་ན་ཇི་ལྟར་བྱས་པ་དེ་ཐམས་ཅད་སྐྱོན་དུ་
འགྱུར་བ་དེ་བསྟན་པའི་ཕྱིར། རྡོ་རྗེ་ཐིག་ནི་བཏབ་པ་དང་། །ཞེས་པ་ལ་སོགས་པ་


བདུད་རྩི་ཐིགས་པ་ཞེས་བྱ་བ 
གསུངས་ཏེ། རྡོ་རྗེ་ཐིག་ནི་བཏབ་པ་དང་ཞེས་བྱ་བ་ནི། དང་པོས་རྟག་པ་དང་
མཇུག་ཐིག་གདབ་པའི་བར་དུ་ཇི་ལྟར་བྱས་པའི་ལས་སོ། །ཚོན་རྩི་དག་ནི་དགྱེ་
བའི་སྙན་མའི་དཀྱིལ་འཁོར་ཏེ་ཞེས་བྱ་བ་ནི་ཚོན་དགྱེ་བའི་ལས་དང་ཕྱག་མཚན་
དང་ཡིག་འབྲུ་དང་། སྐུ་ལ་སོགས་པ་དགོད་པའི་བརྙན་མའི་དཀྱིལ་འཁོར་དེ།
རྣལ་འབྱོར་པ་ཡང་དག་པའི་དོན་ལ་སེམས་མི་བྱའོ་བྱས་ན་སྐྱོན་ཅི་ཡོད་ཅེ་ན།
ཡོད་དེ་བསྙན་མའི་དཀྱིལ་འཁོར་བྱས་ན་དངོས་པོ་ལ་མངོན་པར་ཞེན་པའི་སྐྱོན་
ཡོད་པས་གཉིས་སུ་མེད་པའི་དངོས་གྲུབ་རྙེད་པར་དཀའ་བའི་ཕྱིར། བྱས་ན་
དངོས་གྲུབ་རྙེད་པར་དཀའ་ཞེས་གསུངས་པ་ཡིན་ནོ། །དེ་ནས་ཏིང་ངེ་འཛིན་གཙོ་
བླང་བའི་ཕྱིར། དེ་བས་ཏིང་ངེ་འཛིན་ནན་ཏན་བསྒོམ་ཞེས་གསུངས་སོ། །
དེ་ནས་སོ་སོའི་ཏིང་ངེ་འཛིན་བསྒོམ་པ་བསྟན་པའི་ཕྱིར། ནམ་མཁའ་
དབྱིངས་ཀྱི་དབུས་གནས་པར་ཞེས་པ་ལ་སོགས་པ་སྟེ། ནམ་མཁའ་དབྱིངས་ཀྱི་
དབུས་གནས་པར་ཞེས་བྱ་བ་ནི། ནམ་མཁའི་དབྱིངས་ཀྱི་དབུས་དབྱིངས་ཏེ།
ཡི་གེ་ཨེ་ལས་གྲུབ་པའི་ཆོས་འབྱུང་བའི་གནས་ཏེ། དེའི་དབུས་སུ་བསྒོམ་པར་་
བྱའོ༑ །ཅི་བསྒོམ་ཞེ་ན་དབང་ཆེན་དཀྱིལ་འཁོར་བསྒོམ་པར་བྱ་ཞེས་གསུངས་ཏེ།
ཆོས་འབྱུང་བའི་ནང་དུ་རླུང་གི་དཀྱིལ་འཁོར་ཨེ་ལས་གྲུབ་པ་དང་། མེའི་དཀྱིལ་
འཁོར་ཡི་གེ་རམ་ལས་གྲུབ་པ་དང་། ཆུའི་དཀྱིལ་འཁོར་ཡི་གེ་བོ་ལས་གྲུབ་པ་་
དང་། སའི་དཀྱིལ་འཁོར་ཡི་གེ་སུམ་ལས་གྲུབ་པ་དང་། རིན་པོ་ཆེའི་རི་རབ་
ཡི་གེ་ལཾ་ལས་གྲུབ་པ་དེ་རྣམས་བསྒོམ་པར་བྱའོ། །གཞལ་ཡས་ཁང་མེ་འབར་བ་་
བསྒོམས་ཞེས་བྱ་བ་ནི། དཔག་ཅིང་གཞལ་བ་ལས་འདས་པས་གཞལ་ཡས་ཏེ།
ཡི་གེ་བྲུམ་ལས་གྲུབ་པའི་གཞལ་ཡས་ཁང་། རྟ་བབས་ལ་སོགས་པ་རྒྱན་རྣམ་པ་་
སྣ་ཚོགས་པས་འཁྲིགས་ཤིང་གཞལ་ཡས་དེའི་ཕྱི་རོལ་ན་ཧཱུཾ་ལས་གྲུབ་པའི་རྡོ་རྗེ་གུར་


ལ་མེ་འོད་འབར་བ་སྟེ། དེས་འཁྲིགས་པའོ། །འཁོར་ལོའི་རྒྱན་དང་རོལ་མོའི་
ཚོགས་ཞེས་བྱ་བ་ནི་ཆོས་ཀྱི་འཁོར་ལོས་བརྒྱན་པ་དང་། གང་དུ་བརྒྱན་ཞེ་ན་རྟ་
བབས་ཀྱི་སྟེང་དུ་བརྒྱན་པའོ། །རོལ་མོ་ནི་འདོད་པའི་ལྷ་མོ་སྟེ། གཟུགས་ཀྱི་་
ལྷ་མོ་གར་མཁན་མ་ལ་སོགས་པས་བརྒྱན་པའོ། །གང་དུ་བརྒྱན་ན་རྨང་གི་ཕྱག་་
ལ་བརྒྱན་ནོ། །དེ་ནི་རང་སྔགས་བདག་པོ་བསྒོམ་ཞེས་བྱ་བ་ནི། གཞལ་ཡས་་
ཁང་གདན་དང་བཅས་པ་དེར་ནི་རང་གི་སྔགས་ཀྱི་བདག་མོའི་འཁོར་དང་བཅས་
པ་བསྒོམ་མོ། །འདིར་ཇི་ལྟར་གསུངས་པ་བཞིན་དུ་འོག་མ་རྣམས་ལ་ཡང་སྦྱར་་་
བར་བྱ་སྟེ། སྤྱིའི་ཚིག་དེ་ཀུན་ལ་ཁྱབ་པའོ། །དེ་ནས་རྡོ་རྗེ་འཛིན་པའི་ཏིང་ངེ་
འཛིན་བསྟན་པའི་ཕྱིར། ནམ་མཁའ་དབྱིངས་ཀྱི་དབུས་ནི་རྡོ་རྗེ་དཀྱིལ་འཁོར་་་
བསྒོམ་པར་བྱ་ཞེས་བྱ་བ་ནི། ཆོས་འབྱུང་བའི་ཕྱག་རྒྱ་དེ་ནི་ནམ་མཁའ་སྟེ་དེའི་་
དབུས་སུ་གཞལ་ཡས་ཁང་བསྒོམ་པ་དེ། དེའི་ནང་དུ་རྡོ་རྗེ་དཀྱིལ་འཁོར་བསྒོམ་
པར་བྱའོ། །རང་སྔགས་རྡོ་རྗེ་ཅན་གྱི་གཟུགས་ཞེས་བྱ་བ་ནི་རང་གི་ཀུན་གཞི་་
རྣམ་པར་ཤེས་པ་རྡོ་རྗེ་འཛིན་པའི་སྐུ་བསྒོམས་ན། འཕགས་པའི་གནས་ཐོབ་་
པའི་དུས་སུ་གཉིས་སུ་མེད་པའི་རྡོ་རྗེ་ཅན་དུ་འགྱུར་རོ་ཞེས་སྟོན་པས་གསུངས་སོ།
དེ་ནས་འཁོར་ལོ་ཅན་གྱི་ཏིང་ངེ་འཛིན་བསྟན་པའི་ཕྱིར། །ནམ་མཁའ་དབྱིངས་
ཀྱི་དབུས་སུ་ནི་ཞེས་བྱ་བ་ལ་སོགས་པ་གསུངས་ཏེ། བསྒོམས་ན་འཁོར་ལོ་ཅན་དུ་
འགྱུར་ཞེས་པས་སྟོན་ཏོ། །དེ་ནས་རིན་པོ་ཆེའི་ཏིང་ངེ་འཛིན་བསྟན་པའི་ཕྱིར་རིན་
ཆེན་དཀྱིལ་འཁོར་བསྒོམས་པར་བྱ་ཞེས་པ་དང་། རིན་ཆེན་མཛེས་པས་བསྟན་ཏོ།།
པདྨོའི་ཏིང་ངེ་འཛིན་བསྟན་པའི་ཕྱིར་པདྨོ་ཞེས་པ་ནས་པདྨོ་ཅན་དུ་འགྱུར་ཞེས་་་་་
པས་བསྟན་ཏོ། །ལས་ཀྱི་ཏིང་ངེ་འཛིན་བསྟན་པའི་ཕྱིར་ལས་ཀྱི་ཞེས་པ་ནས། །
ལས་ཀྱི་སེམས་པར་འགྱུར་ཞེས་པས་བསྟན་ཏོ། །དེ་ནས་ཕྱིའི་དཀྱིལ་འཁོར་དུ་ཏིང་


བདུད་རྩི་ཐིགས་པ་ཞེས་བྱ་བ 
ངེ་འཛིན་བསྟན་པའི་ཕྱིར། སངས་རྒྱས་ཀུན་གྱི་ཞེས་པ་ནས་སངས་རྒྱས་ཀུན་དང་
མཉམ་པར་འགྱུར་ཞེས་པས་བསྟན་ཏེ། ཡེ་ཤེས་དྲུག་པའི་ངོ་བོ་ཉིད་དོ། །
དེ་ནས་ཏིང་ངེ་འཛིན་དེ་བསྒོམ་པར་བྱ་བའི་གནས་བསྟན་པའི་ཕྱིར།
རབ་ཏུ་དབེན་པའི་གནས་དག་གམ་ཞེས་པ་ལ་སོགས་པ་བསྟན་ཏེ། རབ་ཏུ་
དབེན་པའི་གནས་ནི་དུར་ཁྲོད་དེ་ལ་མ་མོའི་དབེན་པ་དང་། རི་བོ་ནི་སྦྲུལ་
གདུག་པ་ཡོད་པས་དབེན་པ་དང་། ཆུ་གླིང་གི་ཆུ་སྲིན་གྱིས་དབེན་པ་དང་།
ནགས་འདབ་ནི་སྟག་དང་དོམ་གྱིས་འཇིགས་པས་མི་འོང་བས་དེ་ལྟ་བུའི་གནས་སུ་
ཏིང་ངེ་འཛིན་བསྒོམས་ན་ནི། རྣལ་འབྱོར་པ་ཉིད་ཇི་ལྟར་འདོད་པའི་དངོས་
གྲུབ་ཐོབ་པར་འགྱུར་རོ། །
དེ་ཅི་ཙམ་དུ་བསྒོམས་ན་ཐོབ་པའི་ཚད་བསྟན་པའི་ཕྱིར། རྣལ་འབྱོར་་་་
ཅན་གྱི་ཟླ་དྲུག་ཏུ། །བསྒོམས་ན་དངོས་གྲུབ་ཐོབ་པར་འགྱུར་ཞེས་པས་བསྟན་ཏེ།
ཡང་དག་པའི་ཏིང་ངེ་འཛིན་དང་། འབྱོར་པའི་རྣལ་འབྱོར་པས་ཟླ་བ་དྲུག་ཏུ་་་
བསྒོམས་ན་ངེས་པར་ཇི་ལྟར་འདོད་པ་འགྲུབ་པར་འགྱུར་རོ། །
དེ་ནས་རྣལ་འབྱོར་ལ་གནས་པའི་དུས་སུ། ནང་གི་སྦྱིན་སྲེག་བྱ་བ་བསྟན་
པའི་ཕྱིར། གླང་པོའི་ཤ་ལ་སོགས་པའི་ཞེས་བྱ་བ་ལ་སོགས་པས་བསྟན་ཏེ། ཨ་
ལས་བནྡྷ་དཀར་པོ་སྒོ་ང་གཅས་པ་འདྲ་བ་ཞིག་བསྐྱེད་དོ། །དེའི་འོག་དུ་རཾ་ལས་
མེའི་དཀྱིལ་འཁོར་གྲུ་གསུམ་པ་ཞིག་བསྐྱེད་དོ། །དེའི་འོག་ཏུ་ཡི་ལས་རླུང་གི་
དཀྱིལ་འཁོར་གཞུ་དབྱིབས་འདྲ་བ་སྔོན་པོ་བ་དན་བཞིས་མཚན་པ་ཞིག་བསྐྱེད་་
དོ༑ །དེ་ནས་བན་དྷའི་ནང་དུ་གླང་པོའི་ཤ་དང་རྟ་ཤ་དང་ནམ་མཁའ་ལྡིང་གི་ཤ་
དང་ཁྱིའི་ཤ་དང་བྱའི་ཤ་སྟེ་ལྔ་བསམ་མོ། །དེའི་སྟེང་དུ་དྲི་ཆེན་དང་དྲི་ཆུ་དང་།
པདྨ་རཀྟ་དང་། མང་ས་དང་། བྱང་ཆུབ་ཀྱི་སེམས་དང་ལྔ་བསམ་པར་བྱའོ། །


དེའི་སྟེང་དུ་ཨ་ལས་ཟླ་བའི་དཀྱིལ་འཁོར་ལྔ་བསམ་པར་བྱའོ། །དེའི་སྟེང་དུ་ཨོཾ་
ཨེ་དང་ཧཱུཾ་སྭ་དང་ཧ་རྣམས་སོ། །སའི་ཕྱོགས་སུ་བསམ་པར་བྱའོ། །བན་དྷ་
དེའི་ནམ་མཁའ་ལས་ཟླ་བའི་དཀྱིལ་འཁོར་དེའི་སྟེང་དུ་ཧཱུཾ་ལས་རྡོ་རྗེ། རྡོ་རྗེའི་
བུམ་པའི་ནང་དུ་ཡང་ཧཱུཾ་ངོ་། །ཡིག་འབྲུ་ལྔ་པོ་དེ་ལས་འོད་ཟེར་འཕྲོས་པས།
དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ལ་་་་
ཕོག་པས། ཐུགས་དམ་གྱི་རྒྱུད་བསྐུལ་ཏེ། སླར་ཡིག་འབྲུ་ལ་ཐིམ་པས། །ཡི་
གེ་དང་བདུད་རྩི་ལྔ་རྣམས་ཡོངས་སུ་གྱུར་པ་ལས། རིགས་ལྔའི་སྐུ་མདོག་དང་་་་་
ཕྱག་མཚན་དུ་རྒྱན་རྣམས་ཤིན་ཏུ་གསལ་བར་བལྟའོ། །ཤ་ལྔ་ལས་ནི་གླང་པོ་ཆེའི་
ཤ་གླང་པོ་ཆེ་གདན་ལ་སོགས་པའི་གདན་ལྔར་གྱུར་ཏེ། གླང་པོ་ཆེའི་ཤ་ལས་ནི་་
གླང་པོ་ཆེའི་གདན་དུ་འགྱུར་རོ། །རྟ་ཤ་ལས་ནི་རྟའི་གདན་ཉིད་དུ་འགྱུར་རོ། །
བྱ་ཤ་ལས་ནི་རྨ་བྱའི་གདན་དུ་འགྱུར་རོ། །ནམ་མཁའ་ལྡིང་གི་ཤ་ལས་ནི་ཤང་་་
ཤང་གི་གདན་དུ་འགྱུར་རོ། །ཁྱི་ཤ་ལས་ནི་སེང་གེའི་གདན་དུ་འགྱུར་རོ། །དེ་
ནས་རྡོ་རྗེ་བུམ་པའི་ནང་ན་གནས་པའི་ཧཱུཾ་ལས་འོད་ཟེར་འཕྲོས་པས། བདེ་བར་
གཤེགས་པ་ཐམས་ཅད་རིགས་ལྔའི་མཚན་ཉིད་དུ་མཛད་དེ། དེ་སྤྱན་དྲངས་ནས་
བསྟིམ་ནས་དེ་ལ་མཆོད་པ་རྣམ་པ་ལྔ་དབུལ་བར་བྱའོ། །དེའི་རྗེས་ལ་སོ་སོ་རང་
རང་གི་ཐུགས་ཀ་ནས་འོད་ཟེར་ལྕགས་ཀྱུ་འཕྲོས་པས། དེ་དུས་གསུམ་གྱི་སངས་
རྒྱས་ཐམས་ཅད་ཀྱི་བདུད་རྩིའི་ངོ་བོར་སྤྱན་དྲངས་ཏེ། རིགས་ལྔ་ལ་ཐིམ་པས་་་་་
རིགས་ལྔ་གདན་དང་བཅས་པར་བདུད་རྩིའི་ངོ་བོར་ཞུ་བར་གྱུར་ཏོ། །དེའི་་་་
སྐབས་ཉིད་དུ་རྡོ་རྗེའི་ཧཱུཾ་ལས་འོད་ཟེར་གོང་མ་བཞིན་དུ་འཕྲོས་པས་བདུད་རྩི་ཡང་
དགུག་སྟེ་བསྟིམ་པའི་རྗེས་ལ། ཧཱུཾ་གི་འོད་ཟེར་གྱིས་རླུང་གི་དཀྱིལ་འཁོར་བསྐྱེད་
དོ༑ །དེས་མེའི་དཀྱིལ་འཁོར་སྦར། མེས་བན་དྷ་བསྐོལ་ཏེ་གཅིག་གིས་གཅིག་


བདུད་རྩི་ཐིགས་པ་ཞེས་བྱ་བ 
བསྐྱོད་པས། རྡོ་རྗེ་ཡང་ལྷུང་སྟེ་བདུད་རྩིའི་ངོ་བོར་འགྱུར་ཏོ། །བརྙ་དང་རྡོ་
རྗེ་གཉིས་ཐབས་དང་ཤེས་རབ་བོ། །དེ་ལས་བདུད་རྩི་དཀར་ལྷུང་ལྷུང་གནས་པ་
དེ་ལས་ཡི་གེ་གསུམ་གྱིས་བྱིན་གྱིས་བརླབས་ཏེ། ཨོཾ་། གསུམ་གྱིས་བནྡྷུའི་ཁ་་
བཅད་་པའོ། །དེ་ནི་བདུད་རྩི་བྱིན་གྱིས་བརླབས་པའོ། །དེ་ནས་བཟའ་བའི་
ཏིང་ངེ་འཛིན་བསྟན་ཏེ། བདག་ཉིད་ཀྱི་ཡེ་ཤེས་སེམས་དཔའི་ཐུགས་ཀར་དཀྱིལ་
འཁོར་འཁོར་ལོ་སྐད་ཅིག་མའི་ཏིང་ངེ་འཛིན་གྱིས་བསྐྱེད་ལ། བདག་ཉིད་ཀྱི་ལྕེ་
ལ་ཧཱུཾ་ལས་རྡོ་རྗེའི་བུམ་པའི་ནང་ན་ཧཱུཾ་གནས་པ་དེའི་འོད་ཟེར་གྱིས་དྲངས་ནས་
བཟའ་བར་བསམ། ལས་ཀྱི་རྡོ་རྗེ་བྱིན་ལ་བཟའ་བ་དང་། གཉིས་སུ་ཤེས་པར་
བྱའོ༑ །དེ་ལྟར་རྣལ་འབྱོར་པས་བཟའ་བར་བསྟན་པའི་ཕྱིར། ཤ་ལྔ་དག་ལ་
བྱིན་གྱིས་བརླབ། །ཟས་ཕྱིར་འདི་དག་བཟའ་བར་བྱ་སྟེ། ཁ་ཟས་གཞན་ལ་་་
ཆགས་མི་བྱ་ཞེས་པ་ལ་སོགས་པ་གསུངས་ཏེ། བདུད་རྩིའི་ཟས་བཟའ་བ་ལས་མ་་
རྟོགས་པར་ཟས་ཕལ་པ་ལ་ཆགས་པར་བྱ་བ་ནི་མ་ཡིན་ནོ། །བདུད་རྩི་དེས་
བདག་ཉིད་ཀྱི་ཐུགས་ཀའི་འཁོར་ལོ་ཚིམ་པར་བསམ་པ་ནི། ནང་གི་སྦྱིན་སྲེག་
བྱ་ཞེས་བྱ་བ་སྟེ། ཟ་བའི་ཏིང་ངེ་འཛིན་ཏོ། །
དེ་ནས་ཡང་སྐུ་གསུང་ཐུགས་ཀྱི་དཀྱིལ་འཁོར་བསྒོམ་པར་བསྟན་ཏེ། དེ་
ཡང་སྔོན་ལ་སྐུའི་དཀྱིལ་འཁོར་བསྒོམ་པར་བསྟན་པའི་ཕྱིར། ནམ་མཁའ་
དབྱིངས་ཀྱི་དབུས་གནས་པར། །རང་སྔགས་སྐུ་ནི་རྣམ་པ་ཀུན། །ཇི་ལྟར་
བསྒོམས་ན་འགྲུབ་པར་འགྱུར། །ཞེས་པ་ལ་སོགས་པ་གསུངས་ཏེ། ཆོས་
འབྱུང་བའི་དབུས་སུ་གོང་གི་རིམ་པ་ཇི་བཞིན་པའི་གནས་སུ་སྐུའི་དཀྱིལ་འཁོར་
བསྒོམས་ན། འཕགས་པའི་གནས་སུ་གྱུར་པའི་དུས་ན་མཚན་དང་དཔེ་བྱད་དུ་
ལྡན་པར་འགྱུར་ཏེ། ཡོངས་སུ་རྫོགས་པའི་ཏིང་ངེ་འཛིན་ཏོ། །དེ་ནས་གསུང་


གི་ཏིང་ངེ་འཛིན་བསྒོམ་པ་བསྟན་ཏེ། དེའི་ཕྱིར་ནམ་མཁའ་དབྱིངས་ཀྱི་དབུས་
གནས་པར། །རང་སྔགས་ཡི་གེའི་རྣམ་པ་ཀུན། །ཇི་བཞིན་བསྒྲུབས་ན་འགྲུབ་
པར་འགྱུར། །ཞེས་པ་ནི། འཕགས་པའི་དུས་ན་གསུང་འགག་པ་མེད་པའི་
ཏིང་ངེ་འཛིན་ལ་མངའ་བརྙེས་པ་སྟེ། ཆོས་ཀྱི་ཕྱག་རྒྱ་དང་ལྡན་པའོ། །དེ་
ནས་ཡང་ཐུགས་ཀྱི་དཀྱིལ་འཁོར་བསྟན་པའི་ཕྱིར། ནམ་མཁའ་དབྱིངས་ཀྱི་ཞེས་
པ་ནས་འགྲུབ་འགྱུར་འདི་ལ་ཐེ་ཚོམ་མེད་ཅེས་པས་བསྟན་ཏེ། ལས་དང་པོ་པས་
ཏིང་ངེ་འཛིན་གོམས་པས་ལན་ཅིག་འཕགས་པའི་སྐུ་ཐོབ་པའི་དུས་ན་ཐུགས་སྤྲོས་
པ་མེད་པའི་ཏིང་ངེ་འཛིན་ལ་དབང་སྒྱུར་རོ། །
དེ་ནས་ཏིང་ངེ་འཛིན་བསྒོམས་ལ་སྙན་ལ་སོགས་པའི་རྫས་དང་། ཡོ་བྱད་
ལ་སོགས་པ་མེད་ཀྱང་འགལ་བ་མེད་ཅིང་བསྒྲུབ་པར་བསྟན་པའི་ཕྱིར། རྩེ་
གཅིག་པའི་ཏིང་ངེ་འཛིན་ཞེས་པ་ནི་གོང་དུ་གསུངས་པའི་ཏིང་ངེ་འཛིན་ལ་གཞན་
དུ་མི་གཡོ་བས་རྩེ་གཅིག་པ་སྟེ། དེ་ལ་གནས་ཤིང་བསྒོམ་ན། གང་འདོད་པ་་
ལས་བྱེད་པས་ན་དེ་ལ་ནི་ཆོ་ག་སྟེ་བསྐྱེད་པའི་རིམ་པ་དང་། རྫས་དང་ཡོ་བྱད་་
རྣམས་ཚོགས་ན་ཡང་ནི་གཙོ་བོར་བཤད་དེ། ཏིང་ངེ་འཛིན་དང་ལྡན་ན་ངེས་་་་
པར་འགྲུབ་པ་སྟེ། དེ་བས་ཏིང་ངེ་འཛིན་ལ་ནན་ཏན་ཆེར་བསྐྱེད་དེ། ཡང་་་་
ནས་ཡང་དུ་ཏིང་ངེ་འཛིན་གྱི་དཀྱིལ་འཁོར་བསྒོམ་པར་བྱ་བའོ། །
དེ་ནས་ཡང་ཏིང་ངེ་འཛིན་གྱི་སེམས་འདུལ་བའི་ཐབས་དཔེ་བསྟན་པའི་ཕྱིར།
དཔེར་ན་གླང་ཆེན་སྨྱོན་པ་དག །གདུལ་ཐབས་ལྕགས་ཀྱུས་འདུལ་བ་ལྟར་ཞེས་བྱ་
བས་བསྟན་ཏེ། དཔེར་ན་གླང་པོ་ཆེ་སྨྱོན་པ་དག་འདུལ་བའི་དུས་ན། སྐྱེས་བུ་
རྩལ་པོ་ཆེས་ལྕགས་ཀྱུས་དཔྲལ་བ་ནས་བཟུང་ནས་འདུལ་བ་ལྟར། བྱང་ཆུབ་
ཀྱི་སེམས་ཀྱང་འདུལ་བར་བསྟན་པའི་ཕྱིར། རང་སེམས་དམུ་དགོད་འདུལ་


བདུད་རྩི་ཐིགས་པ་ཞེས་བྱ་བ 
དཀའ་ཡང་ཞེས་བྱ་བ་ལ་སོགས་པ་གསུངས་ཏེ། རང་སེམས་དམུ་དགོད་འདུལ་
དཀའ་ཡང་ཞེས་བྱ་བ་ནི། རང་གི་སེམས་ནི་རླུང་ལ་ཞོན་ནས་ཀུན་ནས་འགྲོ་སྟེ་
ཤིན་ཏུ་འདུལ་བར་དཀའ་བའོ། །འོན་ཏེ་གང་གིས་ཐུབ་པར་འགྱུར་ཞེ་ན།
མཉམ་གཞག་ཏིང་འཛིན་རྩེ་གཅིག་གིས། །བཏུལ་ནས་དངོས་གྲུབ་ཡ་མཚན་
འགྱུར་ཞེས་བྱ་བར་བསྟན ། དང་པོར་རང་གི་སེམས་དབུགས་ཀྱི་རྟ་ལ་ཞོན་
ནས་མི་ཐུབ་པར་ཡུལ་ཕྱིན་པའི་དུས་སུ། རྟེན་གྱི་རིགས་ཐམས་ཅད་གཞལ་ཡས་
ཁང་གི་རང་བཞིན་དུ་བསྟན། རྟེན་གྱི་རིགས་ཐམས་ཅད་ལྷའི་སྐུར་བསྟན་ཏེ།
དེས་སེམས་བརྟས་པར་བྱ་བའི་ལས་ཏེ། ཀུན་རྫོབ་ཀྱི་བདེན་པའོ། །སེམས་དེ་
བསྐྱེད་པའི་རིམ་པ་ལ་བསྟན་པར་གྱུར་ཙམ་ན། རྫོགས་པའི་རིམ་པ་ལ་གནས་
པར་བྱ་སྟེ། ལྟ་བའི་དངོས་པོ་ཐམས་ཅད་ཀྱང་སྣང་ལ་རང་བཞིན་མེད་དེ།
བྱང་ཆུབ་ཀྱི་སེམས་འབའ་ཞིག་ཏུ་འགྱུར་རོ། །བྱང་ཆུབ་ཀྱི་སེམས་འབའ་ཞིག་དུ་
གྱུར་ཙམ་ན་སེམས་འཕྲོ་བར་གྱུར་པའི་བྱ་བའི་ཡུལ་མེད་དེ། མཉམ་པ་ཉིད་དུ་
འགྱུར་རོ། །དེའི་ཕྱིར་མཉམ་གཞག་ཏིང་འཛིན་རྩེ་གཅིག་གི་ཞེས་བྱ་བ་ཡིན་ཏེ།
དེའི་ངང་ལ་གནས་ཤིང་གནས་པའི་དུས་ན། གཉིས་སུ་མེད་པའི་ཡེ་ཤེས་ཐོབ་
པར་འགྱུར་ཏེ། དེ་ལ་ནི་བཏུལ་ནས་དངོས་གྲུབ་ཡ་མཚན་དུ་འགྱུར་ཞེས་
གསུངས་པ་ཡིན་ནོ། །དེ་ནས་མཚན་མ་ལ་སོགས་པ་བསྒོམས་ན་གཉིས་སུ་མེད་
པའི་ཡེ་ཤེས་མི་འབྱུང་ངམ་ཞེ་ན། མི་འབྱུང་བར་བསྟན་པའི་ཕྱིར། མཚན་མ་
དག་གི་གཟུགས་བརྙན་དང་ཞེས་པ་ལ་སོགས་པས་བསྟན་ཏེ། མཚན་མ་དག་གི་
གཟུགས་བརྙན་དང་ཞེས་བྱ་བ་ནི། མཚན་མའི་གཟུགས་བརྙན་ལྷའི་སྐུ་རུ་
བསྒོམས་པ་དང་། གསུང་གི་མཚན་མ་ཡིག་འབྲུ་བསྒོམ་པ་དང་། ཐུགས་ཀྱི་་་
མཚན་མ་ཕྱག་མཚན་དུ་བསྒོམས་པ་ལ་སོགས་པ་བྱས་ཀྱང་གཉིས་སུ་མེད་པའི་ཡེ་་་


ཤེས་མི་འབྱུང་སྟེ། རྟག་པའི་སྐྱོན་གྱིས་བཅིངས་པའི་ཕྱིར་རོ། །དེར་མ་ཟད་དེ་
ལུགས་མ་ལ་སོགས་པ་ཕྱག་རྒྱ་ལ་སོགས་པས་ཀྱང་གཉིས་སུ་མེད་པའི་ཡེ་ཤེས་མི་སྐྱེ་
སྟེ༑ དེའི་ཕྱིར་མཚན་མའི་ཏིང་ངེ་འཛིན་བསྒོམ་བྱས་ནས་ཀྱང་། རང་གི་་
རྣལ་འབྱོར་མི་འབྱུང་སྟེ་ཞེས་གསུངས་པ་ཡིན་ནོ། །འོ་ན་རྣལ་འབྱོར་གང་ལས་་
བྱུང་ཞེ་ན། དེ་བསྟན་པའི་ཕྱིར། བྱང་ཆུབ་སེམས་ལ་གཞོལ་བའི་མིས་ཞེས་པ་
ལ་སོགས་པས་གསུངས་ཏེ། བྱང་ཆུབ་ཀྱི་སེམས་ལ་ཡང་གཉིས་ལས་དོན་དམ་
པའི་བྱང་ཆུབ་ཀྱི་སེམས་དང་། ཀུན་རྫོབ་བྱང་ཆུབ་ཀྱི་སེམས་ཀྱི་དོན་དམ་པ་བྱང་
ཆུབ་ཀྱི་སེམས་མཚོན་པ་ཡིན་ཏེ། བྱང་ཆུབ་ཀྱི་སེམས་བདེ་བ་ཆེན་པོའི་གནས་་་་་
ནས་དྲངས་པའི་དུས་ན། ནོར་བུའི་ནང་དུ་རིན་པོ་ཆེའི་གནས་སུ་བཟུང་བ་དང་།
ཡེ་ཤེས་བསྐྱེད་དེ་དེ་ལ་ནི། །རང་གི་རྣལ་འབྱོར་ལྔར་འགྱུར་རོ་ཞེས་གསུངས་ཏེ།
བདེ་བ་ཆེན་པོའི་ལྷ་ཞེས་བྱའོ། །ཡེ་ཤེས་ལ་ནི་ཁུ་བ་དང་ལྷན་ཅིག་སྐྱེས་པའི་ཡེ་་
ཤེས་ཞེས་བྱའོ། །དེའི་ངང་ལས་ཡང་ནས་ཡང་དུ་འདྲིས་པ་དང་། དུས་ནམ་་
ཞིག་ན་རང་བཞིན་ལྷན་ཅིག་སྐྱེས་པའི་ཡེ་ཤེས་རྟོགས་པར་འགྱུར་ཏེ། དེའི་ཕྱིར་་
དེ་བས་ནན་ཏན་རྩེ་གཅིག་གིས། །མཚན་མ་མེད་ལ་བརྩོན་པར་འབད་ཅེས་་
གསུངས་སོ། །ཞེས་པས་བསྟན་ཏེ་དོན་དམ་པའི་བདེན་པའོ། །ཏིང་ངེ་འཛིན་
གྱི་དཀྱིལ་འཁོར་དངོས་སུ་སྟོན་པའི་ལེའུ་ནི་ཏིང་ངེ་འཛིན་གྱི་དཀྱིལ་འཁོར་གྱི་
ལེའུའོ༑ །བདུད་རྩི་ཐིགས་པ་རྒྱ་ཆེར་བཤད་པ་ལས། བདེན་པ་གཉིས་ཀྱི་
བཤད་པའི་ལེའུ་སྟེ། བཞི་པའོ།།
དེ་ལྟར་གཟུགས་བརྙན་གྱི་དཀྱིལ་འཁོར་དང་ཏིང་ངེ་འཛིན་གྱི་དཀྱིལ་འཁོར་
བསྟན་ཀྱང་། སྔགས་དང་ཕྱག་རྒྱ་མ་གསུངས་ན། །སེམས་ཅན་གྱི་དོན་མི་འགྲུབ་


བདུད་རྩི་ཐིགས་པ་ཞེས་བྱ་བ 
པའི་ཕྱིར། དེ་ནས་ཞེས་པ་ལ་སོགས་པ་བསྟན་ཏེ། བཅོམ་ལྡན་འདས་གསང་བ་
མཆོག་གི་བདག་པོ་ལ་སྡུད་པ་པོས་སྔགས་དང་ཕྱག་རྒྱའི་དོན་ཞུས་པ་བསྟན་པའི་
ཕྱིར༑ དེ་ནས་ཡང་བཅོམ་ལྡན་འདས་གསང་བ་མཆོག་གི་བདག་པོ་ལ་རྡོ་རྗེ་ཡིད་
ཀུན་ཏུ་བཟང་པོ་ལ་གསོལ་བ་ཞེས་པ་ནི་བཤད་པར་བྱ་བའི་ཚིག་ཕྲད་དོ་ཅི་ཞིག་
གསོལ་ཞེ་ན་འོག་ནས་འབྱུང་བའི་ཚིག་འདི་རྣམས་སོ། །བཅོམ་ལྡན་འདས་སངས་་
རྒྱས་ཐམས་ཅད་ཀྱི་སྔགས་དང་ཕྱག་རྒྱ་རྣམས་ཀྱི་མཚན་ཉིད་སེམས་ཅན་ཐམས་
ཅད་ལ་སྨན་པའི་སླད་དུ་བཤད་དུ་གསོལ་ཞེས་པས་ཞུས་པའི་ཚིག་སྟེ། བཅོམ་
ལྡན་འདས་ཞེས་བོས་ནས། སངས་རྒྱས་ཐམས་ཅད་ཀྱི་སྔགས་བཟླས་པས་
ཅི་ལྟར་འགྱུར། ཕྱག་རྒྱ་བཅས་པས་ཇི་ལྟར་འགྱུར། སྔགས་དང་ཕྱག་རྒྱའི་
མཚན་ཉིད་དེ་ཕྱི་རབས་ཀྱི་རྣལ་འབྱོར་པ་དང་སེམས་ཅན་རྣམས་ལ་སྨན་པ་འདི་་་
སླད་དུ་བཅོས་ནས་བཅོམ་ལྡན་འདས་ཀྱིས་བཤད་དུ་གསོལ་ཞེས་སྡུད་པ་པོས་ཞུས་
པའི་ཚིག་གོ། །
དེ་ཞུས་པའི་ཚིག་དེ་ལ་ལན་གླན་པའི་ཕྱིར། དེ་ནས་བཅོམ་ལྡན་འདས་་་
གསང་བ་མཆོག་གི་བདག་པོས་སྔགས་དང་ཕྱག་རྒྱ་འདི་དག་བཤད་དོ། །ཞེས་པ་ལ་
སོགས་པས་བསྟན་ཏེ། བཅོམ་ལྡན་འདས་ཀྱིས་བཤད་དོ་ཞེས་པའི་ཚིག་གི་ཕྲད་དོ།
སེམས་པ་ཆེན་པོ་ཉོན་ཅིག་ཅེས་བྱ་བ་ནི་བོད་པའི་ཚིག་སྟེ། སེམས་པ་ཆེན་པོ་ཞེས་
སྡུད་པ་པོ་ལ་བོས་ནས། སྔགས་དང་ཕྱག་རྒྱའི་དོན་འདི་བཤད་ཀྱིས་ལུས་ངག་ཡིད་
གསུམ་གྱི་སྒོ་ནས་ཚུར་ཉོན་ཅིག་ཅེས་པའོ།
དེ་ནས་སྔགས་དང་ཕྱག་རྒྱའི་དོན་བསྟན་པའི་ཕྱིར། འདི་ནི་སངས་རྒྱས་
ཐམས་ཅད་ཀྱི་ཞེས་པ་ལ་སོགས་པ་གསུང་ཏེ། འདི་ནི་སངས་རྒྱས་ཐམས་ཅད་
ཀྱི་ཞེས་འབྱུང་བ་འོག་ནས་འབྱུང་བའི་སྔགས་འདི་ནི་སངས་རྒྱས་ཐམས་ཅད་ཀྱི་


དཀྱིལ་འཁོར་གང་ཡིན་པ་བསྒོམ་ཞིང་སེམས་བརྟས་པར་བྱས་ཏེ་སྔགས་འདི་ཟླས་
ནས་ཕྱག་རྒྱ་བཅས་ན་ཇི་ལྟར་ཡང་འགྲུབ་པར་འགྱུར་ཏེ། དེའི་ཕྱིར་ལས་གང་
བསྒྲུབ་པའི་སྙིང་པོ་ཡིན་ཞེས་གསུངས་སོ། །འདི་ལ་གང་ཞིག་དད་མོས་པ། །
སྣང་མཛད་སེམས་པ་ཉིད་འདྲར་འགྱུར་ཞེས་བྱ་བ་ནི་སྔགས་དང་ཕྱག་རྒྱ་འདི་ལ་
མོས་པའི་གང་ཟག་དེས་དང་པོ་ལྷའི་རྣལ་འབྱོར་ལ་སེམས་བསྟན་པར་བྱས་ལ།
དེ་ནས་བདག་ཉིད་ཀྱི་སྙིང་ཁ་ནས་པདྨ་འདབ་མ་བརྒྱད་པའི་སྟེང་ན་ཟླ་བའི་དཀྱིལ་
འཁོར༑ དེའི་སྟེང་ན་ཉི་མའི་དཀྱིལ་འཁོར་དེ་གཉིས་ཀྱི་བར་ན་འཁོར་ལོའི་ལྟེ་་
བའི་ནང་ན་ཟླ་བའི་དཀྱིལ་འཁོར་དེའི་དབུས་ན་ཨོཾ་གནས་ཏེ་ལྷག་མ་ཡི་གེ་རྣམས་་
ཀྱིས་ལངས་པའི་ཐབས་སུ་གཡས་ནས་བསྐོར་བར་གནས་ཏེ། དེ་ནས་དབུགས་་་
འབྱུང་བའི་དུས་ན་རྩ་གཡས་ནས་ཞུགས་ཏེ། སྣ་བུག་གཡས་ནས་བྱུང་ནས་ཇི་་་་
ཙམ་དུ་དབུགས་བྱུང་བའི་ཡི་གེའི་ཕྲེང་བ་དེ་ལྟ་བུའོ། །ནང་དུ་དབུགས་འཇུག་་་
པའི་དུས་ན་ཡང་སྣ་བུག་གཡོན་ནས་འཇུག་སྟེ། རྩ་གཡོན་པའི་གནས་ནས་ཡང་
བཞི་པོ་ལ་ཐིམ་སྟེ་ཅི་སྲིད་ནང་ན་གནས་པའི་བར་དུ་གཟུང་བར་བྱའོ། །དེ་ལྟར་་
བྱས་ཤིང་ཡང་ནས་ཡང་དུ་གོམས་པ་དང་། འཇུག་ཇི་སྲིད་འདོད་པ་བཞིན་དུ་
འགྲུབ་སྟེ། བདེ་བར་གཤེགས་པ་མཆོད་པར་འདོད་པའི་དུས་ན་བདེ་བར་
གཤེགས་པ་ལ་དམིགས་ནས་ཕྱག་རྒྱ་བཅས་སྔགས་བཟླས་པས་སྔགས་དང་ཕྱག་རྒྱ་
ལས་མཆོད་པའི་ལྷ་མོ་མང་པོ་འཐོན་ནས་མཉེས་པ་དབུལ་བར་འགྱུར་རོ། །
སེམས་ཅན་གྱི་དོན་བྱེད་པར་འདོད་ན་གང་ཡིན་པའི་སེམས་ཅན་དེ་ལ་ཕྱག་རྒྱ་
གཏད་ནས་སྔགས་བཟླས་པས་བླ་ན་མེད་པའི་ཡེ་ཤེས་ཀྱི་ས་ཐོབ་པར་འགྱུར་རོ། །
སྔགས་དང་ཕྱག་རྒྱ་དེ་ལས་རྣམ་པ་གཉིས་གཉིས་སུ་གྲུབ་པའི་ཕྱིར། ཨོཾ་བུད་དྷ་
བཻ་རོ་ཙ་ན་ཨོཾ་ཞེས་པ་ནས་བྱང་ཆུབ་མཆོག་ཏུ་གདོན་མི་ཟའི་ཞེས་པའི་བར་གྱིས་


བདུད་རྩི་ཐིགས་པ་ཞེས་བྱ་བ། 
བསྟན་ཏེ། བདག་ཉིད་ཀྱིས་འབྲས་བུ་ཇི་ལྟ་བུ་ཐོབ་པའི་ཏིང་ངེ་འཛིན་གྱི་ལེའུ་
ལས་བསྟན་ཏེ། འདིར་མ་བཀོད་དོ། །ལས་གཉིས་ནི་འཕགས་པ་མཆོད་པའི་
ལས་དང་། སེམས་ཅན་གྱི་དོན་བྱ་བ་གཉིས་ལས། མཉེས་ཤིང་མཉེས་པ་ཞེས་
པས་འཕགས་པ་མཆོད་པའི་ལས་སོ། །བྱང་ཆུབ་མཆོག་ཏུ་གདོན་མི་ཟའོ། །
ཞེས་པས་སེམས་ཅན་གྱི་དོན་ནོ། །ཇི་ལྟར་འདིར་རྒྱས་པར་བསྟན་པ་བཞིན་དུ་
འོག་མ་རྣམས་ལ་ཡང་ཤེས་པར་བྱའོ། །ཕྱག་རྒྱའི་མཚན་ཉིད་ནི་དཀྱུས་ཉིད་
གསལ་ལོ། །དེ་ནས་ཡང་རྡོ་རྗེ་འཛིན་པའི་སྔགས་དང་ཕྱག་རྒྱ་བསྟན་པའི་ཕྱིར།
གཞན་ཡང་རྡོ་རྗེ་འཛིན་ཉིད་ཀྱི་ཞེས་པ་ནས་རྡོ་རྗེ་མི་འཁྲུགས་ཕྱག་རྒྱར་བཤད་
ཅེས་པས་བསྟན་ཏེ། བསྒོམ་པའི་རིམ་པ་ནི་གོང་དུ་གསལ་བར་བསྟན་ཏེ།
དབུས་ཀྱི་སྙིང་པོ་ནི་ཧཱུཾ་དེ་སོ་སོའི་སྙིང་པོ་དང་ཕྱག་མཚན་ཉིད་དོ། །ལས་ཉིད་
བསྟན་པའི་ཕྱིར་རོ། །སྔགས་དང་ཕྱག་རྒྱ་འདི་ཡིས་ནི། །སངས་རྒྱས་གྲགས་པ་
ཆེན་པོ་ཡང་ཞེས་པ་ལ་སོགས་པ་བསྟན་ཏེ། གྲུབ་པའི་དུས་ན་ཕྱག་རྒྱ་གཏད་
སྔགས་བཟླས་པས། དུས་གསུམ་གྱི་སངས་རྒྱས་ཀྱང་བསྐྲག་ཅིང་འདར་བར་གྱུར་
ན༑ བདུད་རྣམས་ལྟ་སྨོས་ཀྱང་ཅི་དགོས་ཞེས་པའོ། །དེ་ནས་རིན་ཆེན་
འཛིན་པའི་སྔགས་དང་ཕྱག་རྒྱ་བསྟན་པའི་ཕྱིར། གཞན་ཡང་རིན་ཆེན་འཛིན་་་
པའི་ཞེས་པ་ནས། རིན་ཆེན་འཛིན་པའི་ཕྱག་རྒྱ་ཡིན་ཞེས་པས་བསྟན་ཏེ་གོ་སླའོ།།
ལས་གཉིས་པ་བསྟན་པའི་ཕྱིར། སྔགས་དང་ཕྱག་རྒྱ་འདི་ཡིས་ནི། །བདེ་བ་་་
མཆོག་རྣམས་སྦྱིན་པར་བྱེད་ཅེས་པ་སྟེ། གོང་དུ་གསུངས་པའི་སྔགས་དང་ཕྱག་་
རྒྱ་འདིས་གྲུབ་པའི་དུས་ན། ཕྱག་རྒྱ་གཏད་སྔགས་བཟླས་པས་འཆི་བའི་དུས་་་་་་
ལས་བཟློག་པ་སྟེ། ཤིན་ཏུ་བདེ་བའི་མཆོག་རྩ་རྒྱས་པར་བྱེད་པའི་ཕྱིར། གང་
དགའ་བ་ཡང་རབ་འགེངས་ན་ཞེས་གསུངས་པ་ཡིན་ཏེ། ཚེ་ཟད་པ་ཡང་


འགེངས་ན་བགེགས་ལས་ཕྱུང་བ་སྨོས་ཅི་དགོས་ཞེས་སོ། །དེ་ནས་ཡང་ཆོས་ཀྱི་་་
སེམས་དཔའི་སྔགས་དང་ཕྱག་རྒྱ་བསྟན་པའི་ཕྱིར། གཞན་ཡང་ཆོས་ཀྱི་སེམས་་་
དཔའི་ཞེས་པ་ནས་པད་མ་སེམས་དཔའི་ཕྱག་རྒྱ་བསྟན་པ་ཡིན་ཞེས་པའི་བར་གྱིས་
བསྟན་ཏེ། དཀྱུས་ཉིད་གསལ་ལོ། །ལས་ཉིད་བསྟན་པའི་ཕྱིར་སྔགས་དང་་་་་་
ཕྱག་རྒྱ་འདི་ཡིས་ནི་ཞེས་པ་ལ་སོགས་པ་གསུངས་ཏེ། གོང་དུ་གསུངས་པའི་ཕྱག་
རྒྱ་འདི་ཡིས་ནི། དུས་གསུམ་གྱི་སངས་རྒྱས་གྲགས་པ་ཆེན་པོའི་ཀུན་ཀྱང་ཕྱག་རྒྱ་
གཏད་སྔགས་བཟླས་པས་དབང་དུ་གྱུར་པར་གདོན་མི་ཟ་བར་ཁམས་གསུམ་གྱི་སྐྱེ་
བོ་སྨོས་ཀྱང་ཅི་དགོས་ཏེ། མི་དགོས་སོ་ཞེས་པའི་ཐ་ཚིག་གོ། །དེ་ནས་ཡང་་་་
ལས་ཀྱི་སེམས་དཔའི་སྔགས་དང་ཕྱག་རྒྱ་བཤད་པའི་ཕྱིར། གཞན་ཡང་ལས་ཀྱི་་
སེམས་དཔའི་ཞེས་པ་ནས་ལས་ཀྱི་ཡིན་ཞེས་པའི་བར་གྱིས་བསྟན་ཏེ། གོ་སླའོ། །
ལས་གཉིས་བསྟན་པའི་ཕྱིར། སྔགས་དང་ཕྱག་རྒྱ་འདི་ཡིས་ནི། །ལས་རྣམས་
ཐམས་ཅད་བྱེད་པར་འགྱུར་ཞེས་པས་བསྟན་ཏེ། སྔགས་འགྲུབ་པའི་དུས་ན་ཕྱག་
རྒྱ་དང་སྔགས་བཟླས་པས་འཕགས་པ་མཆོད་པ་དང་སེམས་ཅན་གྱི་དོན་ཇི་ལྟར་་་་
འདོད་བཞིན་དུ་འགྲུབ་སྟེ། གྲུབ་པ་ཐོབ་པའི་དུས་སུའོ། །དེ་ནས་ཡང་ཡུམ་་་
རྣམས་ཀྱི་སྔགས་དང་ཕྱག་རྒྱ་བསྟན་ཏེ། དེ་ཡང་སྔོན་ལ་དབྱིངས་ཕྱུག་མའི་་་་
སྔགས་དང་ཕྱག་རྒྱ་བསྟན་པའི་ཕྱིར། དེ་ནས་གཞན་ཡང་བཤད་བྱ་བ་ཞེས་པ་ལ་
སོགས་པ་བསྟན་ཏེ། ཐབས་ལས་ནི་གཞན་པ་ཤེས་རབ་མའི་བཤད་པའོ། །
དབྱིངས་ཕྱུག་མའི་སྔགས་འདི་ཡིན་ཞེས་བྱ་བ་ནི་དབྱིངས་ཕྱུག་མའི་གསང་བའི་
སྔགས་ནི་འོག་ནས་འབྱུང་བ་འདི་ཡིན་ཏེ། དེ་ཡང་ཐབས་ལ་ཇི་སྐད་གསུངས་པ་
བཞིན་འདིར་ཡང་ངོ་། །ཨོཾ་བུདྡྷ་ལོ་ཙ་ན་ཨོཾ་ཞེས་བྱ་བའི་སྔགས་གང་ཡིན་པ་དང་།
སྦྱར་བར་བྱའོ། །ཕྱག་རྒྱ་ནི་གོ་སླ་སྟེ་མ་བཀྲོལ་ལོ། །དེ་ནས་མཆོད་པར་བྱ་བ་་


བདུད་རྩི་ཐིགས་པ་ཞེས་བྱ་བ 
དང་། སེམས་ཅན་གསོ་བར་བྱ་བ་ནི། རྡོ་རྗེ་དབྱིངས་ཕྱུག་མའི་སྔགས་དང་་་
ཕྱག་རྒྱ་བསྟན་ཏེ། སེམས་ཅན་ཐམས་ཅད་བསྲུང་བར་བྱ་བ་ནི། མ་མ་ཀིའི་་་་
སྔགས་དང་ཕྱག་རྒྱ་བསྟན་ཏོ། །དེ་ནས་ཡང་ཆོས་ཀྱི་གསུང་རྣམ་པར་དག་པ་་
སེམས་ཅན་གྱིས་ཐོབ་པར་བྱ་བ་པདྨ་དབྱིངས་ཕྱུག་མའི་སྔགས་དང་ཕྱག་རྒྱ་བསྟན་
ཏོ༑ །དེ་ནས་ཡང་སངས་རྒྱས་དང་སེམས་ཅན་གཉིས་དབང་དུ་བྱ་བ་དེ་བསྟན་
པའི་ཕྱིར། ལས་ཀྱི་དབྱིངས་ཕྱུག་མའི་སྔགས་དང་ཕྱག་རྒྱ་བསྟན་ཏོ། །དེ་ནས་
ཡང་སྐུ་གསུང་ཐུགས་ཀྱི་ཕྱག་རྒྱ་བསྟན་ཏེ། དེ་ཡང་སྔོན་ལ་སྐུའི་ཕྱག་རྒྱ་བསྟན་ཏེ།
སེམས་ཅན་གང་ལ་བྱིན་གྱིས་བརླབས་པ་དེ་སྐུའི་གནས་སུ་ཡི་གེ་ཨོཾ། དཀར་པོ་ལ་་
རྣམ་པར་སྣང་མཛད་ཀྱི་སྐུ་ཡོངས་སུ་རྫོགས་པར་བསྐྱེད་ནས་བྱིན་གྱིས་བརླབས་ཏེ།
སྐུའི་སྔགས་དང་ཕྱག་རྒྱ་བྱིན་གྱིས་བརླབས་པའོ། །དེ་ནས་ཡང་གསུང་བྱིན་གྱིས་
བརླབ་པ་ནི། གསུང་གི་གནས་རྟ་མགྲིན་གྱི་འཁོར་ལོའི་དབུས་ཡི་གེ་ཨོཾ་དམར་པོ་
ལས༑ སྣང་བ་མཐའ་ཡས་ཀྱི་སྐུར་བྱིན་གྱིས་བརླབས་པ་སྟེ། གསུང་གི་སྔགས་
དང་ཕྱག་རྒྱས་བསྟན་ཏོ། །དེ་ནས་ཡང་ཐུགས་ཀྱི་བྱིན་གྱིས་བརླབ་པ་བསྟན་ཏེ།
དེ་ཡང་ཐུགས་ཀྱི་གནས་སྙིང་གའི་རྩ་གསུམ་གྱི་གཡས་པའི་ནང་དུ་ཡི་གེ་ཧཱུཾ་ལས་མི་
བསྐྱོད་པའི་སྐུར་བསྐྱེད་ལ་བྱིན་གྱིས་བརླབས་ཏེ། ཐུགས་ཀྱི་ཡང་སྔགས་དང་ཕྱག་
རྒྱས་བསྟན་ཏོ། །
དེ་ནས་ཡང་སྔགས་དང་ཕྱག་རྒྱ་བརྗོད་པ་ལས་འདས་པ་བསྟན་ཏེ། དེའི་
ཕྱིར་དེ་ལ་སོགས་ཏེ་མཐའ་ཡས་མཆོག་ཅེས་པ་ལ་སོགས་པ་གསུངས་ཏེ། གོང་དུ་
གསུངས་པའི་སྔགས་དང་ཕྱག་རྒྱ་དེ་ལ་སོགས་པ་བགྲང་བ་ལས་བསམ་ཡས་པ་གང་
གིས་ཀྱང་བགྲང་ཞིང་དཔག་པ་ལས་འདས་པ་ལས་ནི་མཆོག་སྟེ། དེ་ནི་ཆོས་
དབྱིངས་མཉམ་དང་མི་མཉམ་ཞེས་བརྗོད་པ་ནི། འདི་ནི་ཆོས་ཀྱི་དབྱིངས་དང་


མཉམ་པ་ཡིན་ལ། འདི་ནི་མི་མཉམ་པ་ཡིན་ཞེས་བརྗོད་པར་བྱ་བ་དང་བྲལ་ཏེ།
དེའི་ཕྱིར་ནམ་མཁའ་དབྱིངས་ཀྱི་མཐའ་ཀླས་པ་ཞེས་གསུངས་པ་ཡིན་ཏེ། ནམ་
མཁའ་ནི་དཔག་པ་ལས་འདས་པ་ཡིན་ཏེ། དེའི་དབྱིངས་ནི་ཆོས་ཀྱི་དབྱིངས་
རྣམ་པར་དག་པ་ཡིན་པས། བརྗོད་མེད་བརྗོད་དུ་མེད་པའི་ཞེས་གསུངས་ཏེ།
ནམ་མཁའི་དབྱིངས་ནི་བརྗོད་མེད་དེ་ལས་འདས་ཏེ། ཤེས་པ་དང་བརྗོད་པ་
ལས་འདས་པ་ནི་བརྗོད་དུ་མེད་པ་སྟེ། དེའི་ཡོན་ཏན་མཐའ་ཀླས་པ་བསམ་གྱིས་
མི་ཁྱབ་པ་འབྱུང་ཞེས་སྟོན་པས་གསུངས་སོ། །སྔགས་དང་ཕྱག་རྒྱ་སྤྲོ་བ་སྟོན་པ་ལ།།
སྔགས་དང་ཕྱག་རྒྱ་སྤྲོས་པའི་ལེའུའོའོ། །བདུད་རྩི་ཐིགས་པ་ལས་ཞེས་བྱ་བ་རྒྱ་ཆེར་
བཤད་པ་ལས་བདེན་པ་གཉིས་བཤད་པའི་ལེའུ་ལྔ་པའོ།། །།
དེ་ནས་ཡང་རིགས་ལྔའི་དཀྱིལ་འཁོར་དང་། སྐུ་གསུང་ཐུགས་ཀྱི་དཀྱིལ་
འཁོར་རྣམས་ནི་སྟོན་པས་གསུངས་པ་ཡིན་ལ། དེ་ལས་གཞན་ནི་མ་གསུངས་སོ། །
སྙམ་པའི་བློ་འཁོར་རྣམས་ལ་སྐྱེ་སྟེ་དེ་གསལ་བའི་ཕྱིར། དེ་ནས་ཞེས་པ་ལ་སོགས་
པ་བསྟན་ཏེ། སྔགས་དང་ཕྱག་རྒྱ་བསྟན་པའི་དེ་མ་ཐག་པ་དེ་ནས་སྡུད་པ་པོ་རྡོ་
རྗེ་ཡིད་ཀུན་ཏུ་བཟང་པོས་སྟོན་པ་བཅོམ་ལྡན་འདས་གསང་བ་མཆོག་གི་བདག་པོ་
ལ་འོག་ནས་འབྱུང་ལ་འདི་སྐད་བཤད་དོ། །ཨེ་མའོ་རྣམ་དག་སྟོང་པའི་ལམ་ཞེས་
ཨེ་་
པ་ལ་སོགས་པ་གསུངས་ཏེ། ཨེ་མའོ་རྣམ་དག་སྟོང་པའི་ལམ་ཞེས་པ་ནི།
ཨེ་་
མའོ་ནི་ངོ་མཚར་བའི་ཚིག་སྟེ། གང་ལ་ངོ་མཚར་རང་གི་ལུས་ལ་སྟོང་པའི་ལམ་་
ཡོད་པ་ངོ་མཚར་བའོ། །རྣམ་དག་ནི་ཡེ་ནས་མ་བཅོས་པ་སྟོང་པའི་ལམ་འདི་ནི་
རང་ལ་རང་ཆས་སུ་ཡོད་པ་འདི་ལྟ་བུའོ་ཞེས་པའི་སྟོང་པའི་ལམ་ནི་བྱང་ཆུབ་ཀྱི་་་་་
སེམས་ཀྱི་ལམ་སྟེ། དེ་ཡང་ཇི་ལྟར་ཡིན་ཞེ་ན་འཁོར་ལོ་རྣམ་པ་བཞི་སྟེ། སྤྲུལ་


བདུད་རྩི་ཐིགས་པ་ཞེས་བྱ་བ 
པའི་འཁོར་ལོའི་འདབ་མ་དྲུག་ཅུ་རྩ་བཞི་པ་དང་། ཆོས་ཀྱི་འཁོར་ལོ་འདབ་མ་་
བརྒྱད་པ་དང་། ལོངས་སྤྱོད་ཀྱི་འཁོར་ལོ་འདབ་མ་བཅུ་དྲུག་པ་དང་། བདེ་་
བ་ཆེན་པོའི་འཁོར་ལོ་འདབ་མ་སུམ་ཅུ་རྩ་གཉིས་པའོ། །འོན་ཏེ་དེ་རྣམས་གང་་
ན་གནས་ཤེ་ན། དཔལ་རྡོ་རྗེ་རྩེ་མོའི་རྒྱུད་ལས་ཀྱང་ཀུན་རྫོབ་བརྗོད་པ་མ་ཡིན་ཏེ།
ལྟེ་བ་མཐའ་ཟད་ཤེས་རབ་ལ། །ཐབས་ནི་ཟེ་འབྲུའི་རྩེར་ཞེས་བྱ། །རྩ་བར་
འདབ་མ་དྲུག་ཅུ་བཞི། །མ་སྐྱེས་པ་ཡི་སྙིང་པོ་ཅན། །ས་དབུས་ཆོས་སུ་བསྟན་
པ་སྟེ། །ཀུན་འབྱུང་ལམ་ཆེན་བརྒྱད་ཡོད་པ། །སྔོན་ལ་བརྒྱད་ཆ་གཉིས་ཡོད་པ།།
རྩ་བཞི་ནང་གི་མ་མོ་བཞི། །ཕྱོགས་བཞི་རྩ་བཞི་ཐབས་བཞི་སྟེ། །བཅུད་ནི་་་་་
ཕུང་པོ་འབྱུང་བར་བཤད། །རྟག་པར་ཆོས་སུ་འདི་བསྟན་ཏེ། །སྙིང་པོའམ་་་
ཆོས་ཀྱི་སྐུ་ཞེས་བྱ། །དེ་ཉིད་ཡེ་ཤེས་སྙིང་པོ་ཡིན། །འདི་ཡི་འཁོར་ལོ་ནམ་་་
མཁའི་ཁམས། །ཐམས་ཅད་ཀུན་ལ་ཁྱབ་ཆེན་པོ། །དེ་གཉིས་སྟེང་དུ་ལོངས་་་
སྤྱོད་དེ། །སྔོན་ལས་བརྒྱད་ཆ་གཉིས་ཡོད་པ། །འབྱུང་བཞི་བར་ཡང་སྟོང་པའོ།།
ཡེ་ཤེས་ལྔ་ཡི་སྙིང་པོ་ཅན། །ཆགས་པ་རྟག་ཏུ་རང་འཆིང་བས། །ལོག་ལྟ་རྟག་
ཏུ་སྒྲལ་བར་དཀའ། །འབྱུང་འཇུག་སྒོ་གསུམ་ཐར་པར་འགྱུར། །བདེ་ཆེན་་
མཚན་ལྡན་པདྨ་མཛེས། །རྟག་པར་གཞོལ་མེད་ཡི་གེ་ཧཱུཾ། །རང་བཞིན་ཆོས་་་
སྐུར་མང་ཞེས་བྱ། །ཏིང་འཛིན་གོམས་པའི་ཡེ་ཤེས་ཀྱིས། །ས་གནས་ཀུན་ཏུ་བདེ་་
བ་ཆེ། །བདེ་ཆེན་མགོ་བོར་གནས་ཕྱིར་རོ། །དཀྱིལ་འཁོར་ཡན་ལག་བཅས་་
སྤྲུལ་སྐུ། །དེ་གཉིས་བདེ་བ་བསྡུ་བྱས་ཏེ། །གཡས་དང་གཡོན་དང་དབུས་དང་
གསུམ༑ །རིམ་གྱིས་སྟོང་པར་འཇུག་པ་སྟེ། །ཡེ་ཤེས་སྐྱེ་བ་ངེས་པ་མེད། །
སེམས་ཉིད་བདེ་ལ་གང་གནས་པ། །གོམས་པས་འོད་ཀྱང་མི་དམིགས་ཤིང་། །
སྐྲའི་རྩེ་མོ་བརྒྱར་བཤགས་བྱ། །མཐར་ནི་དམིགས་པར་མི་འགྱུར་ཏེ། །བདེ་བ་


ཡིད་ཀྱིས་མི་བྱ་ཞིང་། །མཐའ་རྣམས་ཅི་ལའང་མི་གནས་ཏེ། །འགྲོ་དོན་་་་་
འདོད་པའི་སྐུ་གཉིས་ཀྱང་། །སྒྲ་ཡི་ཚུལ་ལས་ཐོགས་པ་མེད། །རང་བཞིན་་
དང་བའི་ཡེ་ཤེས་ནི། །སྣང་སྟོང་གཉིས་སུ་མ་ཡིན་པས། །རྟག་ཏུ་ཐིག་ལེ་ཆེན་
པོར་གསུངས། །སྟོང་པའི་ལམ་ཞེས་དེ་ལ་བྱའོ། །ཞེས་གསུངས་སོ། །སངས་་
རྒྱས་ཀུན་གྱི་སྐུའི་མཆོག་ཞེས་བྱ་བ་ནི། དུས་གསུམ་སངས་རྒྱས་ཐམས་ཅད་ཀྱི་
སྐུའི་མཆོག་ནི་ཆོས་སྐུ་སྟེ། ཆོས་སྐུ་དེ་ལ་ཐམས་ཅད་འབྱུང་བའི་བདག་པོར་གྱུར་
པའི་ཕྱིར། སྣ་ཚོགས་ལས་བྱུང་ཁྱོད་ལ་འདུད་ཅེས་བསྟོད་པའོ། །སངས་རྒྱས་
ཀུན་གྱི་གསུང་གི་མཆོག་ཅེས་བྱ་བ་ནི་དུས་གསུམ་གྱི་སངས་རྒྱས་ཐམས་ཅད་ཀྱི་
གསུང་རྣམ་པར་དག་པར་འབྱུང་བའི་དོན་གསལ་བའི་སྒྲ་ཆེན་ཁྱོད་ལ་འདུད་ཅེས་
གསུང་གི་སྒོ་ནས་བསྟོད་པའོ།། །སངས་རྒྱས་ཀུན་གྱི་ཐུགས་ཆེན་པོ་ཞེས་བྱ་བ་ནི།
དུས་གསུམ་གྱི་སངས་རྒྱས་ཐམས་ཅད་ཀྱི་ཐུགས་རྣམ་པར་མི་རྟོག་པའི་ཡེ་ཤེས་ཀྱི་་
མངའ་བདག་གི་གཙོ་བོ་ཁྱོད་ལ་ཕྱག་འཚལ་འདུད་ཅེས་ཐུགས་ཀྱི་སྒོ་ནས་བསྟོད་་་་་
པའོ༑ །སངས་རྒྱས་ཡེ་ཤེས་རྡོ་རྗེ་ཅན་ཞེས་བྱ་བ་ནི། དུས་གསུམ་སངས་རྒྱས་
ཐམས་ཅད་ཀྱི་ཡང་དག་པའི་ཡེ་ཤེས་མངའ་བའི་རྟགས་སུ་རྡོ་རྗེ་འཛིན་པ་བསྟོད་དེ་
སྟོན་པའི་ངོ་བོར་རྡོ་རྗེ་འཛིན་པ་ཁྱོད་ལ་འདུད་ཅེས་པས་བསྟོད་པའོ། །ཆོས་ཀྱི་་
འཁོར་ལོ་རབ་བསྒྱུར་བ་ཞེས་བྱ་བ་ནི། སྟོན་པའི་ཐུགས་ཡང་དག་པའི་ཡེ་ཤེས་་་
ཀྱིས་ཕྱི་དང་ནང་དུ་སྣང་བ་ཐམས་ཅད་ལ་གསལ་ཞིང་ཆོས་ཀྱི་འཁོར་ལོ་བསྐོར་བས་
དེའི་ཕྱིར་སངས་རྒྱས་འཁོར་ལོ་ཁྱོད་ལ་འདུད་ཅེས་བསྟོད་པའོ། །ནོར་བུ་འཛིན་
པ་ཁྱོད་ལ་འདུད་ཅེས་བྱ་བ་ནི། སྟོན་པའི་ཐུགས་ཡེ་ཤེས་ཀྱི་སེམས་ཅན་གྱི་དགོས་
འདོད་རེ་བ་ཡིད་བཞིན་སྐོང་བས་ནོར་བུ་འཛིན་ཞེས་བརྗོད་པའོ། །དེ་ལྟར་སྟོན་
པས་སེམས་ཅན་གྱི་དོན་མཛད་ཀྱང་འཁོར་བའི་སྐྱོན་གྱིས་མ་གོས་པས་དེའི་ཕྱིར་་་་་


བདུད་རྩི་ཐིགས་པ་ཞེས་བྱ་བ 
པདྨོ་འཆང་ལ་འདུད་ཅེས་པའོ། །དེ་ལྟར་ཕྱི་ནང་གི་དོན་གང་ལ་ཡང་མ་འགགས་
པས་དོན་ཡོངས་སུ་གྲུབ་སྟེ། སྣ་ཚོགས་ལས་ལ་ཕྱག་འཚལ་འདུད་ཅེས་སྡུད་པ་
པོས་སྟོན་པ་ལ་གསོལ་བ་བཏབ་པོ། །དོན་དམ་པའི་བདེན་པའོ། །
འཁོར་གྱི་རྟོག་པ་དེ་གསལ་བའི་ཕྱིར། དེ་ནས་བཅོམ་ལྡན་འདས་ཞེས་པ་
ལ་སོགས་པ་བསྟན་ཏེ། སྟོན་པ་ཐུགས་སྤྲོས་པ་མེད་པའི་དབྱིངས་སུ་སྐུ་གནས་སྐུ་
གསུང་ཐུགས་ཀྱི་སྤྲུལ་པ་བསམ་ཡས་པར་དགྱེ་བའི་ཕྱིར། དེ་བཞིན་ཉིད་ལ་
དམིགས་ནས་ཅང་མི་སྨྲ་བར་བཞུགས་སོ། །ཞེས་པ་སྟེ། ཐུགས་སྤྲོས་པ་མེད་
པའོ༑ །དེ་ལྟར་སྟོན་པས་སྐུ་གསུང་ཐུགས་ཀྱི་སྤྲུལ་པ་དགྱེ་བ་དེའི་ཚེ་རིགས་ལྔ་
བདེ་བར་གཤེགས་པ་ཐམས་ཅད་དང་འཁོར་རྒྱ་མཚོ་དང་བཅས་པ་རྣམས་ཀྱིས།
བཅོམ་ལྡན་འདས་ཀྱིས་སྤྲུལ་པ་དགྱེ་བ་ལ་འདི་ལྟར་གཟིགས་པའི་ཕྱིར། འདུལ་
བའི་ཐབས་ནི་སྣ་ཚོགས་ཀྱིས་ཞེས་པ་ལ་སོགས་པ་གསུངས་ཏེ། འདུལ་བའི་
ཐབས་སྣ་ཚོགས་ཞེས་བྱ་བ་ནི། འགྲོ་བ་རིགས་དྲུག་ལ་སོགས་པའི་འདུལ་
ཐབས་སྣ་ཚོགས་པས་འདུལ་ཏེ་དེའི་ཕྱིར། འགྲོ་རྣམས་སྣ་ཚོགས་འདུལ་བར་
འགྱུར་ཞེས་གསུངས་པ་ཡིན་ནོ། །ལ་ལས་སྐུའི་དོན་མཛད་འགྱུར་ཞེས་པ་ནི་སོ་་
སོའི་འདུལ་སྐལ་གྱིས། སྐུ་ཡིས་དོན་མཛད་པར་འགྱུར་རོ། །འགྲོ་རྣམས་ཀུན་
ལ་སྡིག་སྤོང་གཟུགས་ཞེས་བྱ་བ་ནི། འགྲོ་བ་རིགས་དྲུག་ཆར་ལ་དོན་མཛད་་་་་
ཀྱང་ལོག་པའི་སྤྱོད་པས་དོན་མ་མཛད་དེ། ཕྱིན་ཅི་མ་ལོག་ཅིང་སྡིག་པ་ཐམས་་་
ཅད་སྤངས་ནས། ཡང་དག་པའི་ཡེ་ཤེས་དང་ལྡན་པའི་སྒོ་ནས་དོན་མཛད་དོ། །
སྤྲུལ་པས་སོ་སོར་འདུལ་བ་རྣམས་ནི་ཞེས་པ་ནི་སོ་སོར་ལས་ཀྱིས་མཐོང་བ་བཞིན་་
འདུལ་ལོ། །
དེ་ཡང་སྐུས་སོ་སོར་འདུལ་བ་བསྟན་པའི་ཕྱིར། དམྱལ་བ་རྣམས་ལ་


གཤེད་པོས་འདུལ་ཞེས་པ་ནས། འཐུན་བྱས་སྐུ་ནི་སྣ་ཚོགས་འདུལ་ཞེས་བྱ་བས་
བསྟན་ཏེ་གོ་སླའོ། །དེ་ནས་གསུང་སྤྲོས་པ་མེད་པའི་སྒོ་ནས་དོན་མཛད་པ་བསྟན་
པའི་ཕྱིར། ཆོས་ཀྱི་འཁོར་ལོ་སྣ་ཚོགས་ནི་ཞེས་པ་ནས། དེ་སྙེད་སྒྲ་སྐད་ཐ་
དད་སྟོན་ཞེས་པའི་བར་གྱིས་བསྟན་ཏེ་གོ་སླའོ། །དེ་ནས་ཡང་སྐུ་ལྟམ་པ་ལ་
སོགས་པས་འདུལ་བར་བསྟན་པའི་ཕྱིར། ལ་ལར་ལྷུམས་སུ་གཤེགས་པའི་ཚུལ་་་
ཞེས་པ་ནས་བྱིན་བརླབ་ཆོ་འཕྲུལ་དེ་ལྟར་བསྟན་ཞེས་པའི་བར་གྱིས་བསྟན་ཏེ་གོ་་་
སླའོ༑ །དེ་ནས་ཡང་སོ་སོར་འདུལ་ཞིང་ཆོས་ཀྱི་འཁོར་ལོ་བསྐོར་བའི་བྱིན་གྱིས་
བརླབས་ཀྱི་སེམས་ཅན་རྣམས་ཇི་ལྟར་མོས་པར་འགྱུར་བ་བསྟན་པའི་ཕྱིར་རོ། །
དེ་ཚེ་འགྲོ་རྣམས་ཐམས་ཅད་དང་ཞེས་པ་ལ་སོགས་པས་བསྟན་ཏེ། དེ་ཡང་སྟོན་
པས་སྐུ་གསུང་གི་ཆོ་འཕྲུལ་རྣམ་པའི་བྱེ་བྲག་གིས། འགྲོ་བ་རྣམས་ལ་སོ་སོར་ཆོས་
ཀྱི་འཁོར་ལོ་བསྐོར་བ་དེའི་ཚེ། འགྲོ་བ་རིགས་དྲུག་ཐམས་ཅད་ཀྱང་ཡང་དག་་་་
པའི་བྱང་ཆུབ་ལ་དད་པར་འགྱུར་ཏེ། འོ་ན་མ་དད་པ་གང་ཡིན་ཞེ་ན་དེ་བསྟན་
པའི་ཕྱིར། ལས་ཀྱི་སྟོབས་ཀྱིས་དབང་སྒྱུར་བ། །ལོག་པ་ཅན་གྱི་རུ་ཏྲ་རྣམས། །
ལོག་ལྟའི་མཐུ་སྙེམས་མ་རྟོགས་པ་ཞེས་པས་བསྟན་ཏེ། སྔོན་གསང་བའི་ཟབ་་
མོ་ནི་ཐོས་ཡང་དག་པའི་ལྟ་བ་ནི་མ་ཤེས་པའི་ལས་ཀྱི་སྟོབས་ཀྱིས། དབང་གིས་་
ཚེ་འདི་ཉིད་ལ་ལྡོག་པ་ལ་དགའ་བ་ཡང་དག་པའི་དོན་ལ་སྨོད་པའི་རུ་ཏྲ་རྣམས་ནི་
ལོག་པར་ལྟ་བ་འཇིག་རྟེན་འདིར་ནི་མཐུ་ཆེ་བ་དག་གཏུམ་ཚིག་དུ་སྨྲ་བ་དེ་ནི་མ་་་
རྟོགས་པ། ཚོགས་པར་བསྟན་པར་འཁོར་རྣམས་ཀྱིས་གཟིགས་པས་གོང་གི་ཐེ་་་
ཙོམ་སྐྱེས་པའི་རྟོགས་པ་གསལ། ལྷག་པའི་སེམས་ཅན་རྣམས་སངས་རྒྱས་ཀྱི་་
བསྟན་པ་ལ་དད་པར་འགྱུར་ཏེ། བྱང་ཆུབ་སྤྱོད་པའི་སྒོ་ཇི་སྙེད་པའི་སྒོ་ནས་སྤྱོད་
པས་ཁམས་གསུམ་གྱི་སེམས་ཅན་དེ་སྙེད་འབྲས་བུ་བདེ་ལ་འགོད་དེ། ཡང་དག་


བདུད་རྩི་ཐིགས་པ་ཞེས་བྱ་བ ไม่
པའི་ས་ལ་གནས་པར་འགྱུར་རོ། །དེ་ལྟར་སོ་སོའི་སྒོས་འདུལ་བའི་ཆོ་འཕྲུལ་སྣ་་
ཚོགས་པར་བསྟན་པར་འཁོར་རྣམས་ཀྱིས་གཟིགས་པས་གོང་གི་ཐེ་ཚོམ་སྐྱེས་པའི་
རྟོག་པ་བསལ་ཏེ། གཉིས་སུ་མེད་པའི་དོན་ལ་སེམས་ནས་གནས་སོ། །དེ་ནས་
འདུལ་བའི་འཁོར་ཚོགས་རྣམས་ཀྱིས་སྡུད་པ་པོ་ལ་བསྟན་པའི་ཕྱིར། དེ་ནས་
འཁོར་ལོ་དེར་འདུས་པའི་ཞེས་པ་ལ་སོགས་པས་བསྟན་ཏེ། སྟོན་པའི་ཆོ་འཕྲུལ་
འཁོར་རྣམས་ལ་བསྟན་ཟིན་པའི་དེ་མ་ཐག་པ་དེ་ནས་སྟོན་པའི་འཁོར་དེར་འདུས་
པ་རྣམས་སྡུད་པ་པོ་ཡིད་ཀུན་ཏུ་བཟང་པོས་སྟོན་པ་ལ་བསྐུལ་ནས་ཆོ་འཕྲུལ་རྣམ་་
པ་སྣ་ཚོགས་པས་འགྲོ་བའི་དོན་མཛད་པ་དེ་ལ་ངོ་མཚར་དུ་གྱུར་ཏེ། སྡུད་པ་་་་་
པོས་རྡོ་རྗེ་ཡིད་ཀུན་ཏུ་བཟང་པོ་ལ་འཁོར་རྣམས་ཀྱིས་འོག་ནས་འབྱུང་བའི་དོན་་་
འདི་སྐད་ཅེས་གསོལ་ཏེ། ཨེ་མའོ་ཞེས་པ་ནི་ངོ་མཚར་བའི་ཚིག་གོ། །ཨེ་མའོ་
རྡོ་རྗེ་ཀུན་ཏུ་བཟང་ཞེས་བྱ་བ་ནི། སྟོན་པའི་སྤྲུལ་པར་གྱུར་ཅིང་སྟོན་པ་ཉིད་་་་་
སྡུད་པ་པོ་ཡིན་འཁོར་རྣམས་ཀྱང་རྟོགས་ཏེ་དེའི་ཕྱིར་ཀུན་བཟང་ཞེས་བོས་པའོ། །
ངོ་མཚར་ཁྱོད་ལ་ཕྱག་འཚལ་འདུད་ཅེས་བྱ་བ་ནི། སྟོན་པ་ལས་ཐ་མི་དད་པར་་
གྱུར་པ་ནི་ངོ་མཚར་ཏེ་ཁྱོད་ལ་དེང་འཁོར་རྣམས་ཀྱང་ཕྱག་འཚལ་ལོ་ཞེས་སོ།
ཨེ་མ་གསང་སྔགས་ཡ་མཚན་ཆེ་ཞེས་བྱ་བ་ནི། གསང་བའི་སྔགས་ནི་གསང་་་
སྔགས་ཏེ། ཡང་དག་པའི་ཡེ་ཤེས་སོ། །ཨེ་མའོ་སྟོན་པ་ཆོ་འཕྲུལ་ཆེ་ཞེས་པ་ནི།
ཐེ་ཚོམ་སྐྱེ་བ་བསམ་པས་ངོ་མཚར་བའོ། །ཨེ་མའོ་སྔགས་ཀྱིས་མི་འདུལ་མེད་ཅེས་
བྱ་བ་ནི། ཉོན་མོངས་པ་ལྔའི་གཉེན་པོར་མཛད་པའོ། །འདི་ནི་ངོ་མཚར་ཡ་
མཚན་ནོ། །ཞེས་བྱ་བ་ནི་གོང་དུ་སྟོན་པས་མཛད་པ་འདི་ནི་ཤིན་ཏུ་ངོ་མཚར་
ལགས་སོ། །ཞེས་འཁོར་རྣམས་ཀྱིས་སྡུད་པ་པོ་ལ་གསོལ་བ་དང་། དེ་ནས་
སྡུད་པ་པོས་འཁོར་གྱི་བྱང་ཆུབ་སེམས་དཔའ་དེ་ཐོས་པའི་ཐེ་ཚོམ་སྐྱེས་པའི་རྒྱུ་


བསྟན་པའི་ཕྱིར། རྡོ་རྗེ་ཡིད་ཀྱིས་བཀའ་སྩལ་པ་ཞེས་པ་ལ་སོགས་པ་གསུངས་ཏེ།
རིགས་ཀྱི་བུ་ཁྱོད་ཚུར་ཉོན་ཅིག་ཅེས་བྱ་བ་ནི། འདུས་པའི་འཁོར་ཚོགས་ཡང་་་
དག་པ་བྱང་ཆུབ་སེམས་ཀྱི་རིགས་ཀྱི་བུ་རྣམས་ཉོན་ཅིག་ཅེས་བསྐུལ་བའི་ཚིག་གོ། །
གསང་བའི་ཐེག་པ་འདི་ཉིད་ལ་སུ་ཞིག་མོས་པའི་སྐྱེས་བུ་དེས་ཞེས་བྱ་བ་ནི་གསང་
བའི་ཐེག་པ་བླ་ན་མེད་པ་དེ་ལས་རྣལ་འབྱོར་པ་གང་སུ་ཡང་རུང་བ་ཞིག་མོས་པས་
འཇུག་ན་རྣལ་འབྱོར་པ་དེས་མི་བྱ་བ་ནི་གང་ཡང་མེད་དེ། མི་འགྲུབ་པ་ནི་གང་
ཡང་མེད་ཅེས་བྱ་བ་ནི་གསང་བའི་རྡོ་རྗེ་ཐེག་པ་འདི་ལ་ཞུགས་པའི་རྣལ་འབྱོར་་་་་་
པས་ནི་འོག་ནས་འབྱུང་བའི་ལས་འདི་རྣམས་བྱ་བའོ། །དེ་ཡང་ལྡེམ་པོ་ངག་གི་་
སྒོ་ནས་གསུངས་ཏེ། དོན་དམ་པའི་བདེན་པ་བསྟན་པའི་ཕྱིར། རྟག་ཏུ་
གསོད་ལ་བརྩོན་པ་དང་ཞེས་བྱ་བ་ལ་སོགས་པ་བསྟན་ཏོ། །དེ་ཡང་ཇི་ལྟར་ཞེ་ན་
རྟག་ཏུ་གསོད་ལ་བརྩོན་པ་དང་ཞེས་བྱ་བ་ནི། བདག་ཉིད་ཀྱི་སྙིང་ལ་རྩའི་དངས་
མ་བརྒྱད་གནས་ཏེ། དེ་ཡང་གསུམ་ཆོས་ཀྱི་རྩའོ། །གཅིག་ཡེ་ཤེས་ཀྱི་རྩའོ། །
གསུམ་ནི་རང་རྒྱུད་ཀྱི་རྩའོ། །གཅིག་ནི་ཡོན་ཏན་གྱི་རྩའོ། །དེ་ལྟར་རྩ་འཕྲ་མོ་
བརྒྱད་ཡོད་དོ། །ཆོས་ཀྱི་རྩ་ལ་ནི། འོད་སེར་པོ་གཅིག་གནས་སོ། །དབྱིབས་
ཅི་འདྲ་ན་ཟླུམ་པོའོ། །ཚུལ་ནི་དངུལ་ཆུ་ཞུན་མ་ལ་གཞོལ་མར་གྱི་ཟལ་སོང་བ་་་
དང་འདྲའོ། །སྙིང་པོ་ནི་ཨོཾ་མོ། །ས་བོན་སུ་དང་ཏྲིའོ། །དེ་གསུམ་གྱི་ཁ་དོག་
ནི་ཟ་འོག་གུར་ཕུབ་པ་འདྲའོ། །ཡེ་ཤེས་ཀྱི་རྩ་ལ་ནི་འོད་མཐིང་ག་ཞིག་གནས་ཏེ།
དབྱིབས་ཅི་འདྲ་ཞེ་ན་ཞགས་པ་འམ་སྦྲུལ་འཁྱིལ་པ་ལྟ་བུའོ། །ཚུལ་ནི་དར་སྐུད་
ལེ་བརྒན་ལ་ཤེལ་སྒང་བརྒྱུས་པ་ལྟ་བུའོ། །སྙིང་པོ་ནི་ཧཱུཾ་ངོ་། །ས་བོན་ནི་ཨ་
དང་ནིའོ། །རང་རྒྱུད་ཀྱི་རྩ་ལ་ནི་འོད་དམར་པོ་གཅིག་གནས་ཏེ། དབྱིབས་ནི་
ཟླ་གམ་དམར་པོ་ལྟ་བུའོ། །ཚུལ་ནི་སོས་ཀའི་ཆུ་ལ་མིག་རྒྱུ་བའམ། རྩི་སྐྱ་བའི་


བདུད་རྩི་ཐིགས་པ་ཞེས་བྱ་བ།

ཁ་ལ་ཟིལ་པ་ཆགས་པ་ལྟ་བུའོ། །ཁ་དོག་ནི་ཟངས་མའི་ཞུན་མ་ལ་ར་གན་གྱི་ཟོལ་
སོང་བ་ལྟ་བུའོ། །སྙིང་པོ་ནི་ཨའི་ས་བོན་ནི་པྲེ་དང་དུའོ། །དེ་ཡང་མ་རྟོགས་་
པའི་དུས་ན་འཁོར་བའི་རྒྱུ་སྟེ། ཨ་དང་ནི་ལ་སོགས་པའོ། །རྟོགས་པའི་དུས་་
ན་ཡེ་ཤེས་ཏེ། །ཨོཾ་ལ་སོགས་པའོ། །དེ་ཡང་ཇི་ལྟར་སྲོག་ཅེ་ན། འོད་སེར་པོ་
ལ་ཀུན་གཞི་རྣམ་པར་ཤེས་པ་གནས་པ་དང་། འོད་མཐིང་ག་ལ་ཡིད་ཀྱི་རྣམ་་་་
པར་ཤེས་པ་གནས་པ་དང་། འོད་དམར་པོ་ལ་ཉོན་མོངས་པ་ཅན་གྱི་ཡིད་གནས་
སོ༑ །དམར་ནག་ལ་སྒོ་ངའི་རྣམ་པར་གནས་སོ། །དེ་ཡང་ལྷ་མི་གཉིས་སུ་སྐྱེ་
བའི་ཁ་འཛིན་ནི་ཡིད་ཀྱི་རྣམ་པར་ཤེས་པས་བྱས་ནས་ཨ་དང་ནི་ལ་སོགས་པའོ། །
ལྷ་མ་ཡིན་དང་བྱོལ་སོང་དུ་སྐྱེ་བའི་ཁ་འཛིན་ནི་ཀུན་གཞི་རྣམ་པར་ཤེས་པས་བྱས་
ནས་ས་བོན་སུ་དང་ཏྲི་གཉིས་ལ་སོག་གོ། །ཡི་དྭགས་དང་དམྱལ་བར་སྐྱེ་བའི་ཁ་
འཛིན་ནི་སྒོ་ངའི་རྣམ་པར་ཤེས་པ་དང་། ཉོན་མོངས་པ་ཅན་གྱི་ཡིད་ཀྱིས་བྱས་་
ནས་པྲེ་དང་དུ་ལས་སོག་གོ། །དེ་ལྟར་གནས་པ་འདི་འགྲོ་བ་རིགས་དྲུག་གི་་
སེམས་ཅན་ལ་རང་ཆས་སུ་ཡོད་པའོ། །དེ་ལྟ་བུའི་རྩ་འཕྲ་མོ་བརྒྱད་པོ་དེ་ཡང་་
ཐག་པ་ཁུག་པ་བཞིན་གནས་པའོ། །དེ་ལྟ་བུ་བརྒྱད་འདོམ་པའི་དབུས་ན་རྩའི་་་་
དངས་མའི་ཡང་དངས་མ་དར་གྱི་སྐུད་པ་ལྟ་བུ་ལ་དབྱིབས་བ་ཐག་ཁུག་པ་འདྲ་བ་
གཅིག་ཡོད་དོ། །དེའི་སྦོམ་འཕྲ་ནི་རྟ་རྔ་བཅུ་རུ་བཤགས་པ་ཙམ་གྱིས་འབྲེལ་དར་
དཀར་གྱི་སྐུད་པ་ལྟ་བུ་དེ་ལ། དབུགས་ཀྱི་དངས་མ་གསེར་ས་འོག་ན་གན་
པའི་རླངས་པ་ཙམ་ཅིག་རྒྱུའོ། །དབུགས་ཀྱི་དངས་མ་དེ་ལ་ཁ་དོག་རྣམ་པ་སྣ་་་་
ཚོགས་པ་གནས་སོ། །དེའི་དཀྱིལ་ན་བྱང་ཆུབ་ཀྱི་སེམས་ཐིག་ལེ་ཆེན་པོར་་་་
བཞུགས་སོ། །དེའི་དཔེ་ཇི་ལྟ་བུ་ཞེ་ན། གསེར་ཞུན་མའི་སྦུབས་ཀྱི་ནང་ནོར་་
བུ་རིན་པོ་ཆེ་ཀེ་ཀེ་རུ་ཞེས་བྱ་བ་བཅུག་པ་ལྟ་བུའོ། །ཁ་དོག་ནི་ཉི་མ་ཤར་བའི་་་


དཀྱིལ་འདྲ་བའོ། །དེ་ནི་ཆོས་ཀྱི་དབྱིངས་སོ། །རྩའི་དངས་མའི་ཡང་དངས་མ་
དར་དཀར་གྱི་སྐུད་པ་ལྟ་བུ་ལ་གདོད་མ་ནས་ཕུང་པོ་རྟེན་བྱེད་པས་ན། འབྱུང་
བའི་དངས་མ་དེ་ས་ལྟར་སྣང་བ་ཡུམ་སངས་རྒྱས་སྤྱན་དུ་གསོལ་བ་ཡོད་པའོ། །
དེའི་སྟོང་པ་ཆེན་པོའི་ཡེ་ཤེས་ཏེ། ཁམས་ཐམས་ཅད་དབྱིངས་རྣམ་པར་དག་
པའི་ངང་དུ་གྱུར་པ་མེད་པའི་རྟེན་བྱེད་པའི། དར་དཀར་གྱི་སྐུད་པ་ལྟ་བུ་དེ་ལ་
ཁྲག་གི་དངས་མ་མཚལ་ལྕོག་ལ་མ་ལྟ་བུ་གནས་པའི་གདོད་མ་ནས་ཕུང་པོ་ལོང་
འདོགས་པས་འབྱུང་བའི་དངས་མ་ཆུ་ལྟར་སྣང་བ་སྟེ། ཡུམ་མཱ་མ་ཀཱིའོ། །དེ་
ཉིད་མཉམ་པ་ཉིད་ཀྱི་ཡེ་ཤེས་ཏེ། ཐམས་ཅད་བཀོལ་བ་མེད་པའི་དབྱིངས་
གཅིག་ཏུ་བསྡུས་པས་སོ། །དེ་ཉིད་ལ་དབུགས་ཀྱི་དངས་མ་གསེར་ས་ལེ་སྦྲམ་ས་
འོག་ན་གནས་པའི་རླངས་པ་ཙམ་ཞིག་གནས་པའི་གདོད་མ་ནས་ཕུང་པོ་ཡང་ཞིང་
གཡོ་བའི་རྒྱུ་བྱེད་པས་འབྱུང་བ་རླུང་དུ་སྣང་བའོ། །དེ་ནི་བྱ་བ་གྲུབ་པའི་ཡེ་ཤེས་
ཏེ༑ བྱ་བ་ཐམས་ཅད་ལ་གཡོ་བས་ནའོ། །བྱང་ཆུབ་ཀྱི་སེམས་དེ་ནི་ཐབས་
དང་ཤེས་རབ་སྙོམས་པ་ཡང་ཡོད་ལ། ཁམས་གསུམ་པར་ཡང་ཡོད་དེ། ཐིག་
ལེ་དེ་ལ་ཨ་ནི་ལ་སོགས་པའི་ཡི་གེ་རྣམས་བསྡུས་ཤིང་བྱང་ཆུབ་ཀྱི་སེམས་ཐིག་ལེའི་
ངོ་བོར་བརྟགས་པས། སངས་རྒྱས་ཀྱི་ཡེ་ཤེས་ནམ་མཁའི་རང་བཞིན་ལྟ་བུ་སྐྱེ་
ཞིང་འགྲོ་བ་རིགས་དྲུག་རྒྱུན་གཅོད་པའོ། །དེ་ཡང་ཇི་ལྟར་གཅད་ཅེ་ན་ཐིག་ལེ་
བྱང་ཆུབ་ཀྱི་སེམས་ལས་སུ་རུང་ནས། འོད་དང་ལྡང་བའི་ངོ་བོར་གྱུར་ཙམ་ན།
ཨེ་གི་གོང་དང་འོག་ན་སུ་དང་ཏྲི་གནས་པ་དང་། ཧཱུཾ་གི་གོང་འོག་ན་ཨ་དང་ནི་
གནས་པ་དང་། ཨའི་གོང་འོག་ན་པྲེ་དུ་གཉིས་གནས་པ་འོད་དུ་འབར་ཏེ།
ཐིག་ལེ་ལ་རང་བཞིན་མེད་པར་ཐིམ་ཞིང་སོང་བས། ཐིག་ལེ་ཡང་རང་བཞིན་
མེད་པར་དར་གྱི་སྐུད་པ་ལྟ་བུར་རྟ་རྔ་བཅུ་རུ་གཤགས་པ་ཙམ་ལ་ཐིམ་ནས་མཚལ་


བདུད་རྩི་ཐིགས་པ་ཞེས་བྱ་བ 
ཅོག་ལ་མའི་དངས་མ་ཙམ་དུ་གནས་པ་སྟེ། བདེ་བ་ཆེན་པོ་ཆགས་པར་བྱེད་པ་
ཡིན་ནོ། །དེ་ཡང་འོད་དུ་འབར་ཞིང་འབར་བས་དབུགས་ཀྱི་དངས་མ་གསེར་ས་
འོག་ན་གནས་པའི་རླངས་པ་ཙམ་ཞིག་གནས་པ་དེ་བདེ་བ་ཆེན་པོར་གཡོ་སྟེ་འབར་
བར་བྱེད་དོ། །དེའི་འོག་ཏུ་འབར་བས་དེར་དྲོད་ཀྱི་དངས་མ་མེ་ལོང་ཉི་མ་ལ་་་
བཞག་པའི་ངང་ཙམ་ཞིག་གནས་པ་དེ་གདོད་མ་མེད་པ་ནས་ཕུང་པོ་སྨིན་པར་བྱེད་
པའི་རང་བཞིན་འབྱུང་བ་མེ་ལྟར་སྣང་བའི་རང་བཞིན་ཏེ་འོད་ཁ་དོག་ལྔ་པའོ། །
དེ་ནི་སོ་སོར་རྟོག་པའི་ཡེ་ཤེས་ཏེ། ཐམས་ཅད་བདེ་བ་ཆེན་པོའི་དབྱིངས་སུ་་་་
རྟོགས་པའི་སྒྲོན་མའོ། །འོད་དེའི་དཀྱིལ་ན་ཡི་གེ་མེད་པའི་ཐིག་ལེ་ཆེན་པོའི་བྱང་
ཆུབ་ཀྱི་སེམས་བཞུགས་པ་དེ་ནི་དངས་མ་ཆེན་པོའོ། །དེའི་གདོད་མ་ནས་ཕུང་པོ་
གསལ་བར་བྱེད་པའི་རྟེན་བྱེད་པའི་འབྱུང་བའི་དངས་མ་དེ་རྩ་བུག་རྣམས་དང་།
ནམ་མཁའ་ལྟར་སྣང་བའོ། །དེ་ནི་ཁྱབ་པ་ཆེན་པོའི་ཡེ་ཤེས་ཡུམ་ཀུན་ཏུ་བཟང་
མོར་གསལ་བ་སྟེ། ཐམས་ཅད་ཡང་དག་པའི་དབྱིངས་སུ་གསལ་བའི་གོ་སྐབས་
འབྱེད་པའོ། །དེ་ལྟར་ཐིག་ལེ་གསེར་ཞུན་མ་ལྟ་བུ་ནི་ཤེས་རབ་སྟེ། ཡུམ་
ཐམས་ཅད་ཀྱི་ངོ་བོའོ། །དེར་རིན་པོ་ཆེ་ཀེ་ཀེ་རུ་བཅུག་པ་དང་འདྲ་བ་ནི།
ཐབས་ཀྱི་རྒྱལ་པོ་སྟེ། ཀུན་ཏུ་བཟང་མོ་ལ་སོགས་པ་ཡབ་རྣམས་ཀྱིའོ། །དེ་ནི་
མེ་ལོང་ལྟ་བུའི་ཡེ་ཤེས་བྱང་ཆུབ་ཀྱི་སེམས་ཐིག་ལེ་ཆེན་པོ་དེ་ལ་མེ་ལོང་ལྟ་བུའི་ཡེ་
ཤེས་ཏེ། ལྟ་བ་ནི་མཐོང་བ་མེད་པའི་ཚུལ་དུ་མཐོང་བའོ། །དེའི་ཡབ་གང་
ཡིན་པ་ཡུམ་ཡིན་ལ་ཡུམ་གང་ཡིན་པ་ཡབ་ཡིན་ཞིང་། འོད་ཀྱི་གོང་བུ་དེར་ཐ་
དད་པ་མ་ཡིན་པར་མཐོང་ངོ་། །དངས་མ་ཆེན་པོའི་ཐིག་ལེ་ཉིད་ཀྱང་རང་
བཞིན་མེད་པར་སོང་སྟེ། ཡེ་ནས་ལྷུན་གྱིས་གྲུབ་པ་ནམ་མཁའི་གཟུགས་སུ་བྱུང་
བ་དེ་ཉིད་ནི་ཐིག་ལེ་ཆེན་པོ་བྱང་ཆུབ་ཀྱི་སེམས་ཞེས་བྱ་བ་ཆོས་ཉིད་ཀྱི་སྐུའོ། །དེ་


ལྟར་གྱུར་པའི་ངང་ལ་ནི་འགྲོ་བ་རིགས་དྲུག་གི་སེམས་ཅན་རྩད་གཅད་པ་ཞེས་བྱའོ།།
དེ་ལ་རྟག་པར་ཏིང་ངེ་འཛིན་གནས་པ་ནི། རྟག་ཏུ་གསོད་་ལ་བརྩོན་པ་དང་་་
ཞེས་གསུངས་པའོ། །མ་བྱིན་ལེན་དང་མི་ཚངས་སྤྱོད་ཅེས་བྱ་བ་ནི། བྱང་ཆུབ་
ཀྱི་སེམས་དེ་ནི་མ་བྱིན་པར་ཡང་དག་པར་བླང་བར་བྱའོ། །ཡང་དག་པའི་དོན་
དེ་དུས་རྟག་ཏུ་སྤྱད་པར་བྱ་བའོ། །རྫུན་དང་ཚིག་རྩུབ་སྨྲ་བ་དང་། །ཞེས་པ་ནི།
རྫུན་ཡང་སྨྲ་བར་བྱ་བ་མ་ཡིན་ཏེ། བརྗོད་དང་བྲལ་བའི་དོན་འདི་ལྟ་བུ་ཡིན་ནོ།
ཞེས་སྟོན་པ་ནི་རྫུན་་དུ་སྨྲ་བའོ། །ངག་རྩུབ་སྨྲ་བ་གང་ཡིན་ཏེ། རྣམ་པར་
རྟོག་པའི་ཤེས་པ་མེད་པས་ངག་རྩུབ་སྨྲ་བའོ། །
དེ་ནས་བདུད་རྩི་ལྔ་བཟའ་བ་བསྟན་ཏེ། ཟས་སུ་ཤ་དང་། བཤང་གཅི་
དང་། རྣག་ཁྲག་དྲོན་མོ་འཐུང་བ་དང་ཞེས་བྱ་བ་ནི། ཤ་ཆེན་དང་བཤང་བ་
སྟེ༑ དྲི་ཆེན་དང་གཅི་བ་སྟེ། དྲི་ཆུ་དང་རྣག་སྟེ། བྱང་ཆུབ་ཀྱི་སེམས་ཁྲག་
སྟེ༑  པདྨ་རཀྟ་ཏེ་བདུད་རྩི་ལྔའི་ངོ་བོ་རུ་བཟའ་ཞིང་བཏུང་བའོ། །ངན་ཟོས་
ངན་སྤྱད་ཐམས་ཅད་ཀྱིས། །གསང་བ་འདི་ཉིད་འགྲུབ་པར་འགྱུར། །ཞེས་བྱ་
བ་ནི། བདུད་རྩི་ལྔ་ནི་ཟོས་ཤིང་སྤྱད་པས་གསང་བའི་དོན་འདི་ཉིད་འགྲུབ་པར་
འགྱུར་ཏེ། དམ་ཚིག་གོ། །ཕ་དང་ཁུ་བོ་མེས་པོ་དང་། །བུ་དང་སྤུན་དང་ཚ་
བོ་རྣམས། །ཞེས་བྱ་བ་ནི་ཕ་སྟེ་འདོད་ཆགས་དང་། ཁུ་བོ་སྟེ་ཞེ་སྡང་དང་།
མེས་པོ་སྟེ་གཏི་མུག་དང་། བུ་སྟེ་ང་རྒྱལ་དང་། སྤུན་ཏེ་ཕྲག་དོག་དང་ལྔའོ། །
ཚ་བོ་རྣམས་ནི་དེ་ཀུན་གྱི་སྤྱིའི་མཚན་ཉིད་དོ། །ཞེ་སྡང་སེམས་ཀྱིས་གསད་བྱས་
ན༑ །རྡོ་རྗེ་རིགས་ཀྱི་ཞིང་དུ་འཁྲུས། །ཞེས་བྱ་བ་ནི་ཉོན་མོངས་པ་ལྔ།
སྤྱིའི་མཚན་ཉིད་དང་། དྲུག་པོ་ནི་མེ་ལོང་ལྟ་བུའི་ཡེ་ཤེས་ལ་སོགས་པ་ལྔ་སྟོང་
པ་ཆེན་པོའི་ཡེ་ཤེས་དང་དྲུག་གི་ངང་དུ་ཞེ་སྡང་ཆེན་པོའི་ཏིང་ངེ་འཛིན་གྱིས་་་


བདུད་རྩི་ཐིགས་པ་ཞེས་བྱ་བ 
གསད་ན་གཉིས་སུ་མེད་པའི་ཡེ་ཤེས་མ་བཅོས་པ་རྡོ་རྗེ་རིགས་སུ་འགྱུར་རོ། །
དོན་དམ་པའི་བདེན་པའོ། །
དེ་ནས་བྱང་ཆུབ་ཀྱི་སེམས་བདེ་བ་ཆེན་པོ་ཕོ་བྲང་ནས་བསྐྱོད་པ་ལ་རྐྱེན་་་
གཉིས་ཏེ། ཏིང་ངེ་འཛིན་གྱིས་བསྐྱོད་པ་དང་ཤེས་རབ་མའི་རྐྱེན་གྱིས་བསྐྱོད་པའོ། །
དེ་ལ་ཏིང་ངེ་འཛིན་གྱི་རྐྱེན་གྱིས་བསྐྱོད་པའི་ལེའུ་འདི་ཉིད་ཀྱི་སྟོད་ནས་གསུངས་སོ།
ཤེས་རབ་མའི་རྐྱེན་གྱིས་དབབ་པ་བསྟན་པའི་ཕྱིར། མ་དང་བུ་མོ་སྲིང་མོ་དང་་་
གདོལ་པ་མོ་ཕྱལ་བ་ལ་ཞེས་པས་བསྟན་ཏེ། མ་ནི་རྡོ་རྗེ་རིགས་མའོ། །བུ་མོ་ནི་
འཁོར་ལོའི་རིགས་མའོ། །སྲིང་མོ་ནི་རིན་པོ་ཆེའི་རིགས་མའོ། །གདོལ་པ་མོ་
སྟེ་ལས་ཀྱི་རིགས་མའོ། །ཕྱལ་བ་སྟེ་པདྨའི་རིགས་རྣམས་ལ་བྱང་ཆུབ་ཀྱི་སེམས་
རྟོགས་པར་འདོད་པའི་རིགས་ཀྱིས་སྦྱར་ན་འབྱུང་བ་བཞིའི་རྐྱེན་གྱིས་དྲངས་ནས།
དགའ་བ་དང་མཆོག་ཏུ་དགའ་བ་དང་། བྲལ་བའི་དགའ་བ་རྣམས་ནི་ཉམས་
སུ་བླང་བར་བྱ་བ་མ་ཡིན་ཏེ། ཁུ་བ་དང་ལྷན་ཅིག་སྐྱེས་པའི་ཡེ་ཤེས་བྱ་བ་རང་
བཞིན་དགའ་བ་དེ་ཉམས་སུ་བླང་བར་བྱའོ། །དེ་ཡང་གནས་གང་དུ་ཉམས་སུ་་་
བླང་ཞེ་ན། རྡོ་རྗེའི་བུམ་པའི་དབུས་སུ་སྟེ་ཡི་གེ་བཞིའི་དབུས་སུའོ། །འོ་ན་ཡི་
གེ་བཞིའི་དབུས་སུ་ནི་བཟུང་ལ་གཞན་དུ་མི་གཟུང་བ་ཅི་སྟེ་ན་ཡི་གེ་བཞིའི་དབུས་
སུ་གཟུང་སྟེ་ཡི་གེ་གསུམ་པར་མ་འདས་ན་ནི་ཁུ་བ་དང་ལྷན་ཅིག་སྐྱེས་པའི་ཡེ་ཤེས་
མི་སྐྱེ་ལ་ཡི་གེ་བཞི་ལ་སླེབས་ན་ནི་མི་ཟིན་པའི་སྐྱོན་ཡོད་པས་དབུས་སུ་བཟུང་བར་་
བྱ་བ་ཁོ་ན་ཡིན་ནོ། །འོ་ན་ཡི་གེ་བཞི་རང་གང་ཡིན་ཞེ་ན། ཡི་གེ་ནི་འདི་
རྣམས་སོ། །ཨོཾ་ཨཻ་ཧཱུྃ་ཕཊ་ཅེས་པ་རྣམས་སོ། །འོ་ན་ཡི་གེ་ལྔ་འདུག་ན་བཞི་
ཞེས་བྱ་བ་མི་འགལ་ལམ་ཞེ་ན། མི་འགལ་ཏེ། འབྱུང་བ་བཞི་དང་སྦྱར་ན།
ཨོཾ་ནི་སའི་རང་བཞིན་ཡིན་པ་དང་། ཧཱུཾ་ནི་མེའི་རང་བཞིན་ཡིན་པ་དང་། ཨཾ་


ནི་ཆུའི་རང་བཞིན་ཡིན་པ་དང་། ཕཊ་ནི་རླུང་གི་རང་བཞིན་བྱང་ཆུབ་ཀྱི་་
སེམས་ནི་ནམ་མཁའི་རང་བཞིན་པའི་ཕྱིར་མི་འགལ་བའི་ཕྱིར་རོ། །འོ་ན་
འབྱུང་བ་ལྔ་དེ་རུ་སྨོས་ནས་ཅི་དགོས་ཤེ་ན། དགོས་པ་མེད་པ་མ་ཡིན་ཏེ། །
རྡོ་རྗེའི་རྩེ་མོའི་ནང་ནས་ཀྱང་། །བྱང་ཆུབ་སེམས་ནི་རབ་ཟ་བ། །བདེ་
བའི་གནས་ནས་སྤྱན་དྲངས་ནས། །རིན་པོ་ཆེ་ཡི་གནས་སུ་ནི། །འབྱུང་བ་
གསུམ་གྱིས་གཟུང་བར་བྱ། །ཞེས་གསུངས་ཏེ་མི་འགལ་ལོ། །དེ་ལྟར་བྱང་ཆུབ་ཀྱི་
སེམས་ཉམས་སུ་ལེན་པའི་དུས་ན་ཡང་དག་པའི་ཡེ་ཤེས་སུ་འགྱུར་ཏེ། འཁོར་་་་
བའི་སྐྱོན་གྱིས་མ་གོས་པས་པདྨའི་རིགས་སུ་ངེས་པར་སྐྱེ་ཞེས་གསུངས་པ་ཡིན་ནོ། །
དེ་ལྟ་བུའི་དོན་ལ་དགོངས་ཏེ་གསུངས་པའི་ཚིག་དེ་ལ་འཁོར་བྱང་ཆུབ་ཏུ་སེམས་སྐྱེ་
བ་རྣམས་བཅོམ་ལྡན་འདས་འདི་ལྟ་བུའི་ཚིག་ངན་པ་སྨྲ་བ་སྙམ་ནས། བྱང་ཆུབ་
སེམས་དཔའ་རྣམས་བསྐྲག་སྟེ། རབ་ཏུ་བརྒྱལ་ནས་ས་ལ་འགྱེལ་བར་འགྱུར་རོ།།
དེ་ནས་ཡང་འཁོར་དེ་རྣམས་ཀྱི་ཐེ་ཚོམ་བསལ་བའི་ཕྱིར། དེ་ནས་ཡང་རྡོ་
རྗེ་ཡིད་ཀུན་ཏུ་བཟང་པོས། བཅོམ་ལྡན་འདས་གསང་བ་མཆོག་གི་བདག་པོ་ལ་
བལྟས་ཏེ། བཅོམ་ལྡན་འདས་བྱང་ཆུབ་སེམས་དཔའ་འདི་རྣམས་སྔོན་གྱི་འདུ་་་
ཤེས་ངན་པ་ཡིད་ལ་དྲན་ནས་བརྒྱལ་ནས་འགྱེལ་ན་འདི་དག་སླར་གསོ་བར་གསོལ་
ཞེས་གསོལ་བ་བཏབ་པ་དང་། དེ་བསླང་བའི་ཕྱིར། བཅོམ་ལྡན་འདས་ཀྱིས་
བྱང་ཆུབ་ཀྱི་འོད་ཟེར་གྱི་ཞིང་འཁྱིལ་པས་འཁོར་དེ་དག་བསྟིམས་ཏེ། བྱང་ཆུབ་
ཀྱི་སེམས་ཀྱིས་བྱིན་གྱིས་བརླབས་མཛད་དོ། །བྱང་ཆུབ་ཀྱི་སེམས་བསྟིམས་ཤིང་་
བྱིན་གྱིས་བརླབས་པ་དེས། བྱང་ཆུབ་སེམས་དཔའ་རྣམས་སླར་དྲན་པ་རྙེད་དེ།
ས་ལས་ལངས་ནས་བཅོམ་ལྡན་འདས་གསང་བ་མཆོག་གི་བདག་པོའི་ཞལ་དུ་མིག་


བདུད་རྩི་ཐིགས་པ་ཞེས་བྱ་བ ри
མི་འཛུམ་པར་ལྟ་སྟེ་འཁོད་དོ། །དེ་ནས་འཁོར་གྱི་ཐེ་ཚོམ་དེ་བསལ་བའི་ཕྱིར།
དེ་ནས་བཀའ་སྩལ་ཏོ་ཞེས་བྱ་བར་སྦྱར་རོ། །དེ་ནས་ཡང་ལུང་བསྒོ་བའི་ཕྱིར་་་་་
རིགས་ཀྱི་བུ་རྣམས་རང་རང་གི་འདུ་བྱེད་ངན་པ་དེ་རྣམས་ཐོང་ཞིག་ཅེས་གསུངས་
ཏེ༑ ཐོང་ཞེས་པ་ནི་ཟློག་པ་སྟེ། ཁྱེད་རྣམས་ཀྱི་བསམ་པ་མང་པོས་ཅི་ཞིག་བྱ།
བཅོམ་ལྡན་འདས་ངས་དགོངས་པ་བཤད་པའི་ཚིག་ལ་ཁྱེད་རྣམས་ཀྱིས་དྲང་པོར་་
བཟུང་བས་ཚིག་ངན་པར་འགྲོ་སྟེ། དེའི་བསམ་པ་ངན་པ་རྣམས་མ་སྨྲ་བར་ཐོང་
ཞིག་པའོ། །བྱང་ཆུབ་སྤྱོད་པའི་གནས་འདི་ཡིན་ཞེས་པ་ལ་སོགས་པ་སྟོན་པ་ཡིས།
འཁོར་རྣམས་ཀྱི་ཐེ་ཙོམ་བསལ་བའི་ཕྱིར་ཚིག་གོ། །བྱང་ཆུབ་སྤྱོད་པའི་གནས་་་་་
འདི་ཡིན་ཏེ་ཞེས་བྱ་བ་ནི། བྱང་ཆུབ་སྤྱོད་པ་དེའི་གནས་ན་བདེ་བ་ཆེན་པོའི་་་་
གནས་དེ་ཉིད་ཡིན་ནོ། །ཐམས་ཅད་ནམ་མཁའི་རང་བཞིན་ཏེ་ཞེས་བྱ་བ་ནི།
བདེ་བ་ཆེན་པོའི་དོན་དེ་ཐམས་ཅད་ནམ་མཁའི་མཚན་ཉིད་ཡིན་ཏེ། མཚན་
ཉིད་དེ་ལ་ཡང་མི་གནས་པའི་ཕྱིར། ནམ་མཁའ་ལ་ཡང་མཚན་ཉིད་མེད་ཅེས་་་་
བརྗོད་པ་ཡིན་ནོ། །དེ་ཉིད་འཇིག་རྟེན་སྣ་ཚོགས་ཏེ་ཞེས་བྱ་བ་ནི། མཚན་་
ཉིད་མེད་པ་དེ་ཉིད་འདི་ལྟར་རྣམ་པ་སྣ་ཚོགས་པར་སྣང་སྟེ། སྣང་བ་དེ་ཉིད་་
ཀྱང་གཟུགས་སུ་སྣང་བ་ཐམས་ཅད་དེ། དེ་བཞིན་གཤེགས་པའི་སྐུའི་རང་བཞིན་
ཡིན་པ་དང་། སྒྲ་རུ་གྲགས་པ་ཐམས་ཅད་དེ་བཞིན་གཤེགས་པའི་གསུང་གི་རང་
བཞིན་ཡིན་པའི་ཕྱིར་ཏེ། ཕྱག་རྒྱའི་ཚོགས་ཆེན་དེ་ཉིད་དོ། །ཞེས་གསུངས་པ་
ཡིན་ནོ། །དེ་ལྟར་ཕྱི་དང་ནང་དུ་སྣང་བ་ཡང་སྒྱུ་མ་ཙམ་དུ་སྣང་ལ་དོན་དམ་པར་
དེ་བཞིན་གཤེགས་པའི་ཐུགས་སྤྲོས་པ་མེད་པ་ཡིན་པའི་ཕྱིར། ཆོས་སྐུ་སྒྱུ་མར་་་་་
དབང་སྒྱུར་བ། །དེ་ལ་དངོས་པོ་ག་ལ་ཡོད་ཅེས་གསུངས་པ་ཡིན་ནོ། །ཅི་སྤྱོད་
ཅི་བསྒྲུབ་ཅི་བསྒོམས་ཀྱང་། །བྱང་ཆུབ་ཉིད་དེ་ལྷུང་གནས་མེད་ཅེས་བྱ་བསྒོམ་་་


བསྒྲུབ་ལ་སོགས་པ་ཇི་ལྟར་སྤྱད་ཀྱང་དོན་དམ་པའི་དབྱིངས་ལས་མ་གཡོས་པར་་་་
ཤེས་ན་བྱང་ཆུབ་ཉིད་དེ་ལྷུང་གནས་མེད་དོ། །ལྷུང་གནས་ཉིད་ཡང་དག་པའི་ཡེ་
ཤེས་སུ་འགྱུར་བ་བསྟན་པའི་ཕྱིར། དམྱལ་བའི་གནས་ཉིད་བླ་མེད་གནས་ཞེས་་
གསུངས་ཏེ། དམྱལ་བའི་གནས་སུ་གདགས་པའི་གནས་མེད་དེ། ཡེ་ནས་རྣམ་
པར་དག་པའི་གནས་སོ། །དེ་ནས་ཡང་ཁམས་གསུམ་གྱི་སྡུག་བསྔལ་ཉིད་གཉིས་་
སུ་མེད་པའི་ཡེ་ཤེས་ཡིན་པའི་ཕྱིར། སྡུག་བསྔལ་ཉིད་ནི་བྱང་ཆུབ་ལ། །འཁོར་
བ་ཉིད་ནི་མྱ་ངན་འདས། སྒྲིབ་པ་ཉིད་ན་མངོན་སངས་རྒྱས་ཞེས་གསུངས་པ་
ཡིན་ཏེ། ཁམས་གསུམ་གྱི་སྡུག་བསྔལ་ནི་ཡང་དག་པའི་ཡེ་ཤེས་ཡིན་ཏེ། མ་
བཅོས་པའི་བྱང་ཆུབ་ཀྱི་སེམས་ཏེ། དེ་ལྟར་ངོ་བོ་ཉིད་ཀྱིས་སངས་རྒྱས་པའི་རང་
བཞིན་ལ་འཁོར་བ་ཞེས་བྱ་བ་ག་ལ་ཡོད་དེ་མྱ་ངན་ལས་འདས་པའོ། །དེ་ལྟར་
ངེས་པའི་དོན་དེ་ལ་སེམས་རྩེ་གཅིག་ཏུ་གནས་པར་བྱ་བའི་ཕྱིར། ངེས་དོན་དེ་ལ་
འདུད་པར་སྦྱོར་ཞེས་བཅོམ་ལྡན་འདས་ཀྱིས་གསུངས་པས། བྱང་ཆུབ་སེམས་
དཔའ་དེ་སོམ་ཉི་དང་བྲལ་ནས་རང་རང་གི་དེ་བཞིན་ཉིད་ལ་དམིགས་ནས།
བརྗོད་པ་ལས་འདས་ཏེ། ཅང་མི་སྨྲ་བར་འཁོད་དོ། །ཞེས་དོན་དམ་པའི་
བདེན་པའོ། །ཐུགས་རྗེས་འདུལ་བའི་སྟོན་པའི་ལེའུ་ལ་ཐུགས་རྗེས་འདུལ་བའི་་
ལེའུའོ༑ །བདུད་རྩིའི་ཐིགས་པ་ཞེས་བྱ་བ་རྒྱ་ཆེར་བཤད་པ་ལས། བདེན་པ་
གཉིས་ཀྱིས་བཤད་པའི་ལེའུ་སྟེ། དྲུག་པའོ།། །།
དེ་ལྟར་ཐུགས་རྗེས་འདུལ་བ་བསྟན་ཀྱང་ལོག་པའི་ལམ་པ་དྲེགས་པས་མྱོས་
པ་དེ་ཞི་བས་མི་འདུལ་ཏེ། དེ་ལ་ཁྲོས་པའི་ཚུལ་གྱིས་འདུལ་བར་འཁོར་རྣམས་་
ཀྱིས་སྟོན་པ་ལ་བསྐུལ་བ་བསྟན་པའི་ཕྱིར། དེ་ནས་ཞེས་པ་ལ་སོགས་པ་བསྟན་ཏེ།


བདུད་རྩི་ཐིགས་པ་ཞེས་བྱ་བ། (
དེ་ནས་བཅོམ་ལྡན་འདས་རིགས་ལྔའི་བདེ་བར་གཤེགས་པ་ལ་སོགས་པ་ཐམས་་་་་
ཅད་དགོངས་པ་གཅིག་ཏུ་གྱུར་ཏེ་ཞེས་བྱ་བ་ནི་རིགས་ལྔའི་བདེ་བར་གཤེགས་པའི་
འཁོར་གྱི་བྱང་ཆུབ་སེམས་དཔའ་ཐམས་ཅད་དགོངས་པ་ཆོས་ཀྱི་དབྱིངས་གཅིག་ཏུ་
གྱུར་ཏེ་སོ་སོ་མ་ཡིན་པའོ། །ལོག་པའི་ལམ་པ་དངོས་པོ་ལ་མངོན་པར་འཆེལ་བ།
མངོན་པའི་ང་རྒྱལ་གྱི་མཐུ་བསྙེམས་ནས། སངས་རྒྱས་ཀྱི་བསྟན་པ་ལ་མངོན་་
པར་མ་དད་པས། འཇིག་རྟེན་འཕུང་བར་བྱེད་པ་རྣམས་ཞེས་བྱ་བ་ནི། སྔོན་
གསང་སྔགས་ཟབ་མོའི་དོན་དང་ལྟ་སྤྱོད་ལ་སོགས་པ་ཐོབ་ཀྱང་ཡང་དག་པའི་ཤེས་
རབ་ཀྱིས་མ་ཟིན་པས་དེ་བཞིན་གཤེགས་པའི་སྐུ་མདོག་དང་ཕྱག་མཚན་རང་རྒྱུད་
དུ་གཟུང་བས་སྐྱེ་བ་ཕྱི་མ་ལ་གཟུགས་འཇིག་པ་ལག་ཆ་གདུག་པའི་རུ་ཏྲར་གྱུར་ཏེ།
ཤིན་ཏུ་ང་རྒྱལ་གྱི་མཐུ་བསྙེམས་ནས་གནས་པའོ། །སྔགས་ཧཱུྃ་ཧཱུྃ་ཕཊ་ཕཊ་ལ་་་
སོགས་པའི་དོན་གསུང་རྣམ་པར་དག་པར་མ་རྟོགས་པས། ངག་གཏུམ་ཚིག་སོད་
ཅོད་ལ་སོགས་པའི་སྒྲས་སེམས་ཅན་བརྒྱལ་བར་བྱེད་པ་སྒྲོགས་པའོ། །ཐུགས་
སྤྲོས་པ་མེད་པར་མ་རྟོགས་པས། ཞེ་སྡང་མནར་སེམས་དང་ལྡན་པའི་རུ་ཏྲ་
དྲེགས་པས་མྱོས་པས་དངོས་པོ་ལ་འཆེལ་བ་སངས་རྒྱས་ཀྱི་བསྟན་པ་ལ་ཤིན་ཏུ་ཡང་
མ་དད་པ་དེ་ལ་ཞི་བས་འདུལ་བའི་སྐབས་ལ་མ་བབ་སྟེ། དེ་བཞིན་གཤེགས་པའི་
མཛད་སྤྱོད་ཀྱིས་འདུལ་བར་འཁོར་རྣམས་ཀྱང་གཟིགས་ནས། བཅོམ་ལྡན་
འདས་གསང་བ་མཆོག་གི་བདག་པོ་ལ་འོག་ནས་འབྱུང་བའི་དོན་འདི་སྐད་ཅེས་
འཁོར་རྣམས་ཀྱིས་གསོལ་བ་བཏབ་བོ། །ཨེ་མའོ་ལོག་པའི་ལམ་གྱིས་མནར་བ་ལ།།
ཞི་བས་ཕན་པར་མི་འགྱུར་ཏེ། །ཞེས་པ་ལ་སོགས་པ་གསུང་ཏེ། ལོག་པར་ལྟ་
བས་མནར་བ་དེ་ལ་ཞི་བས་ཕན་པར་འདི་ཉིད་ལ་མི་འགྱུར་ཏེ། ཕྱིས་ཀྱང་ངུ་
འབོད་ཀྱི་གནས་སུ་ལྷུང་བའི་ཕྱིར། འོ་དོད་འབོད་པ་ལྷུང་བར་འགྱུར་ཞེས་


གསུངས་ཏེ། ལུས་ངག་ཡིད་གསུམ་གྱི་སྒོ་ནས་ཁྲོ་ཞིང་གཏུམ་པར་གནས་པའི་ཕྱིར།
ཤིན་ཏུ་ཁྲོ་གཏུམ་གཏུམ་པ་ལ་ཞེས་གསུངས་པ་ཡིན་ཏེ། དེ་ལ་ནི་གང་གིས་ཀྱང་
འདུལ་བར་མི་འགྱུར་ཏེ། ཡེ་ཤེས་ཁྲོས་པས་འདུལ་བར་འགྱུར་བ་དེ་བས་ན།
སངས་རྒྱས་བཅོམ་ལྡན་འདས་ཀྱི་འཁོར་རྣམས་མངོན་པར་འདུ་བར་མཛད་པར་
རིགས་ཞེས་འཁོར་རྣམས་ཀྱིས་གསོལ་བ་དང་། གདུག་པ་ཅན་དེ་ཁྲོ་བོས་འདུལ་
བར་བཅོམ་ལྡན་འདས་ཀྱིས་ཐུགས་སུ་ཆུད་ནས་འཁོར་རྣམས་ལ་སྤྱན་གཟིགས་ཏེ།
ཧཱུཾ་ཧཱུཾ་ཧཱུཾ་ཞེས་བརྗོད་པས་རིགས་ལྔ་བདེ་བར་གཤེགས་པ་ལ་སོགས་པའི་འཁོར་
ཐམས་ཅད་སྟོང་པ་ཉིད་ཀྱི་བ་སྤུའི་བུ་ག་ནས་ཞུགས་ནས་ཐུགས་ཀར་ཐིམ་བསྡུས་ཏེ་
གཉིས་སུ་མེད་པའི་དབྱིངས་སུ་མི་སྣང་བར་མཛད་དོ། །དེ་ནས་གནས་ཀྱི་དཀྱིལ་
འཁོར་ལ་སོགས་པ་ཐམས་ཅད། བཅོམ་ལྡན་ཉིད་ཀྱི་སྐུའི་དབྱིབས་ལ་བསྡུས་ཏེ་་
དངོས་པོ་མི་སྣང་བར་མཛད་དོ། །དེ་ནས་བཅོམ་ལྡན་འདས་ཉིད་ཀྱི་ཡང་དག་་་
པའི་དབྱིངས་སུ་ཐིམ་སྟེ། དེ་བཞིན་ཉིད་ཀྱི་ཏིང་ངེ་འཛིན་གནས་པར་འགྱུར་རོ། །
དེ་ཡང་ཅི་མངོན་ཞེ་ན། དཔལ་བདུད་རྩི་རྒྱུད་ལས། ཞི་བས་མ་འདུལ་ལས་་་་
འདི་ལ། །དྲག་པོས་ཁྲོས་པས་འདུལ་འགྱུར་ཏེ། །ཏིང་འཛིན་གསུམ་ལ་རབ་་་
གནས་ནས། །དེ་བྱུང་ཁྲོས་པའི་གཟུགས་བརྟག་གོ་ཞེས་གསུངས་སོ། །ཏིང་ངེ་
འཛིན་གསུམ་ཇི་ལྟར་ཡིན་ཞེ་ན། ཇི་སྐད་དུ་བཤད་པའི་རྒྱུད་ཀྱི་རྗེས་སུ་འབྲངས་
ནས༑ རྡོ་རྗེ་ཁྲོས་པས་ཞེ་སྡང་གཅོད། །མཚོན་ཆེན་སྔོན་པོ་འབར་བ་ནི། །
ནམ་མཁའི་དཀྱིལ་ནས་ཐིགས་པ་ཤར་ཞེས་གསུངས་སོ། །བཅོམ་ལྡན་འདས་དེ་
བཞིན་ཉིད་ལ་གནས་པའི་དུས་ན་རྡོ་རྗེ་སྟེ། དེ་བཞིན་ཉིད་ཀྱི་ཏིང་ངེ་འཛིན་ཏེ་་
རྒྱུའི་རྣམ་པའོ། །དེ་ལ་དྲེགས་པ་ཅན་འདུལ་བར་དགོངས་པའི་ཏིང་ངེ་འཛིན་་་་་
གྱིས་གཡོས་པ་ནི། ཀུན་ཏུ་སྣང་བའི་ཏིང་ངེ་འཛིན་ཏེ། རྐྱེན་ནི་དེ་ལ་ནི་ཁྲོས་


བདུད་རྩི་ཐིགས་པ་ཞེས་བྱ་བ།  
པས་ཞེ་སྡང་གཅོད་པའོ། །དེ་ནས་འབྲས་བུའི་ཏིང་འཛིན་ཁྲོས་པས་བསྐུལ་བ་ནི།
ཡི་གེ་ཧཱུཾ་སྔོན་པོ་འབར་བ་འབྱུང་སྟེ་དེ་ནི་ཁྲོས་པའི་རྒྱལ་པོའི་ཐུགས་མཚོན་པས་་་་་
ཆེན་པོ་སྟེ། ཡི་གེ་ལ་འོད་རྣམ་པ་ལྔ་འཕྲོས། ཡི་གེ་ཡོངས་སུ་གྱུར་པ་ལས།
ཉིད་ཀྱི་སྐུ་ཁྲོ་བོར་འདུ་བར་མཛད་པའི་ཕྱིར་ཧཱུཾ་བཛྲ་ཀྲོ་ཏ་མ་ཧ་ར་ཙ་ཕཊ་ཅེས་པའི་
སྒྲ་བརྗོད་ཅིང་། རྡོ་རྗེ་ཁྲོ་བོའི་ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་བྱ་བ་
ནི་སྔགས་ཀྱི་སྒྲ་གྲགས་པ་ནི་ཤིན་ཏུ་ཁྲོས་པས་བསྐུལ་ཏེ་རྡོ་རྗེ་གྱུར་པ་དེ། ཡེ་ཤེས་
ཀྱི་རྡོ་རྗེ་རྩེ་དགུ་པ་ཅན་ལ་ནི་སྙོམས་པར་ཞུགས་པའོ། །རྡོ་རྗེ་ཡོངས་སུ་གྱུར་པ་་
ལས་སྔགས་ཀྱིས་བསྐུལ་ཏེ་བསླང་བས། ཁྲོས་པའི་སྐུ་མངོན་པར་འདུ་མཛད་
དེ༑ དབུ་དང་ཞབས་དང་ཕྱག་སྟོང་ཁམས་ཀྱི་རྡུལ་སྙེད་རབ་ཏུ་འཇིགས་པ་མཐའ་
ཡས་པར་སྣང་བར་མི་ཟད་པར་འཐོན་པར་འགྱུར་རོ། །དེ་ནི་ཡོངས་སུ་རྫོགས་་་
པའི་འབྲས་བུའི་ཏིང་ངེ་འཛིན་ཏོ། །
དེ་ནས་གཞལ་ཡས་ཁང་བྱིན་གྱིས་བརླབས་པ་བསྟན་ཏེ། དེའི་ཕྱིར་ཐུགས་
ཀ་ནས་ཞེས་གསུངས་པ་ཡིན་ཏེ། ཁྲོས་པའི་རྒྱལ་པོའི་ཐུགས་ཀ་ནས། ཧཱུཾ་
འཕྲོས་ཏེ་ཧཱུཾ་ལས་རྡོ་རྗེར་གྱུར་ཏེ་ཕྱོགས་དང་མཚམས་ཀུན་རྡོ་རྗེར་གཏམས་པའི་
སྟེང་དང་འོག་དང་རྡོ་རྗེ་ས་གཞི་དང་གུར་རོ། །དེའི་དབུས་སུ་ཡི་གེ་ཨེ་ལས།
ཆོས་འབྱུང་བའི་ཕྱག་རྒྱ་ཡུམ་ཀུན་ཏུ་བཟང་མོའི་མཁའ་གྲུ་གསུམ་པ་སྟེ། ཡོངས་
སུ་བརྟག་པར་བྱ་བའི་དེའི་དབུས་སུ་ཡུམ་བཞིའི་ངོ་བོར་ཇི་ལྟར་རྒྱས་པར་གཞན་
ནས་བསྟན་པ་སྟེ། རིམ་པ་ཇི་ལྟར་སྦྱོརསྦྱོར དེ་ནས་རྐེང་རུས་ཀྱི་རི་རབ་ཀྱི་སྟེང་
དུ་རིག་པའི་བྲུ་སྨུག་ནག་ཡོངས་སུ་གྱུར་པ་ལས་འབྱུང་བའི་གཞལ་ཡས་ཁང་སྟེ།
དེ་ཡང་རླུང་ནག་རྡོ་རྗེའི་དཀྱིལ་འཁོར་ལ་བརྟེན་པ་དང་ཁྲག་གི་རྒྱ་མཚོ་འཁྲུགས་་
པའི་དཀྱིལ་ན། རྐེང་རུས་ཆེན་པོ་རི་རབ་འབར་བའི་སྟེང་ན་དྲག་པོ་ཨེའི་གཞལ་


ཡས་ཁང་བྲུ་གྱི་དབུས་སུ་བྱུང་སྟེ། དེ་ཡང་རྒྱན་ནམ་མཁའི་རྒྱ་དང་མཉམ་པ་རྡོ་་
རྗེའི་གུར་ལས་ཀྱང་འབར་བའི་འཕྲོ་བས་འཁྲུག་པ་གཞལ་ཡས་ཁང་ལས་ཀྱང་འོད་
ཟེར་ལྔ་འཕྲོས་ཞིང་འཁྲིལ་པར་འགྱུར་རོ། །
དེ་ནས་ཁྲོས་པའི་རྒྱལ་པོའི་ཡུམ་བསྐྱེད་པའི་ཕྱིར། དེ་ནས་ཞེས་པ་ལ་
སོགས་པ་གསུངས་ཏེ། ཨོཾ་བཛྲ་མ་ཧ་ཀྲོ་ཏི་ཞེས་ཁྲོས་པའི་རྒྱལ་པོ་བརྗོད་པས།
དེ་བཞིན་ཉིད་ཀྱི་དབྱིངས་ལས་ཁྲོ་མོ་དབང་ཕྱུག་མ་མངོན་པར་ཕྱུང་སྟེ། ཐབས་
དང་ཤེས་རབ་འཇུག་པའི་ཕྱིར། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་བཛྲ་སྭ་བྷ་བ་ཨཱཏྨ་
ཀོ་ཧཾ། ཞེས་པ་སྟེ། ཆགས་པའི་རང་བཞིན་ནོ། །དེ་ནས་ཡང་པདྨ་དང་།
རྡོ་རྗེ་ཡང་དག་པར་ལྡན་པ་ལས། གཉིས་སུ་མེད་པ་བྱང་ཆུབ་ཀྱི་སེམས་བྱུང་བ་་
ལས༑ ཧཱུྃ་ཧཱུཾ་ཧཱུཾ་ཧཱུཾ་བྷི་ཤ་ཀྲོཏྟ་ཛྭ་ལ་མཎྜ་ལ་ཕཊ་ཕཊ་ཕཊ་ཧ་ལ་ཧ་ལ་ཧཱུྃ་ཕཊ་ཅེས་
ཁྲོས་པའི་རྒྱལ་པོས་བརྗོད་པས། ཕྱོགས་བཅུའི་སངས་རྒྱས་ཐམས་ཅད་སྔོན་གྱི་་་
སྨོན་ལམ་བསྐུལ་བ་ཡིས། ཞེ་སྡང་རྡོ་རྗེའི་སྐུ་རྗེས་སུ་དྲན་ནས་དབུ་སྟོང་ཕྱག་སྟོང་
མངའ་བ་དང་། སྤྱན་སྟོང་མངའ་བ་ཕྱག་ན་གདུག་པའི་མཚོན་ཆ་ཁ་ཊཱཾ་ག་ལ་་་་
སོགས་པ་བསྣམས་ནས། འཇིག་རྟེན་དྲུག་ཏུ་འཐོན་པར་འགྱུར་རོ། །ཁྲོ་བོ་་་་
རྣམས་ཀྱི་ཞལ་ནས་ཀྱང་། ཧཱུྃ་ཧཱུྃ་ཕཊ་ཕཊ་ད་ཧ་ན་ད་ཧ་ལ་སོགས་པའི་སྒྲ་མང་པོ་
བརྗོད་པ་དེའི་ཚེ། འཇིག་རྟེན་དྲུག་གི་ཕྱོགས་མཚམས་ཐམས་ཅད་གཡོས་རབ་ཏུ་
གཡོས་སོ། །ཀུན་ཏུ་རབ་ཏུ་གཡོས་པར་འགྱུར་རོ། །ཞབས་ས་ལ་བརྡབས་པས་
ཀྱང་། འཁྲུག་རབ་ཏུ་འཁྲུག་ཀུན་ཏུ་འཁྲུགས་སོ། །སྤྱན་གྱི་འོད་ཟེར་གྱིས་ཀྱང་
ཚིག་རབ་ཏུ་ཚིག་ཀུན་ཏུ་ཚིག་གོ། །ཤངས་ཀྱི་རླུང་གིས་ཀྱང་འཐོར་རབ་ཏུ་འཐོར་
རོ༑ །ཀུན་ཏུ་རབ་ཏུ་འཐོར་རོ། །དེ་ལྟར་ཁྲོ་བོའི་བྱིན་བརླབས་བྱུང་བ་དེའི་ཚེ།
འཇིག་རྟེན་འཕུང་བར་བྱེད་པའི་དྲེགས་པ་ཆེན་པོ་དང་། ལྷའི་དབང་པོ་བརྒྱ་་་་་


བདུད་རྩི་ཐིགས་པ་ཞེས་བྱ་བ། 
བྱིན་དང་འཇིག་རྟེན་གྱི་མེས་པོ་ཚངས་པ་དང་། ལྷ་མ་ཧཱ་དེ་བ་དང་། ལྷ་ཁྱབ་
འཇུག་རྣམས་རང་རང་མཐུ་དང་སྟོབས་དང་ཆེ་བ་སྟོན་ཅིང་ཤིན་ཏུ་ཁྲོ་གཏུམ་མོ། །
དེ་ནས་ཡང་ལས་ཀྱི་ལྷ་སྲས་མཆོག་རྡོ་རྗེ་གཞོན་ནུས་དྲེགས་པ་ཇི་ལྟར་བསྒྲལ་བ་
བསྟན་པའི་ཕྱིར། དེ་ནས་ཞེས་པ་ལ་སོགས་པས་བསྟན་ཏེ། འཇིག་རྟེན་དྲུག་
གི་ཕྱོག་མཚམས་གཡོས་པའི་དེ་མ་ཐག་པ་དེ་ནས་འཇིགས་བྱེད་ཆེན་པོས་ཧཱུཾ་ཧཱུཾ་ཧཱུཾ་
བཛྲ་ཀྲོ་ཏ་སརྦ་བིག་ནན་ཕཊ་ཧཱུྃ་ཞེས་གོང་དུ་སྤྲོས་པའི་ཁྲོ་བོ་དབུ་དང་ཕྱག་སྟོང་
མངའ་བའི་ཁྲོ་བོ་ཆོལ་པ་དེ་དག་གིས་ཕྱོགས་བཅུ་ནས་གནས་པའི་དྲེགས་པ་བསྒྲལ་
ལོ་དེ་ནས་ཡང་ཧཱུཾ་ཧཱུཾ་ཞེས་འཇིགས་བྱེད་ཆེན་པོས་བརྗོད་པས་ཁྲོ་བོ་དེ་དག་སླར་
འདུས་ཏེ་ཁྲག་འཐུང་ཆེན་པོའི་མདུན་དུ་སྲས་མཆོག་རྡོ་རྗེ་གཞོན་ནུའི་སྐུ་མཐིང་
ནག་དམར་ནག་དེ་དབུས་མཐིང་ནག་གཡས་ལྗང་ནག་གཡོན་དམར་ནག་གི་ཚུལ་
གྱིས་ཞལ་རྔམ་པ་ཕ་རོལ་དུ་ཕྱིན་པ་དྲུག་གི་རྟགས་སུ་ཕྱག་དྲུག་ཞབས་བཞི་ཤིན་ཏུ་
བགྲད་པས་སྟངས་ཚུལ་དུ་བཞུགས་པས། རྡོ་རྗེ་གཤོག་པས་གཏམས་པས་
སངས་རྒྱས་ལྔ་དབུ་ལ་རྫོགས་ཤིང་སྐྲ་ཁམ་ནག་གྱེན་དུ་འཁྱིལ་ཞིང་སྐུ་ལ་དུར་ཁྲོད་
ཀྱི་རྒྱན་གྱིས་བརྒྱན་པ། སྟོད་རྡོ་རྗེའི་ཆ་ལག་པ་སྨད་རྡོ་རྗེའི་ཕུར་པས་གཏམས་
པས་དུར་ཁྲོད་ཀྱི་མེ་འབར་བའི་དཀྱིལ་ན་ཡུམ་རལ་ཅིག་མ་དང་འཁྲིལ་པའི་ཚུལ་
གྱིས་གནས་པ་ཅིག་དུ་གྱུར་ཏེ། བཀའ་ནོད་པའི་ཚུལ་དུ་ཁྲག་འཐུང་ཆེན་པོ་ལ་
ཕྱོགས་ནས། གནས་ཤིང་དྲེགས་པ་ཀུན་ཞབས་འོག་དུ་བརྫིས་ཏེ་གནས་པ་ལས།
ཁྲག་འཐུང་གི་རྒྱལ་པོས་ཕྱོགས་བཅུ་ནས། སྲས་མཆོག་རྡོ་རྗེ་གཞོན་ནུ་ལ་དབང་
བསྐུར་བའི་ཕྱིར་བྱང་ཆུབ་སེམས་ཀྱི་འོད་ཟེར་གྱི་ཕྱོགས་བཅུ་དུས་གསུམ་གྱི་སངས་
རྒྱས་ཐམས་ཅད་ཞེ་སྡང་རྡོ་རྗེས་བསྐུལ་ཏེ་བཀུག་ནས་མདུན་གྱི་དཀྱིལ་འཁོར་ན་་་་
གནས་པ་ལས། བཤད་པའི་རྒྱུད་ཀྱི་རྗེས་འབྲངས་ནས། །རྡོ་རྗེ་གཞོན་ནུའི་་་་་


རིགས་འཛིན་རྣམས། །སྲིད་པའི་ཕུར་བུ་གྲུབ་མཛོད་ཅིག །སངས་རྒྱས་ཀུན་་
གྱི་ཡེ་ཤེས་སྐུ། །ངང་ཉིད་རྡོ་རྗེ་ཆོས་དབྱིངས་ལས། །འབར་བའི་ཁྲོ་བོ་མི་ཟད་
པ༑ །སྐུ་ཡི་དབྱིངས་སུ་རྫོགས་གྱུར་ཅིག །ཐབས་ཀྱི་སྤྱོད་པས་འགྲོ་དོན་དུ། །
བྱམས་དང་སྙིང་རྗེས་གང་འདུལ་བ། །སངས་རྒྱས་འཕྲིན་ལས་རྫོགས་བྱས་ནས། །
དབང་དང་བྱིན་བརླབས་འདིར་སྩོལ་ཅིག་ཅེས་པས་དབང་བསྐུར་བར་མཛད་དོ། །
དེ་ནས་ཡེ་ཤེས་ཀྱི་དཀྱིལ་འཁོར་གྱིས་དབང་བསྐུར་ཏེ། ཕྱི་ནང་གསང་བའི་་་་
དབང་རྫོགས་པར་བསྐུར་ཏེ་དེའི་ཕྱིར། ཁྲོས་པའི་རྒྱལ་པོ་དབང་བསྐུར་བའི་ཕྱིར་
ཞེས་གསུངས་པ་ཡིན་ཏེ། དབང་ཐོས་པའི་རྟགས་སུ་ཧཱུཾ་བཛྲ་ཀྲོ་ཏ་ཛྙཱ་ན་བཛྲ་ཞེས་
བརྗོད་ནས། ལས་ཀྱི་རྡོ་རྗེ་རྩེ་དགུ་པ་ནི་ཕྱག་གཡས་དང་པོར་བྱིན། ཡེ་ཤེས་་
ཀྱི་རྡོ་རྗེ་རྩེ་ལྔ་པ་ནི། གཡས་པར་མར་བྱིན་ནས། དབང་སྟེ་རང་བཞིན་གྲུབ་་
པའི་གནས་སུ་གཤེགས་སོ། །དེ་ནས་སྲས་རྡོ་རྗེ་གཞོན་ནུ་ཉིད་ཀྱིས་གོང་དུ་བཏུལ་
བའི་དྲེགས་པ་དེ་དག་ལ་ཁ་ཊཱཾ་ག་ཕྱག་གཡོན་གྱི་བར་མར་འཕྲོས་ནས། ལོག་པའི་
ལམ་པ་ལས་རྒྱལ་བའི་རྟགས་སུ་བསྣམས་པའོ། །དེ་ནས་ཡང་ཁྲག་འཐུང་ཆེན་
པོས་སྲས་ཕུར་པ་ལྔ་བསྐྱེད་ནས་དྲེགས་པ་ཅན། ཉོན་མོངས་པ་ལྔ་བསྒྲལ་བའི་
ཕྱིར༑ དེ་ནས་ཡང་ཁྲག་འཐུང་ཆེན་པོས་ཞེས་པ་ལ་སོགས་པ་གསུངས་ཏེ།
ཁྲག་འཐུང་ཆེན་པོས། ཐུགས་ཀ་ནས་འོད་ཟེར་འཕྲོས་ཏེ་དུས་གསུམ་གྱི་དེ་
བཞིན་གཤེགས་པ་ཐམས་ཅད་ཞེ་སྡང་རྡོ་རྗེ་གཞོན་ནུ་དང་། ང་རྒྱལ་རྡོ་རྗེ་གཞོན་
ནུ་དང་། འདོད་ཆགས་རྡོ་རྗེ་གཞོན་ནུ་དང་། ཕྲག་དོག་རྡོ་རྗེ་གཞོན་ནུ་དང་།
གཏི་མུག་རྡོ་རྗེ་གཞོན་ནུ་ལ་སོགས་པ་བཀུག་སྟེ་བྱང་ཆུབ་སེམས་ཀྱི་ལམ་ནས་ཕྱུང་
ནས་དེ་ནས་ཧཱུཾ་ལྔར་གྱུར་ཏེ། ཡོངས་སུ་གྱུར་པ་ལས་སྲས་ཕུར་པ་ལྔར་གྱུར་ཏེ།
དེ་བསྟན་པའི་ཕྱིར། རྡོ་རྗེ་ལས་འཐོན་ཏེ་ཞེས་པ་ནས་ཐུགས་ཀ་ནས་ཡེ་ཤེས་


0


བདུད་རྩི་ཐིགས་པ་ཞེས་བྱ་བ 
སེམས་དཔའ་དང་ལྡན་པ་ཞེས་པའི་བར་གྱིས་བསྟན་ཏེ་དཀྱུས་ཉིད་གསལ་ལོ། །
དེ་ནས་ཡུམ་གྱི་མཁའ་ལ་གདོན་པ་བསྟན་པའི་ཕྱིར། རྡོ་རྗེ་ལས་འཐོན་ཏེ་ཞེས་པ་
ནས་ཐུགས་ཀ་ནས་ཡེ་ཤེས་སེམས་དཔའ་དང་ལྡན་པ་ཞེས་པའི་བར་གྱིས་བསྟན་
དེ་་དཀྱུས་ཉིད་གསལ་ལོ། །དེ་ནས་ཡུམ་གྱི་མཁའ་ལ་གདོན་པ་བསྟན་པའི་ཕྱིར།
ཨེའི་གདན་ལ་ཞེས་པ་བསྟན་ཏེ། ཤེས་རབ་མ་ལ་འབྱུང་བའི་ཕྱིར། ཨེའི་
གདན་ལ་སྲས་མཆོག་རྡོ་རྗེ་གཞོན་ནུའི་སྤྱན་མངའ་ན་བཀའ་ནོད་པའི་ཚུལ་དུ་
བཞུགས་སོ། །དེ་ནས་སྲས་མཆོག་རྡོ་རྗེ་གཞོན་ནུའི་ཞབས་འོག་ནས་གཟིར་བའི་
དྲེགས་པ་ཅན་དེ་རྣམས་བསྒྲལ་བའི་ཁྲག་འཐུང་ཆེན་པོས་བསྐུལ་བ་ནི། ཧཱུཾ་
མཐིང་ནག་གྲུབ་ གསུམ་ཞེས་པའི་ཚིག་བཞིས་བསྟན་ཏེ། ཐོབ་ཅེས་པའི་བར་
དུའོ༑ །དེ་ནས་སྲས་མཆོག་རྡོ་རྗེ་གཞོན་ནུས་ཀྱང་བསྒྲལ་བ་བསྟན་པའི་ཕྱིར།
ཁྲོ་བོ་ལས་ཀྱི་སྐྱེ་གནས་བཟུང་། །དེ་ཞེས་པ་ནས་རིམ་པ་ཇི་ལྟ་བར་ཁྱབ་འཇུག་ཕོ་
མོ་འཁོར་དང་བཅས་པ་བསྒྲལ་ལོ། །ཞེས་པའི་བར་གྱིས་བསྟན་ཏེ་དཀྱུས་ཉིད་
གསལ་ལོ། །དེ་ནས་ཡང་ཁྲག་འཐུང་ཆེན་པོས་སྲས་མཆོག་རྡོ་རྗེ་གཞོན་ནུ་ལ་སྐུ་
ཟ་བྱེད་ཆེན་པོར་དབང་བསྐུར་ཞིང་བྱིན་གྱིས་བརླབས་པའི་ཕྱིར། ཁྲག་འཐུང་
ཆེན་པོས་ཛྭ་ལ་རམ་ཞེས་བརྗོད་པས་མེ་དཔུང་དུད་ཁ་འབར་ཞིང་འཕྲོ་བ་སྲས་
མཆོག་རྡོ་རྗེ་གཞོན་ནུ་ཕྱག་གཡས་དང་པོར་ཕུལ་ཏེ་བསྒྲོལ་བའི་དབང་བསྐུར།
དྲེགས་པ་ཅན་བསྒྲལ་བའི་ཉོན་མོངས་པ་ཐམས་ཅད་བསྲེགས་སྦྱངས། སྙིང་དང་
ནད་གྲོལ་དང་ཕུང་པོ་རྣམས་ཧ་ཧ་ཞེས་ཞལ་དུ་གསོལ་ནས་ཕུང་པོ་ལྷག་མ་དང་
བཅས་པར་མཛད་དོ། །དེ་ནས་ཡང་སྲས་མཆོག་རྡོ་རྗེ་གཞོན་ནུས་ཕྱོགས་བཅུའི་
ཁྲོ་བོ་དང་། ཁྲོ་མོ་བཅུ་མཐོང་ནས་ཁྲོ་མོས་བསྒྲལ་བར་བསྟན་པའི་ཕྱིར།
དེའི་ཚེ་ཞེས་པས་བསྟན་ཏེ། ཁྲག་འཐུང་ཆེན་པོས་སྲས་མཆོག་རྡོ་རྗེ་གཞོན་་


ནུས་དབང་བསྐུར་བ་དེའི་ཚེ། སྲས་མཆོག་རྡོ་རྗེ་གཞོན་ནུ་ཡབ་ཡུམ་གཉིས་སུ་
མེད་པའི་བྱང་ཆུབ་སེམས་ཀྱི་སྤྲིན་ལས་གསང་བའི་པདྨ་ལ་འོད་ཟེར་དུ་འཕྲོས་འོད་
ཟེར་ལས་ཡི་གེ་ཧཱུཾ་ཧཱུཾ་ལ་སོགས་པ་བཅུ་རུ་གྱུར་ཛཿདང་ཧཱུཾ་དང་བཾ་དང་ཧོཿརྣམས་
གསལ་བར་འགྱུར་ཏེ། ཡི་གེ་རྣམས་ཡོངས་སུ་གྱུར་པ་ལས་རྡོ་རྗེ་དྲིལ་བུ་དང་།
ལྕགས་ཀྱུ་ཞགས་པ་ལྕགས་སྒྲོག་དང་དྲིལ་བུ་རྣམས་སུ་གྱུར་ཏོ། །ཕྱག་མཚན་དེ་
རྣམས་ཡོངས་སུ་གྱུར་པ་ལས་གཙོ་བོས་སྔགས་ཀྱི་ལེའུ་ནས་བྱུང་བའི། ཨོཾ་བཛྲ་ཀྲོ་
ཏ་ཧཱུཾ་ཀ་ར་ཧཱུཾ་ཞེས་བྱ་བ་ལ་སོགས་པའི་ཁྲོ་བོ་བཅུའི་བསྐྱེད་པའི་སྔགས་བརྗོད་པས་
སོ༑ །སོ་སོའི་སྐུ་ཡོངས་སུ་རྫོགས་པར་བསྐྱེད་དེ་ཡང་ཇི་ལྟ་ཞེ་ན་ཁྲོ་བོ་ཧཱུཾ་ཀ་ར་་
ཞེས་བྱ་བ་ནི་ཁྲོ་བོ་ཆེན་པོ་ཧཱུཾ་ཀ་ར་དབུ་གསུམ་ཕྱག་དྲུག་པ་དབུ་གསུམ་པ་སྐུ་དང་་
ཞལ་དབུས་མ་སྔོ་སྐྱ་གཡས་དཀར་གཡོན་དམར་བའི། ཕྱག་དྲུག་ལ་གཡས་གཡོན་
དང་པོ་གཉིས་ན་རྡོ་རྗེ་དུང་ཆེན་དམར་གྱིས་བཀང་བ་འཁྲུག་ཅིང་གསོལ་བའོ། །
བར་མ་གཉིས་ན་མདའ་གཞུ་འགེངས་པ། ཐ་མ་གཉིས་ན་རི་རབ་ཕུར་བུ་འདྲིལ་
བའོ༑ །རྣམ་པར་རྒྱལ་བ་དང་ཞེས་པའི་ཞལ་དབུས་དཀར་བའོ། །གཡས་་
སྔོན་པོ་གཡོན་ལྗང་སེར་ཕྱག་བར་མ་གཉིས་རྡོ་རྗེ་དང་འཁོར་ལོའོ། །དབྱུག་པ་་་
སྔོན་པོ་ཞེས་བྱ་བ་ནི་སྐུ་དང་ཞལ་དབུས་སྔོ་སྐྱ་གཡས་དཀར་གཡོན་དམར་སྐྱའོ།
ཕྱག་བར་མ་གཉིས་ན་དབྱུག་པ་རིན་པོ་ཆེ་དང་། མེ་དབལ་བསྣམས་པའོ།
གཤིན་རྗེ་གཤེད་པོ་དང་ཞེས་པ་ནི་སྐུ་དང་ཞལ་དབུས་སྔོན་པོ་གཡས་སྔོ་སྐྱ་གཡོན་་
ལྗང་ནག་ཕྱག་བར་མ་གཉིས་ན་དབྱུག་པ་མི་མགོ་ཅན་དང་། དགྲ་སྟ་བསྣམས་་་
པའོ༑ །མི་གཡོ་མགོན་པོ་དང་ཞེས་པ་ནི། སྐུ་དང་ཞལ་དབུས་ལྗང་གཡས་་་་
སྔོན་པོ། གཡོན་སྨུག་ནག་ཕྱག་བར་མ་གཉིས་ན་རྡོ་རྗེ་དང་ཞགས་པའོ། །རྟ་་
མགྲིན་དང་ཞེས་པ་ནི་སྐུ་དང་ཞལ་དབུས་དམར་ནག །གཡས་དཀར་བ་གཡོན་་


0


བདུད་རྩི་ཐིགས་པ་ཞེས་བྱ་བ 
སྔོན་པོ་ཕྱག་བར་མ་གཉིས་ན་རལ་གྲི་དང་སྦྲུལ་གྱི་ཞགས་པའོ། །གཞན་གྱིས་མི་་
ཐུབ་པ་དང་ཞེས་བྱ་བ་ནི་སྐུ་དང་ཞལ་དབུས་དམར་སྐྱ་གཡས་སེར་པོ་གཡོན་ལྗང་
གུ་ཕྱག་བར་མ་གཉིས་ན་བན་དྷ་དང་རྔ་ཡབ་བོ། །བདུད་རྩི་འཁྱིལ་པ་ཞེས་བྱ་བ་
ནི༑ སྐུ་དང་ཞལ་དབུས་མ་ལྗང་ནག་གཡས་སེར་པོ་གཡོན་དུད་ཀ་ཕྱག་བར་མ་
གཉིས་ན་རྡོ་རྗེ་རྒྱ་གྲམ་དང་རིན་པོ་ཆེ་དབྱུག་པའོ། །ཁམས་གསུམ་རྣམ་པར་རྒྱལ་
བ་དང་ཞེས་བྱ་བ་ནི། སྐུ་ཞལ་དབུས་སེར་པོ་གཡས་དཀར། གཡོན་ལྗང་གུ་་་
ཕྱག་བར་མ་གཉིས་ན་འཁོར་ལོ་དང་མདའ་གཞུའོ། །སྟོབས་པོ་ཆེ་རྣམས་སོ། །
ཞེས་བྱ་བ་ནི་སྐུ་དང་ཞལ་དབུས་དུད་ཀ་གཡས་ནག་པོ་གཡོན་དམར་པོ་ཕྱག་བར་་
མ་གཉིས་ན་ཞགས་པ་དང་ཐོ་བ་བསྣམས་པའོ། །ཁྲོ་མོ་རྡོ་རྗེ་སྒྲ་འབྱིན་མ་རྣམས་
དང་། །ཞེས་པ་ལ་སོགས་པ་སྐུ་མདོག་ཡབ་དང་འདྲ་ཁྱད་པར་ནི་ཕྱག་གཉིས་ན་
དྲིལ་བུ་ཐོགས་ནས་མགུལ་པ་ནས་འཁྱུད་ནས་གནས་པའི་ཕྱིར། འཁྱིལ་བའི་ཚུལ་
གྱིས་འཐོན་ཏེ་ཞེས་གསུངས་ཏེ། གསང་བའི་དཀྱིལ་འཁོར་ནས་འཐོན་ཏེ།
ཕྱོགས་བཅུར་སེམས་ཅན་གྱི་དོན་ལ་སྐྱེ་སྟེ། ཕྱོགས་སྐྱོང་འོག་ནས་འབྱུང་བ་ཡང་
སྐབས་འདི་ཉིད་དུ་བསྒྲལ་བར་རིག་པར་བྱའོ་སླར་འདུས་ནས་ཕྱི་རོལ་གྱི་དཀྱིལ་
འཁོར་དུ་རང་རང་སོ་སོའི་གདན་འོག་ནས་གསུངས་པ་རྣམས་ལ་བཞུགས་སོ།
ཚུལ་ཇི་ལྟར་བཞུགས་ཤེ་ན་དེ་བསྟན་པའི་ཕྱིར། དབུ་གསུམ་ཕྱག་དྲུག་ཞབས་
ཐུར་དུ་གཏམས་པ་གདུག་པའི་ཞེས་པ་ལ་སོགས་པ་ཤ་སྟག་སྟེ། ཞེས་པའི་བར་་་་
གྱིས་བསྟན་ཏེ་དེ་ལྟར་ཞུགས་སོ། །དེ་ནས་འཁོར་གྱི་འཕྲ་མེན་མ་སྐྱེད་པར་བྱ་སྟེ།
ཕྱོགས་བཅུའི་ཁྲོ་བོ་ཡབ་ཡུམ་གཉིས་སུ་མེད་པའི་བྱང་ཆུབ་ཀྱི་སེམས་ལས་སྤྲུལ་པ་་་
ལྕམ་དྲལ་བསྐྱེད་དེ། ཐབས་དང་ཤེས་རབ་ཀྱི་ཆ་སོ་སོར་སྨིན་པར་འགྱུར་ཏེ། མཆེ་
བ་ཅན་གཡས་སུའོ། །གཤོག་པ་ཅན་གཡོན་དུའོ། །དེ་ལྟར་སྤྲུལ་པ་ལྕམ་དྲལ་་


0


བསྐྱེད་ནས་འཁོར་གནས་པ་བསྟན་པའི་ཕྱིར། དེ་དག་གི་འཁོར་ན་ཞེས་པ་ནས་
རླུང་ཡང་མི་ཤོར་བར་གཏམས་ནས་ཞེས་བྱ་བའི་བར་གྱིས་བསྟན་ཏོ། །ཁྲོ་བོ་་
རྣམས་ཀྱི་གདན་བསྟན་པའི་ཕྱིར། ཉི་ཟླ་དང་ཞེས་པ་ནས་གོང་མ་ལྟར་བསྒྲལ་ལོ། །
ཞེས་པའི་བར་གྱིས་བསྟན་ཏེ། ཉི་མ་དང་ཟླ་བ་ནི་ཐབས་ཀྱི་ཤེས་རབ་བརྟགས་སོ། །
ཕྱོགས་སྐྱོང་བ་བཅུ་ཡིས་ནི་གདན་མཛད་པ་ནི་མི་དགེ་བ་བཅུ་རྣམ་པར་དག་ནས་་
དགེ་བ་བཅུ་ལ་གནས་པའི་རྟགས་སོ། །དེ་ཡན་ཆད་དུ་ནི་རྩ་བའི་དཀྱིལ་འཁོར་་་་་
གསུངས་ཏེ། སྐྲ་གའི་མགོ་ཅན་ལ་སོགས་པ་བཞི་ཡན་ཆད་དོ། །
ད་ནི་ལས་ལ་བཏང་བའི་ལྷ་བསྐྱེད་པར་བྱ་སྟེ། དེའི་ཕྱིར་དེ་ནས་ཞེས་པ་
ལ་སོགས་པ་གསུངས་ཏེ། དཔལ་ཁྲག་འཐུང་ཆེན་པོས་གསང་བ་རོལ་པའི་ཏིང་་
ངེ་འཛིན་ལ་སྙོམས་པར་ཞུགས་ཏེ་ཞེས་བྱ་བ་ནི་བསོད་ནམས་དང་ཡེ་ཤེས་ཀྱི་ཚོགས་
གཉིས་རྫོགས་པའི་ངང་ཚུལ་ཅན་དེ་ནི་དཔལ་དེའི་ངང་དུ་ཁམས་གསུམ་གྱི་ཉོན་་་་
མོངས་པ་སྡུད་པའི་རྟགས་སུ། ཁྲག་འཐུང་བས་ཁྲག་འཐུང་གཞན་ལས་ཁྱད་་
པར་དུ་འཕགས་པས་ཆེན་པོ། དེའི་ཐབས་དང་ཤེས་རབ་ཀྱི་རྗེས་སུ་ཆགས་པའི་་
གསང་བ་གཉིས་སུ་མེད་པར་རོལ་པའི་ཏིང་ངེ་འཛིན་ལ་སྙོམས་པར་ཞུགས་ཏེ།
དེ་ཉིད་དུ་ཡང་ཁམས་གསུམ་ཐམས་ཅད་མཉམ་ཉིད་ཀྱིས་རྒྱས་བཏབ་པར་འགྱུར་རོ།
དེ་ནས་དྲེགས་པ་ཆེན་པོའི་མ་དང་བུ་མོ་དང་ཆུང་མ་རྣམས་དབང་དུ་བསྡུ་བའི་ཕྱིར།
འོད་ཟེར་ལྕགས་ཀྱུར་འཕྲོ་བས་སྤྲོས་ཤིང་ཧཱུཾ་ཧཱུཾ་ཨེ་ཨ་ར་ལི་རུ་ལུ་རུ་ལུ་ཧཱུཾ་ཛ། ཞེས་
ཁྲག་འཐུང་ཆེན་པོས་བརྗོད་པས་དྲེགས་པ་ཆེན་པོའི་མ་དང་བུ་མོ་དང་ཆུང་མའི་
ཚོགས་ཀྱི་གཙོ་མོ་ནི་ཉི་ཤུ་རྩ་བརྒྱད་འཁོར་གྲངས་མེད་པ་དང་བཅས་ནས་ཁྲག་
འཐུང་ཆེན་པོའི་ཐད་དུ་ཡུད་ཙམ་གྱིས་འདུས་པར་འགྱུར་རོ། །དེ་ནས་ཡང་ཁྲག་
འཐུང་ཆེན་པོས་ཨེ་ཨ་ར་ལི་ཧོ་ཞེས་བརྗོད་པས་འདུས་པ་རྣམ་གཉིས་ཀྱི་སྐུ་ལ་


བདུད་རྩི་ཐིགས་པ་ཞེས་བྱ་བ 
འཁྱིལ་ཏེ། དགྱེས་པའི་སྤྲིན་ལ་ཧོ། ཞེས་བརྗོད་པས་རྫོགས་པའི་ཚུལ་དུ་སྐད་
ཅིག་རེ་རེ་ལ་སལ་སལ་བསྐྱེད་དེ། སྐུ་མདོག་དང་ཕྱག་མཚན་ནི་སྒྱུ་འཕྲུལ་ལས་ཇི་
སྐད་གསུངས་པ་བཞིན་ནོ། །དེ་ནས་ཡང་སེང་གདོང་མ་ལ་སོགས་པ་བསྐྱེད་དེ།
དགྱེས་པའི་སྤྲིན་ལས་ཧེ་ཧེ་ཞེས་བརྗོད་པས་བརྗོད་པའི་དེ་མ་ཐག་པ་དེ་ཉིད་དུ་སྐུ་
རྫོགས་པར་གསལ་བྱ་སྟེ། དཀྱིལ་འཁོར་གྱི་ཕྱི་མཚམས་སུ་འཁོད་དོ། །དེ་ནས་
ཡང་དེ་འདྲེན་པར་བྱེད་པ་ལ་སོགས་པའི་ཕོ་ཉ་འགྱེད་པའི་ཕྱིར། ཡང་དགྱེས་
པའི་སྤྲིན་ལས་ཕཊ་ཅེས་བརྗོད་པས་སྐད་ཅིག་མ་རེ་རེ་ལ་གསལ་བར་བྱས་ལ་སྒོ་
སྒོར་འཁོད་དོ། །།དེ་རྣམས་ནི་ལས་ཀྱི་ལྷ་ཡིན་པར་ཤེས་པར་བྱའོ། །དེ་ནས་
ཡང་མ་མོ་དེ་རྣམས་རང་གི་གནས་སུ་བཀྲད་པའི་ཕྱིར། ཁྲག་འཐུང་ཆེན་པོ་རབ་
ཏུ་ཁྲོས་པའི་ཏིང་ངེ་འཛིན་གྱིས་ཕཊ་ཞེས་པས་བསྐྲད་དེ། མ་མོ་དེ་རྣམས་རང་
རང་གི་གནས་ག་ལ་བ་དེར་ཡུད་ཙམ་གྱིས་ཕྱིན་པར་དགྱེའོ། །དེ་ནས་སྔར་གྱི་
དྲེགས་པ་རྣམས་མྱོས་ནས་ཡོད་པ་དེ་རྣམས་སླར་མྱོས་པར་བྱ་བའི་ཕྱིར། དེ་ནས་
ཁྲོ་བོ་རྣམས་ཕྱག་བྲང་ལ་བསྣོལ་ཏེ་བཙིར་བས་མི་གཙང་བའི་ཕྱག་རྒྱ་རྒྱ་མཚོར་
འཁྱིལ་ཏེ། དྲན་པ་མེད་པར་བྱས་སོ། །དེ་ནས་ཡང་དྲན་པ་མེད་པ་དེ་རྣམས་
གསོ་བར་བྱ་བའི་ཕྱིར། ཁྲག་འཐུང་ཆེན་པོས་ཐུགས་རྗེས་བདུད་རྩི་འབྱུང་བའི་་
ཏིང་ངེ་འཛིན་ལ་སྙོམས་པར་ཞུགས་ནས། རྣམས་ནས་ཁྲོ་མོ་སྨེ་ཤ་འཐོན་ཏེ་དེས་
མི་གཙང་བའི་རྒྱ་མཚོ་བརྔུབས་པས་རྒྱ་མཚོ་དེ་དྲགས་པ་དེ་དག་སླར་དྲན་པ་ཐོབ་
སྟེ༑ ཀུན་རྫོབ་ཀྱི་བདེན་པ་མཐོང་། དེ་ནས་ཕྱོགས་སྐྱོང་དེ་དག་གིས་ཀྱང་
དཔལ་ཆེན་པོ་འབངས་སུ་མནའ་བོར་ཏེ་ཁས་བླངས་སོ། །དེ་ནས་ཡང་ལུས་ཁྲོ་བོ་
རྣམས་ཀྱི་གདན་ཁྲིར་ཕུལ་ཏེ། བདག་གི་ལུས་ཉོན་མོངས་པ་འདི་ཁྲོ་བོ་རྣམས་ལ་
གདན་དུ་དབུལ་གྱིས་བཞེས་སུ་གསོལ། །བདག་གི་སེམས་ཀྱིས་ནི་ཕྱི་རབས་ཀྱི་་་་་


0


རྣལ་འབྱོར་པ་ཕྱོགས་སྐྱོང་བར་བགྱིད་ལགས་སོ། །ཞེས་ཁས་བླང་ཞིང་དམ་
བཅས་སོ། །དེ་ལྟར་བཏུས་ཤིང་དབང་དུ་བསྡུས་པས། དེའི་ཚེ་གདོན་ཕྱོགས་
སྐྱོང་བ་རྣམས་ཁྲོ་བོ་རྣམས་ཀྱི་ཞབས་འོག་དུ་བཞག་པ་ཡིན་ནོ། །དེའི་དུས་ན་མ་་
དང་བུ་མོ་དང་ཆུང་མ་རྣམས་ཀྱང་དཔལ་ཆེན་པོའི་འཁོར་དུ་ཕུལ་ཏེ། དཔལ་
ཁྲག་འཐུང་གི་རྒྱལ་པོས་ཀྱང་མ་དང་བུ་མོ་རྣམས་ལ་ལྕེ་ལ་བདུད་རྩི་བཞག་སྟེ།
དམ་ཚིག་ཕོག་སྟེ་ཕྱི་རབ་ཀྱི་རྣལ་འབྱོར་པས་ཅི་བསྒོ་བའི་ལས་བྱ་བར་ཁས་བླངས་་
ནས་དམ་ཡང་བཅའོ། །དེ་ནས་ལས་ཀྱི་ལྷ་རུ་དབང་བསྐུར་ཏེ། གཞལ་ཡས་་་
ཁང་གི་མུ་རན་ལ་བཞག་གོ། །དྲེགས་པ་ཅན་བཏུལ་བའི་ལེའུའོ།། །།
བདུད་རྩི་ཐིགས་པ་ཞེས་བྱ་བ་རྒྱ་ཆེར་བཤད་པ་ལས་ཀུན་རྫོབ་ཀྱི་བདེན་པ་
འབའ་ཞིག་གིས་བཤད་པའི་ལེའུ་སྟེ། བདུན་པའོ།། །།
དེ་ལྟར་གདུག་པ་ཅན་བཏུལ་བ་དང་། ཇི་ལྟར་ཕུར་པ་གདབ་པ་བསྟན་པ་
ཡང་ལས་དང་པོ་པས་བསྟན་པའི་དཀྱིལ་འཁོར་ལ་བརྟེན་ནས་བཏུབ་དགོས་པའི་
ཕྱིར་དེ་ནས་ཞེས་པ་ལ་སོགས་པ་གསུངས་ཏེ། དེ་ནས་བཅོམ་ལྡན་འདས་ལས་
ཕྱུང་ཞེས་པར་བྱ་བར་འབྲེལ་ཏེ་ཅི་བྱུང་ཞེ་ན་ཉིད་ཀྱི་དཀྱིལ་འཁོར་འདི་ཕྱུང་ངོ་། །
གང་ནས་ཕྱུང་ཞེ་ན། སྐུ་གསུང་ཐུགས་ལས་ཕྱུང་ངོ་ཞེས་བྱའོ། །ཅིའི་ཕྱིར་ན་་
གདུག་པ་ཅན་བསྒྲལ་བའི་ཕྱིར་ཕྱུང་བའོ། །
དེ་ནས་དཀྱིལ་འཁོར་བྱ་བའི་གནས་བསྟན་པའི་ཕྱིར། དུར་ཁྲོད་དང་ནི་
ངམ་གྲོག་གནས། །ཞེས་པ་ལ་སོགས་པས་བསྟན་ཏེ། དུར་ཁྲོད་ནི་མ་མོ་འདུལ་
བའི་གནས་ཡིན་པས། དྲག་པོ་བསྒྲུབ་པའི་ལས་ལ་ཤིས་པའོ། །ངམ་གྲོག་གི་་་
གནས་ནི་ཀླུ་བཙན་གདུག་པ་ཅན་གནས་པ་དེར་བྱ་བའོ། །རྐང་གཅིག་ཤིང་ནི་་་


0


བདུད་རྩི་ཐིགས་པ་ཞེས་བྱ་བ 
རྐང་གཅིག་སྟེ། ཐེ་རང་གི་འདུ་བའི་གནས་ཡིན་པས། དེར་ཤིས་པའོ། །
སུམ་མདོ་ནི་ལམ་གྱི་སུམ་མདོ་སྟེ། ཐེ་རང་གི་ལྷ་འདྲེ་ཐམས་ཅད་རྒྱུ་བའི་སྲང་ཏེ་
དེར་བསྒྲུབ་པའོ། །ཁང་སྟོང་ནི་བུད་མེད་འདུ་བའི་གནས་ཏེ། དེར་བསྒྲུབ་་་་་
པར་བྱ་བའོ། །གནས་དེ་རྣམས་སུ་རྡོ་རྗེ་དྲག་པོའི་དཀྱིལ་འཁོར་བྱའོ། །
དེའི་དབྱིབས་ཇི་ལྟར་བྱ་ཞེ་ན། དེ་བསྟན་པའི་ཕྱིར། འབར་བའི་
འཁོར་ལོ་རྩིབས་བརྒྱད་པ། །ཞེས་པ་ལ་སོགས་པས་བསྟན་ཏེ། དཔལ་ཁྲག་
འཐུང་ཆེན་པོའི་ཐུགས་ལས། རྣམ་པར་ཐར་པ་བརྒྱད་ཀྱི་སྒོ་ནས་ཉོན་མོངས་པ་
བསྒྲལ་བའི་ཕྱིར། འཁོར་ལོ་རྩིབས་བརྒྱད་པར་ཕྱུང་བའོ། །གྲུ་ཆད་བཞི་ནི་
འཁོར་ལོའི་ཕྱི་རོལ་ཁྱམས་ཀྱི་ནང་གང་ཡིན་པའོ། །གྲུ་བཞིའི་སྒོ་ཁྱུད་བཞི་དང་
ལྡན་ཞེས་བྱ་བ་ནི་ཁྱམས་ཏེ། ལྷ་སྣམ་མོ། །སྒོ་ཁྱུད་བཞི་ནི་ཕྱོགས་བཞིའོ། །
འབར་བའི་བར་ཁྱམས་གཉིས་ཀྱིས་མཛེས་ཞེས་བྱ་བ་ནི་སྒོའི་ཕྱི་རོལ་ཏུ་ཁྱམས་
གཉིས་བྱ་བ་སྟེ། དེར་ཡང་མེ་རི་བྲི་བའོ། །དབུས་ཀྱི་ལྟེ་བ་ཟླུམ་པོ་ལ་ཞེས་བྱ་
བ་ན་འཁོར་ལོའི་ལྟེ་བ་ཟླུམ་པོ་སྟེ། དེ་ལ་ཐིག་བཞི་བཏབ་པས་ལེ་ཚེ་བརྒྱད་དུ་
འགྱུར་ཏེ། དེའི་ལེའུ་ཚེ་དབུས་དང་ཕྱོགས་གཉིས་ཏེ། ཤར་ཕྱོགས་ནུབ་ཕྱོགས་
དབུས་དང་གསུམ་པོ་དེ་དག་ལ་ནི་མཐིང་ནག་གི་གྲུ་གསུམ་པ་ལ་མཐའ་མེ་རི་འོད་
འབར་བ་བྲི་བ་སྟེ། འཁོར་ལོ་རྩིབས་རྣམས་ལ་ཡང་བྲི་བར་བྱའོ། །དྲ་བ་དང་
དྲ་བ་ཕྱེད་པ་རིན་པོ་ཆེ་ཕ་གུ་ལ་སོགས་པའི་རྒྱན་ཐམས་ཅད་རྒྱས་པར་བྲི་བ་ནི།
རྒྱུད་གཞན་དག་ལས་ཇི་ལྟར་རྒྱས་པར་བསྟན་པ་བཞིན་བྲི་བར་བྱའོ། །
དེ་ནས་ལྷ་དགོད་པའི་རིམ་པ་བསྟན་པ་སྟེ། དེའི་ཕྱིར་དབུས་སུ་དྲེགས་
པའི་གདན་དག་ལ། །ཞེས་པ་ལ་སོགས་པ་བསྟན་ཏེ། དབུས་སུ་དྲེགས་པའི་
གདན་ལ་རྡོ་རྗེ་གཞོན་ནུ་ཡབ་ཡུམ་དགོད་ཅེས་བྱ་བ་ནི། བསྙེན་པའི་དཀྱིལ་


འཁོར་ལ་ཡང་དགོད་པར་བྱ་བ་ཡིན་ལ། དྲེགས་པ་བསྒྲལ་བའི་འོག་དུས་སུ་ཡང་
གནས་པའོ། །སྤྱན་ང་ཉིད་དང་ཕྱོགས་བཞི་རུ། །གྲུ་གསུམ་མེ་འོད་འབར་བ་ལ།།
སྲས་མཆོག་ཕུར་པ་ལྔ་པོ་དགོད་ཅེས་བྱ་བ་ནི་སྤྱན་དེའི་བཅོམ་ལྡན་འདས་རྡོ་རྗེ་་
གཞོན་ནུའི་མདུན་ཉིད་དོ། །ཕྱོགས་ནི་ཤར་ཕྱོགས་ལ་སོགས་པ་བཞིའོ། །དེའི་་
གནས་རྣམས་སུ་གྲུ་གསུམ་པའི་ཕྱི་རོལ་ནས་མེ་འབར་བས་བསྐོར་བ་དེ་ལ་སྲས་་
མཆོག་ཕུར་པ་ལྔ་དགོད་པ་སྟེ། སྔོན་དྲེགས་པ་ཅན་བསྒྲལ་བའི་དུས་སུ་བཀོད་ལ།
བསྒྲུབ་པའི་སྐབས་སུ་བགེགས་བསྐྲད་པའི་ཆེད་དུ་བྱ་བ་སྟེ། རྡོ་རྗེ་གུར་བྱས་པའི་
དེ་མ་ཐག་པར་རོ། །འཁོར་ལོ་རྩིབས་བརྒྱད་པ་ལ་ནི། རྣམ་རྒྱལ་ཅེས་པ་ནས་
གདན་ལ་བརྐྱང་བསྐུམ་ཚུལ་དུ་གནས་ཞེས་པའི་བར་གྱིས་བསྟན་ཏེ། དཀྱུས་ཉིད་
གསལ་ལོ། །ནང་དང་ཕྱིའི་གྲྭ་རྣམས་སུ་ཞེས་པ་ནི་ནང་གི་འཁོར་ལོའི་ཕྱི་རོལ་དུ།
ཕྱི་ནི་ལྷ་རྣམས་ལ་ཇི་ལྟར་དཀྱུས་ནས་གསལ་བར་བསྟན་པའི་ལྷ་ནི་ལས་ལ་གཏོང་་
བའི་ལྷ་སྟེ་ལས་ཀྱི་དུས་སུ་ཤེས་པར་བྱའོ། །ཕྱི་རོལ་མེ་འཁྱམས་དང་པོ་ལ་ཞེས་བྱ་
བ་ནི་སྒོའི་ཕྱི་རོལ་གྱི་ཁྱམས་དང་པོ་ལ། ཕོ་ཉ་དྲུག་ཅུ་གནས་པར་རྟག་པ་སྟེ།
དེ་ཡང་ལས་ཀྱི་དུས་སུ་སྦྱོར་ཅིག་བསྒྲུབ་པའི་དུས་ཉིད་དུ་ཐབས་ཀྱི་གཡས་ཤེས་རབ་
གཡོན་གང་ཡིན་པ་ནས་ལས་བྱེད་པ་སྟེ། ཞོར་ལས་འབྱུང་བའི་ཏིང་ངེ་འཛིན་ནོ་།།
སྒོ་བཞི་དག་ཏུ་སྒོ་སྲུངས་ཀྱིས་དགོད་ཅེས་བྱ་བ་ནི། སྒོ་ནི་ཤར་ཕྱོགས་ལ་སོགས་་
པ་བཞིའོ། །སྒོ་སྲུངས་ནི་ལྕགས་ཀྱུ་མ་ལ་སོགས་པ་བཞིའོ། །ཕྱི་རོལ་མེ་ཁྱམས་
བར་མ་ལ་ཞེས་པ་ནི་སྒོའི་ཕྱི་རོལ་གྱི་ཁྱམས་གཉིས་པ་ལ། སླས་དང་བྱི་མོའི་་་་
ཚོགས་ཀྱིས་གཙོ་བོ་བཅུ་དང་བརྒྱད་ཀྱིས་སྐོར་ཞེས་བྱ་བ་ནི། བཅུ་པ་གཉིས་ལ་ཉི་
ཤུ་ཐམ་པ། དེའི་སྟེང་དུ་བརྒྱད་ཀྱིས་བསྣན་པས་ཉི་ཤུ་རྩ་བརྒྱད་དགོད་པར་བྱ་སྟེ།
དེ་ཡང་ལས་ཀྱི་དུས་སོ། །དེའི་ཕྱི་རོལ་གྱི་ཁྱམས་ལ་དམ་ཅན་ལྷ་མོ་འཁོར་དང་་་


བདུད་རྩི་ཐིགས་པ་ཞེས་བྱ་བ། 
བཅས་པ་དང་། བདག་ཉིད་ཆེན་མོ་ཡང་ཤོ་ན་མུ་ཀ་ཡང་བསམ་པར་བྱ་བ་སྟེ།
ལས་དུས་སུ་དེ་ནས་ཡང་དཀྱིལ་འཁོར་ལ་རྒྱན་གྱིས་བརྒྱན་པའི་ཕྱིར་དུར་ཁྲོད་ཐོད་
པ་དགུ་ནང་དུ་ཞེས་པ་ལ་སོགས་པ་བསྟན་ཏེ། དུར་ཁྲོད་ཐོད་པ་དགུ་ནང་དུ་་་་
ཞེས་བྱ་བ་ནི། ཐོད་པའི་ལེ་ཚེ་དགུའི་ནང་དུ་ཚིལ་ཆེན་གྱི་མེ་མར་དགུ་བྱས་ལ་་་
དུར་ཁྲོད་ཀྱི་རས་ལ་སྡོང་བུ་བྱས་ལ། མེ་མར་ཁ་དགུ་གཏང་སྟེ། ཐོད་པ་ནི་ང་
དང་བདག་མེད་པའི་རྟགས་ལ། མར་མེ་ནི་ཡེ་ཤེས་ཀྱི་དབྱིངས་རྟོགས་པའི་་་་
རྟགས་སོ། །རྡོ་རྗེ་ཤ་ཆེན་ཐང་མར་བརྡལ། །དམར་གྱི་རག་ཏ་རྒྱ་མཚོ་དཀྱིལ། །
ཞེས་བྱ་བ་ལ་སོགས་པ་གསུངས་པ། ཤ་ཆེན་ཐང་མར་བརྡལ་བ་ནི། མ་མོ་
དང་མཁའ་འགྲོ་མའི་དམ་རྫས་ཏེ། དམར་ལ་སོགས་པའི་ཡང་དེ་བཞིན་དུ་ཤེས་
པར་བྱའོ། །ཕྱོགས་བཞི་མཚམས་བཞི་སྟེ། བརྒྱད་དུ་ཡང་སྟག་གི་རྒྱལ་མཚན་
དང་ཤུན་ཆེན་བསེའི་རྒྱལ་མཚན་ཏེ། ཆུ་སྲིན་གྱི་རྒྱལ་མཚན་ཞིང་གི་རྒྱལ་མཚན་
ཏེ་རེ་རེ་ལ་གཉིས་གཉིས་ཏེ་བརྒྱད་གཟུགས་པར་བྱའོ། །ཞིང་ལྤགས་གཡང་གཞི་་་
སྤྲིན་ལྟར་གཏིབས་ཞེས་བྱ་བ་ནི། བླ་བྲེ་ཞིང་གི་གཡང་གཞིས་བྲེ་བར་བྱའོ། །
དེ་ལ་སོགས་པའི་རྒྱན་གྱི་རྣམས། །ཅི་རིགས་པར་ནི་བྲེ་བར་བྱའོ། །ཞེས་བྱ་བ་
ནི་དར་མཐིང་ནག་གི་ཡོལ་བ་བྲེ་བ་དང་། ཞིང་གི་ཕྲན་ཕྱོགས་ནས་གདགས་པ་་
དང་། བརྙ་བགེགས་པ་ཕྱོགས་ནས་བཞག་པ་ཡང་ངོ་། །
དེ་ནས་ཡང་དཀྱིལ་འཁོར་ལ་ལྷ་རྣམས་ཀྱི་རང་རང་མཚན་མར་རྫས་བཞག་
པས་བསྟན་པར་བྱ་བའི་ཕྱིར། འབར་བའི་ཚོགས་ཀྱི་ཞེས་པ་ལ་སོགས་པ་
གསུངས་ཏེ། འབར་བའི་ཚོགས་ཀྱི་བདག་པོ་རྣམས། །རང་རང་སྐོས་སུ་
བཞག་པར་བྱ་ཞེས་བྱ་བ་ནི། དཀྱིལ་འཁོར་གྱི་ལྷ་རྣམས་ཀྱི་རང་རང་རྫས་སུ་
བཞག་པར་བྱ་བ་ནི། མགོ་ནས་འབྱུང་བའི་འདིའོ། །མཚན་ལྡན་བན་དྷ་ཅང་


ལོ་ཅན། །དབང་པོ་ལྔ་དང་ལྡན་པ་ནི། །གཙོ་བོ་ཡབ་ཡུམ་མཚན་མར་བཞག་
ཅེས་བྱ་བ་ནི་མཚན་དང་ལྡན་པའི་བན་ད་གླིང་གསུམ་པ་འམ་བུ་གཅིག་པ་སྟེ།
དེའི་ནང་དུ་དབང་པོ་ལྔ་བླུགས་ལ་དཀྱིལ་འཁོར་གྱི་དབུས་སུ་བཞག་པར་བྱའོ།
དུར་ཁྲོད་རྐང་ གི་ཕུར་པ་ལྔ། །སྲས་མཆོག་ཕུར་པའི་མཚན་མར་དགོད་ཅེས་བྱ་
བ་ནི། བགེགས་གདོན་པའི་དུས་སོ། །དུར་ཁྲོད་ཀྱི་ཕུར་པ་ལྔ་ལ་སྲས་མཆོག་་
ཏུ་བྱིན་གྱིས་བརླབས་ནས་མཆོད་པ་ཕུལ་ཕྱོགས་བཞི་དང་དབུས་དང་ལྔར་གཟུགས་
པར་བྱ་སྟེ། བསྒྲུབ་པ་འདི་མ་ཐོན་གྱི་བར་དུ། བར་ཆོད་ཀྱི་བགེགས་མ་བཏང་
ཞེས་བརྗོད་ལ་མཚམས་གཅད་དོ། །ཐོད་པའི་དུམ་བུ་བཅུ་དྲུག་གི། །ཞེས་བྱ་བ་ནི་
ཐོད་པའི་ལེའུ་ཚེ་བཅུ་དྲུག་ནི། འཕྲ་མེན་མ་བཅུ་དྲུག་ནི་མཚན་མར་དགོད་པ་སྟེ་
ལས་ཀྱི་ལྷའོ། །ཡན་ལག་ནི་སེམས་ཅན་ཐམས་ཅད་ནི། ཁྲོ་བོ་ཁྲོ་མོ་རྣམས་ཀྱི་་་
རྫས་ཞེས་བྱ་བ་ནི་སོར་མོ་ཉི་ཤུ་ནི་ཁྲོ་བོ་དང་ཁྲོ་མོ་རྣམས་ཀྱི་རྫས་སོ། །སོ་དང་
ནེའུ་རྩེག་འབར་བ་འབུར་རྣམས་ཕོ་ཉ་རྣམས་ཀྱི་མཚན་མར་བཞག་ཅེས་བྱ་བ་ནི།
རུས་པའི་མགོ་ཀུན་བཞག་པར་བྱའོ། །རྒལ་ཚིགས་ལ་སོགས་རྣམས་ཀྱི་རྫས། །
ཅི་བགྱི་ཚོགས་ཀྱི་རྫས་སུ་བཞག་ཅེས་བྱ་བ་ནི། རྒལ་ཚིགས་ཉི་ཤུ་རྩ་བརྒྱད་་
ནི་སླས་དང་བྱི་མོའི་རྫས་སུའོ། །ཡན་ལག་བཞིའི་མཚན་མ་ནི་ཞེས་བྱ་བ་ནི།
ལག་གཉིས་རྐང་པ་གཉིས་བཞི་ནི་སྒོ་བཞིར་བཞག་པ་སྟེ། དེ་ཡང་རྫས་རྣམས་
ལ་བྲི་བར་བྱ་བའི་ཐབས་བསྟན་ཏེ། སོ་སོ་གསུང་གི་ཡི་གེ་འབྲུ་རྣམས་ནི། །
རང་རང་རིགས་ཀྱི་མཚན་མ་ལ། །ཡབ་ཡུམ་བྱང་ཆུབ་སེམས་ཀྱི་བྲི་ཞེས་བྱ་བ་ནི།
ཡིག་འབྲུ་ཧཱུཾ་ཧཱུཾ་ལ་སོགས་པའི་སོ་སོ་རང་རང་གི་མཚན་མ་གང་ཡིན་པ་ལ་བྱང་ཆུབ་
སེམས་ཀྱིས་བྲི་བར་བྱ་སྟེ། དུར་ཁྲོད་ཀྱི་སྙུག་གུས་སོ། །དེ་ནས་ཡང་ཏིང་ངེ་
འཛིན་བསྟན་ཏེ། བླ་མ་ལུང་ལྡན་དེས་ཀྱང་ནི། །ཁྲོས་པས་དྲག་པོའི་རྣལ་


བདུད་རྩི་ཐིགས་པ་ཞེས་བྱ་བ 
འབྱོར་བྱ་ཞེས་བྱ་བ་ནི་བསྒྲུབ་བར་བྱ་བ་དང་ལས་གཉིས་ཀའི་དུས་སུ་ཤིན་ཏུ་ཁྲོས་
པའི་ཏིང་ངེ་འཛིན་བྱ་བ་ཡིན་གྱི། བསྙེན་པའི་དུས་སུ་མ་ཡིན་ནོ།
དེ་ནས་དྲག་པོའི་དཀྱིལ་འཁོར་བསྟན་ཏེ། དབང་ལྡན་ཕྱོགས་ཀྱི་གྲྭ་ལ་
ཡང་། །ཞེས་བྱ་བ་ནི། སྲས་ཕུར་པའི་དཀྱིལ་འཁོར་གྱི་བྱང་ཤར་གྱི་མཚམས་
སུ་བྱའོ། །ཅི་བྱ་ཞེ་ན། འབྲུབ་ཁུང་ལས་ཀྱི་དཀྱིལ་འཁོར་ནི་ཞེས་བྱ་བ་ནི།
གང་བཟས་པ་པོ་དེ་བརླག་པར་བྱ་བའི་གནས་ལ། འབྲུབ་ཁུང་ཞེས་བྱའོ། །
དབྱིབས་ཇི་ལྟར་བྱ་ཞེ་ན། དྲག་པོའི་ཧོམ་ཁུམ་དབྱིབས་འདྲ་ལ་ཞེས་གསུངས་
ཏེ༑ ཟུར་གསུམ་བསྐོར་བ་བྱ་བ་སྟེ། ཕྱོགས་རེ་རེ་ལ་སོར་ཉི་ཤུའོ། །ཟབས་
སུ་སོར་བཅུ་བསྐོར་བའོ། །དེའི་ཕྱོགས་རེ་རེ་ལ་སོར་ཉི་ཤུ་ཉི་ཤུའོ། །ཟབས་སུ་
སོར་བཅུ་བསྐོར་བའོ། །དེའི་ཕྱོགས་ཇི་ལྟར་བསྒོ་ཞེ་ན། རྩེ་མོ་ལྷོ་ཕྱོགས་སུ་་
བསྟན་ཞེས་གསུངས་ཏེ། རྩེ་མོ་ནི་ལྷོའི་ཕྱོགས་སུ་བསྟན་ལ་བསྐོའོ། །འོ་ན་དེ་་
ལ་བརྒྱན་པར་བྱ་བ་མེད་དམ་ཞེ་ན། ཧཱུཾ་ཧཱུཾ་དང་ཕཊ་ཀྱིས་བསྐོར་བར་བྱ་ཞེས་་་་་
གསུངས་ཏེ། གྲུ་གསུམ་ཉིད་ནག་པོས་བྱུག་པའི་མཁའ་ལ། ཧཱུཾ་དང་ཕཊ་ཀྱིས་
སྤེལ་ལ་བྲི་བར་བྱའོ། །དེའི་ནང་དུ་གཞུག་པར་བྱ་བའི་རྫས་བསྟན་པའི་ཕྱིར།
དུས་ལ་བབ་ཅིང་ཞེས་པ་ལ་སོགས་པས་བསྟན་ཏེ། དུས་ལ་བབ་པའི་སེམས་ཅན་
།ལས་ལ་བབ་པའི་རྣལ་འབྱོར་པས། །མཚན་མ་མིང་དུ་བཅས་པར་བྱ། །
ཞེས་བྱ་བ་ནི། བསྒྲལ་བར་བྱ་བའི་དུས་ལ་བབ་པའི་སེམས་ཅན་དེ་ཉམས་དང་་་་
ལྡན་པའི་རྣལ་འབྱོར་པ་དེས། མཚན་མ་དང་བཅས་པར་བྱ་བ་ཡིན་ཏེ། དེའི་
རྒྱུ་ནི་སྲུབ་མའི་ ལོ་མ་དང་གྲོག་མཁར་གྱི་ས་དང་། ཁྲེ་དང་ཆུ་མེའི་ཕུབ་མ་དང་
བ་རུ་དང་། གླང་རུ་དང་། རྟ་རུ་མིག་རྣམས་ནི་བོང་བུའི་བདུད་རྩིས་སྦྲུས་ལ་
གཟུགས་བྱས་ཏེ། ཞིང་གི་རས་མ་འམ་ཤུན་ལ་ཞིང་གི་བམ་ཁྲག་གིས་བཛྲ་ཀཱི་ལ་་


ཡ་ཆེ་གེ་མོ་མཱ་ར་ཡ་ཕཊ་ཅེས་བྱ་བ་བྲིས་ལ་སྙིང་གར་བླན་པ་དེའི་ཕྱིར། མཚན་་
མའི་མིང་དུ་བཅས་པར་བྱ་ཞེས་གསུངས་སོ། །འོ་ན་དེ་ལ་ཇི་ལྟར་བཞག་ཅེ་ན།
དེ་བསྟན་པའི་ཕྱིར། མགོ་ནི་ལྷོ་ནུབ་མཚམས་སུ་བཞག །རྐང་པ་བྱང་ཤར་
མཚམས་སུ་བསྟན། །ཧོམ་ཁུང་ནང་དུ་བཞག་པར་བྱ་ཞེས་གསུངས་ཏེ། མགོ་
ལྷོ་ནུབ་མཚམས་སུ་བསྟན་པ་ནི། སྲིན་པོ་ཡོད་པའི་གནས་ཡིན་པས་སོ། །རྐང་
པ་བྱང་ཤར་མཚམས་སུ་བསྟན་པའི་ཕྱིར་བསྒྲོལ་བ་ལས་ཀྱི་བདག་མོའི་གནས་ཡོད་་
པའི་ཕྱིར་བསྟན་པའོ། །ཧོམ་ཁུང་གི་གནས་གན་དུ་བཞག་པ་ནི་བསྒྲལ་བའི་
གནས་ཡིན་པས་གཞུག་པའོ། །འོ་ན་ཧོམ་ཁུང་གྲུ་གསུམ་ནི་བསྒྲལ་བའི་གནས་
ཡིན་ལ་གཞན་ནི་མ་ཡིན་པ་ཅི་ཞེ་ན།  ལན་དུ་ཧོམ་ཁུང་གྲུ་གསུམ་ནི་བསྒྲལ་བར་
བྱ་བ་ཁོ་ནའི་གནས་ཡིན་ཏེ། ཟུར་གསུམ་དུ་འབྱུང་བ་ནི། ལོག་པར་ལྟ་བ་
སྒྲོལ་བའི་རྟགས་སུ་འབྱུང་བ་དྲག་པོའི་གནས་སོ། །འོ་ན་ཅི་ཟུར་གསུམ་དུ་བྱ་བ་
ཐམས་ཅད་བསྒྲལ་བའི་གནས་ཡིན། ཆོས་འབྱུང་བའི་ནང་དུ་རྟེན་གྱི་དཀྱིལ་
འཁོར་བསྒོམ་པ་དེ་ཡང་འགལ་ཏེ། ཆོས་འབྱུང་བ་བསྒྲལ་བའི་གནས་སུ་འགྲོ་
བའི་སྐྱོན་ཡོད་དེ་འགལ་ལོ། །ལན་དུ་མི་འགལ་ཏེ་ཆོས་འབྱུང་ཉིད་དུ་བསྒྲལ་བའི་
གནས་ཡིན་ཏེ། ཅིའི་ཕྱིར་ཞེ་ན། ཆོས་འབྱུང་བའི་དབྱིབས་ཡིན་པའི་ཕྱིར།
ཁམས་གསུམ་གྱི་སེམས་ཅན་དེའི་དབྱིངས་སུ་བསྒྲལ་བས། ཆོས་འབྱུང་བའི་
བསྒྲལ་བར་བྱ་བའི་གནས་ཁོ་ན་ཡིན་ཞེས་གསུངས་སོ། །
དེ་ནས་རྣལ་འབྱོར་པས་ཡེ་ཤེས་ཀྱི་དཀྱིལ་འཁོར་སྤྱན་དྲང་པ་བསྟན་པའི་
ཕྱིར༑ དེ་ནས་ཞེས་པ་ལ་སོགས་པས་བསྟན་ཏེ། གདེང་དང་ལྡན་པའི་རྣལ་
འབྱོར་དེས་ཞེས་བྱ་བ་ནི། བདག་ཉིད་དམ་ཚིག་སེམས་པའི་དཀྱིལ་འཁོར་དུ་
གྱུར་པ་ངེས་སོ། །རྡོ་རྗེ་སྤྱུགས་པ་བླངས་ནས་ནི་ཞེས་བྱ་བ་ནི་ཧཱུཾ་རིང་པོ་ནི་རྡོ་རྗེ་


བདུད་རྩི་ཐིགས་པ་ཞེས་བྱ་བ 
སྤྱུགས་པ་སྟེ། ཐུགས་ཀའི་ཧཱུཾ་ལས་ཧཱུཾ་བྱུང་བའོ། །ཁྲག་འཐུང་ཚོགས་ཀྱི་སྤྲིན་
ཕུང་རྣམས་ཞེས་བྱ་བ་ནི། དུས་གསུམ་གྱི་སངས་རྒྱས་ཐམས་ཅད་བཅོམ་ལྡན་
འདས་རྡོ་རྗེ་གཞོན་ནུའི་དཀྱིལ་འཁོར་རྟེན་དང་རྟེན་དུ་བྱས་པ་གནས་པའོ། །རྡོ་
རྗེའི་གཡབ་མོས་སྤྱན་དྲངས་ཏེ། །ཞེས་བྱ་བ་ནི། རྡོ་རྗེའི་བུམ་པའི་ནང་ན་ཧཱུཾ་
གནས་པ་དེ་ལས་འོད་ཟེར་འབྱུང་བ་ནི་རྡོ་རྗེའི་གཡབ་མོའོ། །དེ་ལས་ལྷ་མོ་
ལྕགས་ཀྱུ་མར་གྱུར་ཏེ། དེས་རང་བཞིན་གྲུབ་པའི་གནས་ནས་ཡེ་ཤེས་ཀྱི་དཀྱིལ་
འཁོར་སྤྱན་དྲངས་ཏེ། མདུན་གྱི་ནམ་མཁའ་ལ་བྱོན་པར་ལྟའོ། །།
དེ་ནས་ཡང་དམ་ཚིག་གི་དཀྱིལ་འཁོར་ལ་བསྟིམ་པར་བསྟན་པའི་ཕྱིར།
གཉིས་མེད་བརྟེན་པར་གཏིམས་ནས་ནི་ཞེས་གསུངས་ཏེ། ཞགས་པ་མ་དང་
ལྕགས་སྒྲོག་མ་དང་དྲིལ་བུ་མས་རིམ་པ་ཇི་ལྟ་བར་བསྟན་པ་བྱས་ནས། དེ་ནས་
ཡང་ལྷ་ལ་དབང་བསྐུར་བའི་ཕྱིར། བདག་ཉིད་ཀྱི་ཐུགས་ཀ་ནས་འོད་ཟེར་
འཕྲོས་པས་འོད་ཟེར་ལྷ་མོའི་ཚོགས་སུ་གྱུར་ཏེ། ཕྱོགས་བཅུའི་བདེ་བར་གཤེགས་
པའི་སྐུ་ལ་ཐིམ་ནས་གསང་བའི་མཆོད་པ་ཕུལ། དབང་བསྐུར་ཅིག་པར་བསྐུལ།
སླར་ལ་ཕྱོགས་བཅུའི་བདེ་བར་གཤེགས་པའི་ཐུགས་ཀ་ནས་ལྷ་མོའི་ཚོགས་མང་པོ་
བྱུང་སྟེ། ལ་ལ་ནི་སྐྲ་སྐྲོལ། ལ་ལ་ནི་བྱུག་པ་བྱེད། ལ་ལ་ནི་ཙན་དན་གྱི་ཆར་
འབེབས༑ ལ་ལ་ནི་གདུགས་དང་རྒྱལ་མཚན་འཛིན། ལ་ལ་ནི་བུམ་པ་ཐོགས་
ཏེ་སྤྱི་བོར་བླུགས་པ་ནི་དབང་གི་རྒྱུའོ། །དབང་གི་འབྲས་བུ་ནི་སོ་སོ་རིགས་ཀྱི་་
དབུ་བརྒྱན་པའོ། །སློབ་དཔོན་ལ་ལ་ནི་ཡེ་ཤེས་ཀྱི་དཀྱིལ་འཁོར་བསྟིམ་པས་་་
ཡོངས་སུ་རྫོགས་པར་འགྱུར་བས་དེས་ཆོ་ག་གསུང་ངོ་། །
དེ་ནས་ཡང་ཡོངས་སུ་རྫོགས་པའི་དཀྱིལ་འཁོར་དེ་ལ་མཆོད་པ་དབུལ་བ་
བསྟན་པའི་ཕྱིར། རྨད་དུ་བྱུང་བའི་མཆོད་པ་བརྩམ། །འདོད་པའི་ཡོན་ཏན་


ལྔ་ཡིས་མཆོད་ཅེས་གསུངས་ཏེ། རྨད་དུ་བྱུང་བའི་མཆོད་པ་ནི། །བདག་ཉིད་
ཀྱི་ཐུགས་ཀ་ནས་འོད་ཟེར་རྣམ་པ་ལྔ་འཕྲོས་པས། འོད་ཟེར་ལྔ་ལས་ལྷ་མོའི་
ཚོགས་མང་པོ་འབྱུང་བ་སྟེ། བདེ་བར་གཤེགས་པའི་སྐུ་ལ་བཞུགས་པས་མཆོད་
པའི་རྒྱུད་བསྐུལ། བདེ་བར་གཤེགས་པའི་ཐུགས་ཀ་ནས་ལྷ་མོ་མང་པོ་སླར་
འཐོན་ཏེ། བདག་གི་དཀྱིལ་འཁོར་ལ་བསྐོར་ནས་ཕྱི་མཆོད་པའི་རྣམ་པ་དང་།
ནང་མཆོད་པའི་རྣམ་པ་དང་། གསང་བའི་མཆོད་པའི་རྣམ་པ་རྣམས།
བདག་ལ་གནས་ཕུལ་བསྟོད་པ་འདི་སྐད་བརྗོད་དོ། །ཧཱུཾ་བསྐལ་པ་མེ་ལྟར་
འབར་བ་ཡི། །འོད་ཟེར་འདུ་འཕྲོའི་ཀློང་དཀྱིལ་ན། །ཁྲོ་བོ་ཁྲོ་མོ་རྣམས་
བཞུགས་པ། །སྐུ་ནི་ཇིར་ཡང་འགྱུར་བའི་གཟུགས། །ཧཱུཾ་དབུ་སྐྲ་ཁམ་ནག་རལ་
པ་ཅན། །གྱེན་དུ་འཁྱིལ་ཅིང་སྲིད་རྩེར་འབར། །མི་ཉམས་ཁྲོ་གཉེར་སྡང་མིག་
ནི༑ །ལོག་པར་ལྟ་བ་འདུལ་བའི་སྤྱན། །ཧཱུཾ་མཆེ་བ་ཟང་ཡག་གཙིགས་པ་ནི། །
སྐྱེ་ཤི་རྩད་ནས་གཅོད་པའི་ཚུལ། །སྐུ་གསུང་ཐུགས་ཀྱི་བྱིན་བརླབས་ལས། །
ཕྱག་མཚན་སྣ་ཚོགས་ཅིར་ཡང་སྣང་། །ཧཱུཾ་ཐུགས་རྗེའི་བྱིན་བརླབས་སྤྲིན་ལྟར་
གཏིབས༑ །བྱམས་པའི་འོད་ཟེར་གློག་བཞིན་འཁྱུག །རྔམ་པའི་སྒྲ་སྐད་་་་
འབྲུག་ལྟར་བསྒྲོགས ། །སྤྲུལ་པའི་ཐོག་ཐོག་ཆར་ལྟར་འབེབས། །ཧཱུཾ་ཐུགས་རྗེ་
ཆེན་པོའི་བྱིན་བརླབས་ཀྱིས། །བདག་ལ་བྱིན་གྱིས་བརླབས་མཛད་ཅིང་། །
བདག་གི་ལྷག་པའི་བསམ་པ་རྣམས། །གྲུབ་པར་བྱིན་གྱིས་བརླབ་དུ་གསོལ། །
ཧཱུཾ་འཁྱིལ་ཅིང་རྒྱན་དང་འཁྱིལ་པ་ཡི། །སེམས་ལ་བརྗོད་མེད་སྐུ་མི་མངའ།
སྒྲ་ལས་འདས་པའི་སྦྱོར་བ་སྟེ། །བསམ་དང་བྲལ་བའི་ཡེ་ཤེས་ལགས། །ཧཱུཾ་་
སྲིད་གསུམ་འཇོམས་པའི་ལྷ་ལ་ཕྱག་འཚལ་བསྟོད། །མཉམ་ཉིད་ངང་གིས་ཁྲོ་ལ་
ཕྱག་འཚལ་བསྟོད། ཁྲོས་པས་ལོངས་སྤྱོད་མཛད་ལ་ཕྱག་འཚལ་བསྟོད། །རྡོ་


བདུད་རྩི་ཐིགས་པ་ཞེས་བྱ་བ 
རྗེ་འདུ་འཕྲོ་ཚོགས་ལ་ཕྱག་འཚལ་སྟོད་ཅེས་གསུངས་ཏེ། དེ་ནས་སྒྲའི་ཚུལ་དུ་
ལྷ་མོའི་ཚོགས་རྣམས་མི་སྣང་བར་གྱུར་ཏོ། །དེ་ལྟར་ཡང་ནས་ཡང་དུ་བསྒྲུབས་
པ་དང་། གྲུབ་པའི་རྟགས་འོང་སྟེ། དེ་ཡང་རབ་འབྲིང་གསུམ་ལས། བསྙེན་
པ་གསུམ་ནི་ལྷའི་དཀྱིལ་འཁོར་གསལ་བ་དང་། ཞལ་འཛུམ་པ་དང་བཞད་པའོ།
དེ་ལྟ་བུའི་མཚན་མ་མཐོང་ན་གདོད་བསྒྲུབ་པ་ལ་འཇུག་པར་བྱའོ། །བསྒྲུབ་པའི་
རྟགས་གསུམ་ནི་ཕུར་པ་ལས་འོད་འབྱུང་བ་དང་། ཕུར་བུ་ལྡེག་པ་དང་འཕར་བ་
གསུམ་མོ། །དེ་ལྟར་རྟགས་བྱུང་ཞིང་ལས་སུ་རུང་བ་ནི་མཉེས་ན་ཉེ་བར་འགྱུར་་
བ་དང་། ཞེས་གསུངས་པ་ཡིན་ནོ། །
དེ་ནས་འགྲུབ་པའི་རྟགས་བྱུང་བ་དང་། དྲག་པའི་ལས་ལ་འཇུག་པར་བྱ་
སྟེ༑ དེ་གང་ལ་དམིགས་པར་བྱ་བ་བསྟན་པའི་ཕྱིར། རྡོ་རྗེ་སློབ་དཔོན་་་་
བརྙས་བྱེད་དང་། །ཞེས་པ་ནས། རྣལ་འབྱོར་ཅིའི་དགྲར་གྱུར་པ། །ཞེས་པའི་
བར་གྱིས་བསྟན་ཏེ། དཀྱུས་ཉིད་གསལ་ལོ། །
དེ་ནས་དམིགས་པར་བྱ་བ་དེ་གནས་ནས་དུས་ཅི་ལྟར་དགུག་པ་བསྟན་པའི་
ཕྱིར༑ བརྣག་པའི་ནན་ཐུར་བྱ་བ་ནི་ཞེས་པ་ལ་སོགས་པ་བསྟན་ཏེ། ཁྲོ་བོ་་་
གསུམ་པའི་སྦྱོར་བ་འམ། །ཞེས་པའི་ཁྲོ་བོ་ལྕགས་ཀྱུ་ཐོགས་པས་བཟས་པ་པོ་གང་
ཡིན་པ་དེ་རླུང་གི་དཀྱིལ་འཁོར་གྱི་སྟེང་དུ་བཞག་ནས་རླུང་གི་ལྕགས་ཀྱུས་གཟུང་་་
ནས་དྲངས། ཁྲོ་བོ་ལ་ལ་ཕྱག་ན་རྡོ་རྗེ་དང་ཐོ་བ་ཐོགས་ནས་རང་དབང་མེད་་་་
པར་རྟོག་ཅིང་འདོད་དེ། རྣལ་འབྱོར་པས་ཀྱང་སྔགས་བཟླས་པས་བྱ་བའི་སྔགས་
ནི་འདིའོ། །ཧཱུཾ་སུཾ་བྷ་ནི་སུ་བྷ་ཧཱུཾ། གྲིཏྣ་གྲིནྣ་ཧཱུཾ། གྲིཏྣ་པ་ཡ་གྲིནྣ་བ་ཡ་ཧཱུཾ་ཨཱ་
ན་ཡ་ཧོ་བྷ་ག་བན་བིདྱཱ་ར་ཙ་ཡ་ཧཱུཾ་ཕཊ་ཅེས་བརྗོད་ཅིང་། བདག་ཉིད་ཀྱི་་་་
ཐུགས་ག་ནས་ཡེ་ཤེས་སེམས་དཔའི་ཐུགས་ཀ་ནས་རྡོ་རྗེ་རྡོ་རྗེའི་ནང་ན་ཟླ་བའི་་


དཀྱིལ་འཁོར་ལ་ཧཱུཾ་གནས་པ་དེ་ལས་ཁྲོ་བོ་དམར་པོ་རྒྱུད་དམར་ཕྱུང་ལ་དགུག་པ་
བྱ་སྟེ། གཟུགས་ལ་བསྟིམས་པའི་ལས་བྱའོ། །ཡང་ལྕགས་ཀྱུ་རྣལ་འབྱོར་གྱིས་་་
ཞེས་བྱ་བ་ནི་འོན་ཏེ་ཁྲོ་བོ་སུམ་བྷ་ནིའི་སྦྱོར་བ་མི་བྱེད་ན་ཡང་འདི་ཡིས་དགུག་སྟེ།
བདག་ཉིད་ཀྱི་ཧཱུཾ་ལས་ཛ་བརྩེགས་མར་ཕྱུང་ཏེ། དེ་ལས་ལྷ་མོ་ལྕགས་ཀྱུ་ཅན་དུ་
གྱུར་ཏེ། ཕོ་ཡིན་ན་ཁ་ནས་སྦུབས་ལ་ཞོན་ནས་སྙིང་དཀར་ནག་མཚམས་ན་ཤེས་
པ་དེ་དགུག །མོ་ཡིན་ན་མཚན་མ་ནས་ཡར་པདྨའི་རྩ་བའི་བུ་གུ་ནས་ཞུགས་ནས།
མས་དགུག་པ་བྱ་སྟེ་བསྟིམས་ལ་བསྒྲལ་བའོ། །ཡང་ན་ཡུམ་གྱི་པདྨ་ལ་ཛ་བརྩེགས་
གཅིག་བཞག་ལ། ཡབ་ཀྱི་བྱང་ཆུབ་ཀྱི་སེམས་ཀྱིས་བསྐུལ་བས། ཛ་ལས་འོད་
འཕྲོས་འོད་ལ་འཕྲ་མེན་མས་ལྕགས་ཀྱུ་ནན་ཏན་དུ་གྱུར་ཏེ། རྩའི་བུ་ག་ནས་ཤེས་
པ་དྲངས་ཏེ་བསྟིམ་པ་བྱ་བའོ། །དགུག་པའི་དུས་བསྟན་པའི་ཕྱིར། ཉིན་
མཚན་གུང་ལ་རབ་བཀུག་སྟེ་ཞེས་གསུངས་ཏེ། ཉིན་མོ་དང་མཚན་མོའི་གུང་ལ་
ཤེས་པ་ཉམས་ནས་ཡོད་པས་དེར་དགུག་པར་བྱའོ། །ཡང་ན་ནམ་སྟོད་དང་ཉི་མ་
དྲོས་འབྱམ་ཙམ་ན། ཤེས་པ་ཉམས་ནས་ཡོད་པས་དུས་དེ་རུ་སུ་བཟླས་པ་ནི་ཤི་་
ག་ལ་བྱའོ། །དེའི་རྣམ་ཤེས་རླུང་འདྲ་བ། །མཚན་མའི་མིང་དུ་བཅས་པ་ལ། །
སྲིན་བུ་མེ་ཁྱེར་འདྲར་བཅུག་སྟེ། །གཟུགས་ལ་ཕབ་ཅིང་སྒྲོག་གིས་བཅིང་ཞེས་བྱ་
བ་དེ་བཟས་པ་པོ་གང་ཡིན་པ་དེའི་རྣམ་པར་ཤེས་པ་སྙིང་གི་དབུགས་རྩ་གསུམ་་་་
པའི་དབུས་གང་ཡིན་པ་དེ་ན་ཤེས་པ་གནས་ཏེ། ཤེས་པ་དེའི་བརྡའ་ནི་རླུང་ཡིན་
ཏེ༑ རླུང་དེ་ལ་བསྐྱོད་པ་བཀུག་སྟེ་དེའི་དུས་ཉིད་ན་ཡང་ཐོགས་པ་མེད་པའི་
གཟུགས་དང་དབང་པོ་ཚང་བ་སྟེ། མཚན་མ་མིང་དུ་བཅས་པར་དགུག་གོ།
དེ་ཡང་རླུང་གི་དཀྱིལ་འཁོར་ལ་བསྐྱོན་ཏེ། ཐོགས་པ་མེད་པར་དགུག་པ་ནི།
སྲིན་བུ་མེ་ཁྱེར་བ་བཞིན་དུ་དགུག་སྟེ། གཟུགས་ལ་ཕབ་སྟེ་དེ་ཡང་བདག་ཉིད་ཀྱི་


བདུད་རྩི་ཐིགས་པ་ཞེས་བྱ་བ 
སྔགས་བཟླ་ཞིང་ཞགས་པའི་སྒྲོག་གིས་བཅིང་བར་བྱའོ། །དེ་ནས་རི་རབ་ལ་
སོགས་པ་ཕྱག་རྒྱ་བཞིའི་རྒྱས་གདབ་པར་བྱ་སྟེ། ཏིང་ངེ་འཛིན་ནང་སྔགས་ཀྱིས་
སྦྱོར་བ་བྱ་སྟེ། བླ་མའི་བཀའ་ལས་ཤེས་པར་བྱའོ། །དེ་ནས་ཡང་འགོ་བའི་ལྷ་
དང་དབྲལ་བའི་ཕྱིར། ལྕེ་པོག་ནག་པོའི་དུད་པས་དགུག །འགོ་བའི་ལྷ་དང་
དབྲལ་བར་བྱ་ཞེས་གསུངས་ཏེ། ལྕེ་པོག་ནག་པོའི་ནི་གུ་གུལ་ནག་པོའི་དུད་པས་
འགོ་བའི་ལྷ་ཡང་ཡིན་པ་དེ། དུད་པས་བདུག་ཅིང་ངེས་པ་རྒྱལ་བར་འགྱུར་ཏེ་་་
བྲལ་ནས་འགྲོའོ། །དེ་ཡང་སྔགས་ཀྱི་སྦྱོར་བ་བྱ་བའོ། །དེའི་ལུས་ཚ་བ་བསྐྱེད་
པའི་ཕྱིར་ལུས་ངན་སྐེ་ཚེ་ཚ་བ་དུག་གིས་དགང་ཞེས་གསུངས་ཏེ། བཟས་པ་པོ་་་
དེའི་ལུས་ཀྱི་ནང་དུ་ཚ་བ་བསྐྱེད་དེ་དུག་གི་གཏོར་མར་བྱིན་གྱིས་བརླབས་ལ་ཁོང་་
དུ་འཐུང་དུ་གཞུག་པར་བྱའོ། །དུག་དེ་འཐུང་བས་རྩའི་བུ་གུ་ནས་རྒྱས་ཏེ་ཤེས་་
པ་མ་ཉམས་ཀྱི་བར་དུ་ཚ་བ་དང་ན་བའི་སྡུག་བསྔལ་བསམ་པ་འབྱུང་བར་བསམ་སྟེ།
དེ་ནས་ཤེས་པ་ཉམས་ན་རང་གིས་མི་རིགས་པའི་ལས་བྱས་པ་དྲན་ནས་འགྱོད་པ་་
དྲག་པོ་བྱེད་པར་བསམ་པར་བྱའོ། །དུག་གིས་བསྒྲལ་ཞིང་ཤེས་པར་བྱ་བ་ཇི་ལྟར་
བསྡུ་བ་ནི་གབ་པའི་འཁོར་ལོ་ལས་ཤེས་པར་བྱའོ། །
དེ་ནས་ཕུར་པ་རྫས་ཀྱི་དཀྱིལ་འཁོར་ལས་བསྐྱེད་དེ་གདབ་པར་བྱའོ། །དེ་
ནས་ཕུར་པ་རྫས་ཀྱི་དཀྱིལ་འཁོར་ནི། གྲུབ་པའི་རྟགས་བྱུང་བ་དང་། ཕུར་པ་
རྫས་ཀྱི་དཀྱིལ་འཁོར་བཞེངས་སུ་གསོལ་བར་བྱ་བ་ཡིན་ཏེ། དེ་ཡང་དབུས་ཀྱི་ཕོ་
བྲང་ནས་གྲུ་གསུམ་མཐིང་ནག་ཉི་ཤུ་རྩ་གཅིག་ཏུ་བྲི་བར་བྱའོ། །ཐ་མའི་རྒྱན་
རྣམས་ནི། བསྒྲུབ་པའི་དུས་ཉིད་དང་འདྲའོ། །བྱང་ཤར་གྱི་མཚམས་རྡོ་རྗེ་
གུར་གྱི་ནང་དུ་དྲག་པོའི་དཀྱིལ་འཁོར་གོང་དུ་གསུངས་པ་བྲི་བར་བྱ་བ་སྟེ། དྲག་
པོའི་དཀྱིལ་འཁོར་དེའི་གྲྭའི་ཕྱོགས་སུ་སྤུངས་ཏེ་བཞག་ཅེས་གོང་ནས་གསུངས་ཏེ།


ཁྲོ་བོའི་ཕུར་པ་མང་པོ་ཀུན་ཞེས་བྱ་བ་ནི། སྲས་ཕུར་པ་སོ་སོའི་རིགས་ཏེ། སྐུ་
གསུང་ཐུགས་ཀྱི་རིགས་ལས་བྱུང་བ་ཉི་ཤུ་རྩ་གཅིག་གོ། །དེ་ལ་ནི་མང་པོ་ཀུན་་
ཞེས་གསུངས་སོ། །གྲྭའི་ཕྱོགས་ཞེས་བྱ་བ་ནི། ཕོ་བྲང་ན་བཞུགས་པའོ། །
སྤུངས་ཏེ་བཞག་ཅེས་པ་ནི། ལས་ཀྱི་བཟླས་པའི་དུས་སུ་ཕུར་པ་གཟི་བྱིན་
བསྐྱེད་པར་བྱ་བ་སྟེ། ཕུར་པ་དེ་རེ་རེ་ལ་ཀཱི་ལི་ཀཱི་ལི་ཞེས་བྱ་བའི་སྔགས་ཉི་ཤུ་རྩ་
གཅིག་བཟླས་པར་བྱ་བ་སྟེ། དེ་བཟླས་ཤིང་ཕུར་པ་དྲིལ་བས་བདག་ཉིད་ཀྱི་
ཐུགས་ཀ་ནས་འོད་ཟེར་མཐིང་ནག་ཏུ་འཕྲོས་ཕུར་པ་ལས་ཀྱང་འོད་ཟེར་འཕྲོས་
པས་དུས་གསུམ་གྱི་སངས་རྒྱས་ཐམས་ཅད་ལ་དྲག་པོའི་དུས་ལས་བབ་པོ་བར་
བསྐུལ་བས། དེ་དག་གི་ཐུགས་ཞེ་སྡང་རྗེས་སུ་དྲན་ཐུགས་ཀ་ནས་ཁྲོ་བོ་གདུག་པ་
ཅན་དང་བཅས་པ་མང་པོ་འཕྲོ་ཞིང་ཕུར་པ་ལ་ཐིམ་པས། ཕུར་པ་ཤིན་ཏུ་དྲག་་
པོའི་འོད་ཟེར་འབར་ཞིང་བསྒྲལ་བའི་མཐུ་དང་ལྡན་པར་གྱུར་པ་དེ། ཕུར་པ་་་་
ཀུན་ལ་བྱ་བ་ཡིན་ཏེ། རང་རེ་ལས་ཀྱི་སྔགས་དང་བསྒྲགས་ཤིང་། དེ་ནི་ཕུར་
པ་གཟི་བྱིན་བསྐྱེད་པ་དེ་ཕུར་པ་གསོ་བའོ། །
དེ་ནས་གདབ་པའི་གནས་ཀྱི་གཙོ་བོ་རྣམས་བསྟན་པའི་ཕྱིར། རྡོ་རྗེ་དྲག་
པོའི་ཕུར་པ་ཡིས། །ལྟེ་བ་སྙིང་མགྲིན་དཔུང་མགོ་དང་། །གསང་གནས་ཡན་
ལག་ལྔ་ལ་གདབ་ཅེས་གསུངས་ཏེ། ལྟེ་བ་སྙིང་ག་དང་མགྲིན་པ་དང་། དཔུང་
མགོ་དང་གསང་གནས་ལྔ་རྣམས་ནི་གནས་ཀྱི་གཙོ་བོ་ལྔའོ། །ཡན་ལག་གི་རྣམ་་་
པར་ཤེས་པ་ནི་ཚོགས་གཞན་དག་གོ། །གདབ་པ་ནི་མགོ་ནས་གསལ་ལོ། །
ཡུངས་དཀར་མཚོན་ཆའི་ཆར་གྱིས་དབབ་ཅེས་པ་ནི། འཕྲ་མེན་དྲུག་པའི་སྔགས་
ཀྱིས་ཡུངས་ཀར་བརྒྱབ་པས། ཡུངས་ཀར་ལས་མཚོན་ཆ་གདུག་པ་མང་པོར་་
གྱུར་ཏེ། གཟས་པ་པོའི་ལུས་ལ་ལྷག་པར་ཡང་གཟེར་ནས་བསྒྲལ་བར་བྱའོ། །


0


བདུད་རྩི་ཐིགས་པ་ཞེས་བྱ་བ། 
དེ་ནས་མཚན་མའི་དངོས་པོ་བཞི་སྟེ། མཚོན་ཆའི་རབ་ཏུ་བརྩོན་པ་ཡིས། །
རྐང་པ་གཡས་གཡོན་གང་ཡིན་ནས། །རྡུལ་དུ་གཏུབ་ཅིང་སྦྱིན་སྲེག་བྱའོ།
ཞེས་བྱ་བ་ནི། གཏུབ་པའི་ལས་བསྟན་ཏེ། ཕུར་པ་གདབ་པའི་མཚན་་་་་
མའི་དངོས་པོ་ཞིག་དེ་ལ་ཁྲོ་བོ་རབ་ཏུ་འབར་བས་མཚོན་ཆའི་ཆར་བརྩོན་པར་རབ་
ཏུ་ཕབ་སྟེ། ཕོ་ཡིན་ན་གཡས་ནས་བཏུབས། མོ་ཡིན་ན་གཡོན་ནས་རྡུལ་
དུ་གཏུབ་པར་བསམས་པའོ། །གཏུབས་པའི་དུམ་བུ་དེ་བསྲེག་པར་བསྟན་ཏེ་
དེའི་ཕྱིར། དྲག་པོ་ཧོམ་གྱི་དཀྱིལ་འཁོར་དུ། །ཚེར་མ་ཅན་གྱི་མེ་སྦར་ཏེ། །
ལྷའི་ཚོགས་ལ་ཐིམ་པར་དབུལ་ཞེས་གསུངས་པ་ཡིན་ཏེ། དྲག་པོ་ཧོམ་གྱི་ནང་དུ་་
ཚེར་མ་ཅན་གྱི་ཤིང་ལ་མེ་སྦར་ཏེ། དེར་དྲག་པོའི་སྐབས་ནས་འབྱུང་བའི་ཏིང་་
ངེ་འཛིན་བྱས་ཏེ་ལྷ་ལ་ཕུལ་ན། སངས་རྒྱས་ཉིད་ཀྱང་འཇིག་པར་འགྱུར་ན།
སེམས་ཅན་རྣམས་ལྟ་སྨོས་ཀྱང་ཅི་དགོས་ཏེ་མི་དགོས་སོ་ཞེས་སྟོན་པས་གསུངས་་
སོ༑ །དྲག་པོའི་དཀྱིལ་འཁོར་སྟོན་པའི་ལེའུ་ལ་ནི། དྲག་པོའི་དཀྱིལ་འཁོར་
སྟོན་པའི་ལེའུའོ།། །།
བདུད་རྩི་ཐིགས་པ་ཞེས་བྱ་བ་རྒྱ་ཆེར་བཤད་པ་ལས། ཀུན་རྫོབ་ཀྱི་བདེན་
པ་འབའ་ཞིག་བཤད་པའི་ལེའུ་བརྒྱད་པའོ།། །།
དེ་ལྟར་དྲག་པོའི་དཀྱིལ་འཁོར་བསྟན་ཀྱང་སྔགས་དང་ཕྱག་རྒྱ་མ་བསྟན་
པར་མི་འགྲུབ་པས་དེ་བསྟན་པའི་ཕྱིར། དེ་ནས་ཞེས་པ་ལ་སོགས་པ་གསུངས་ཏེ།
བཅོམ་ལྡན་འདས་དེས་བཤད་དོ་ཞེས་སྦྱར་རོ། །
དེ་ཡང་སྔོན་ལ་ཁྲག་འཐུང་ཆེན་པོའི་སྔགས་དང་། ཕྱག་རྒྱ་བསྟན་ཏེ་
དེའི་ཕྱིར། ཨོཾ་ཤྲཱི་བཛྲ་ཀུ་མ་ར་ཡཀྵ་ཧཱུཾ། ཞེས་པ་ལ་སོགས་པས་བསྟན་ཏེ་


བདག་ཉིད་ཀྱི་ཐུགས་ཀའི་ཡེ་ཤེས་སེམས་དཔའི་རྡོ་རྗེའི་ནང་ན་ཟླ་བ་ཉི་མ་ཁ་སྦྱར་
གྱི་དབུས་ན། ཧཱུཾ་ལས་སྔགས་ཀྱི་འཕྲེང་བ་གཡོན་བསྐོར་དུ་བསྐོར་ནས་གནས་པ་
ལ༑ ཟླ་བ་དང་ཉི་མ་ནི་འབྱུང་བ་བཞིའི་རང་བཞིན་ཡིན་པས་དེས་བསྐྱེད་དེ།
རྩ་གཡས་ནས་འགྲོ་སྟེ། ཇི་ལྟར་སྤྲོ་བ་དང་བསྡུ་བ་བསྟན་པའི་རིམ་པར་འགྱུར་
བའམ༑ ཡང་ན་སྔགས་མང་པོ་བཟླས་པས་ཡི་གེ་མངོན་པར་མཐོང་བ་འམ།
ཡང་ན་ཡི་གེའི་འཕྲོ་འདུ་བྱས་ཤིང་སྔགས་བཟླས་པས། གྲུབ་པའི་ཚད་མེ་ཏོག་ལ་
སྔགས་བཟླས་ནས་ནམ་མཁའ་ལ་བསྐྱུར་བ་དང་སླར་ལ་མི་ལྟུང་བར་ནམ་མཁའ་ལ་
འདུག་པ་ནི། འགྲུབ་པའི་ཚད་དོ། །དེ་ལྟར་འགྲུབ་པ་དང་། ལས་འདི་ལྟར་
འགྲུབ་པར་འགྱུར་ཏེ། ཕྱག་རྒྱ་བཅས་ནས་གང་ཡིན་པ་ལ་གདོད་ནས་སྔགས་
བཟླས་པ་དང་ཇི་ལྟར་འདོད་པ་བཞིན་དུ་འགྲུབ་སྟེ། སྔགས་ཀྱི་གྲུབ་སྟེ་མཐར་
ཕྱིན་པའོ། །ཇི་ལྟར་རྒྱས་པར་བཤད་པ་བཞིན། །འོག་མ་རྣམས་ལའང་ཤེས་པར་
བྱའོ༑ །ཁྲོས་པའི་སྟེངས་སུ་གནས་ནས་ཀྱང་ཞེས་བྱ་བ་ནི་རབ་ཏུ་སྤྱན་ཟློག་པ་ལ་
བྱའོ༑ །གཡས་པ་རྡོ་རྗེ་གདེངས་པའི་ས། །ཞེས་བྱ་བ་ནི། ལག་པ་གཡས་་་
པས་རྡོ་རྗེ་གཟུང་སྟེ་འཕྱར་བའོ། །ལག་པ་གཡོན་པ་ཕུར་པ་འདེབས་ཚུལ་དུ་ཞེས་
བྱ་བ་ནི། ལག་པ་གཡོན་པས་ཕུར་པ་འདེབས་ཚུལ་དུ་ཁུ་ཚུར་བཅངས་ལ་ཕར་་་
གཏད་པའི་ཚུལ་དུ་བྱ་བའོ། །ཞབས་གཉིས་ནི་གཡས་པ་བརྐྱང་གཡོན་པ་བསྐུམ་
པའི་ཚུལ་དུ་གནས་པར་བྱ་བ་ནི་དཔལ་ཁྲག་འཐུང་ཆེན་པོའི་སྔགས་དང་ཕྱག་རྒྱ་་
ཡིན་པར་བཤད་དོ། །གོང་དུ་གསུངས་པའི་སྔགས་དང་ཕྱག་རྒྱ་གྲུབ་པའི་དུས་་་
འདི་ཡིས་ནི། སངས་རྒྱས་རྡོ་རྗེ་འཛིན་པ་ཡང་རབ་ཏུ་བསྒྲལ་ཏེ། འཆི་བར་་་
འགྱུར་ན། ཁམས་གསུམ་གྱི་སྐྱེ་བོ་སྨོས་ཀྱང་ཅི་དགོས་ཏེ། འཆི་བར་འགྱུར་རོ་་
ཞེས་པའི་ཐ་ཚིག་གོ། །དེ་ཡང་ཁྲོས་པའི་རྒྱལ་མོའི་སྔགས་དང་ཕྱག་རྒྱ་བསྟན་ཏེ།


བདུད་རྩི་ཐིགས་པ་ཞེས་བྱ་བ

ཨོཾ་བཛྲ་ཀྲོ་ཏ་ཨེ་ཀ་བཛྲ་ཧཱུཾ་ཡ་ཞེས་བྱ་བ་ནི། ཁྲོ་མོའི་སྔགས་སོ། །ཕྱག་རྒྱ་
ཉིད་དཀྱུས་ཉིད་གསལ་ལོ། །དབང་དུ་འགྱུར་བར་ངེས་ཞེས་བྱ་བ་ནི་རྡོ་རྗེ་གསང་
བ་བཀའ་ནོད་པའི་ནང་ནས་ཀྱང་། མོ་གཟུགས་འཇིག་རྟེན་དབང་དུ་འགྱུར་
ཞེས་གསུངས་ཏེ། མོའི་གཟུགས་དེས་སེམས་ཅན་འདོད་ཆགས་ཅན་དབང་དུ་་་་
འདུ་བའོ། །དེ་ནས་སྲས་ཕུར་པའི་སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཀཱི་
ལི་ཀཱི་ལ་ཞེས་པ་ནས། ཁམས་གསུམ་སྐྱེ་བོ་སྨོས་ཅི་དགོས་ཞེས་པའི་བར་གྱིས་་
བསྟན་ཏེ་གོ་སླའོ། །དེ་ནས་ཧཱུཾ་ཀ་རའི་སྔགས་དང་ཕྱག་རྒྱ་བསྟན་ཏེ། ཨོྃ་བཛྲ་
ཀྲོ་ཏ་ཧཱུྃ་ཀ་ར་ཧཱུཾ་ཞེས་བསྐྱེད་པ་རྐྱེན་གྱི་སྔགས་སོ། །གརྫ་གརྫ་ཧཱུཾ་ཕཊ། ཅེས་པ་
ནི་བཟླས་པ་ལས་ཀྱི་སྔགས་སོ། །སྔགས་འདི་ལས་ཀྱི་དུས་སུ་རྩ་བའི་སྔགས་དང་་
འགྲོགས་ཏེ། བཟླས་པ་ལས་ཁྲོ་བོ་ཧཱུཾ་ཀ་རའི་ཧཱུཾ་ལས་སྐུ་གསུང་ཐུགས་ཀྱི་ཁྲོ་མོ་་་་་
མང་པོ་རྒྱུད་པར་བྱུང་ནས་ལག་ན་ལྕགས་ཀྱུ་ཐོགས་ནས་དགུག་པར་བྱེད་པའོ། །
དེའི་ཕྱག་རྒྱ་ནི་གོ་སླའོ། །དེ་ནས་རྣམ་པར་རྒྱལ་བའི་སྔགས་དང་ཕྱག་རྒྱ་བསྟན་་
པའི་ཕྱིར། ཨོཾ་བཛྲ་ཀྲོ་ཏ་བི་ཙ་ཡ་ཧཱུཾ་ཞེས་པ་ནི་བསྐྱེད་པའི་རྐྱེན་གྱི་སྔགས་སོ།།
ཧ་ན་ཧ་ན་ཧཱུྃ་ཕཊ་ཅེས་པ་ནི་བཟླས་པ་ལས་ཀྱི་བསྔགས་སོ། །སྔགས་འདི་་་
བཟླས་ཤིང་གནས་ན་གྲུབ་པའི་དུས་ན་ཅི་ཡང་བཟློག་པར་བྱེད་དོ། །དྲག་པོའི་
དུས་སུ་སྔགས་བཟླས་པས་གཟས་པ་པོ་ལ་གྲོགས་བྱེད་པའི་ལྷ་ཀླུ་གང་ཡིན་པ་དེ་
བཟློག་པར་བྱེད་པ་སྟེ། དད་ནས་འགྲོ་བའོ།དེ་ནས་དབྱུག་པ་སྔོན་པོའི་
སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཀྲོ་ཏ་ནཱི་ལ་དཎྜ་ཧཱུཾ་ཞེས་བསྐྱེད་པ་རྐྱེན་
གྱི་སྔགས་སོ། །།ད་ཧ་ད་ཧ་ཧཱུྃ་ཕཊ་ཅེས་པ་ནི་བཟླས་པ་ལས་ཀྱི་སྔགས་ཏེ།
བསྔགས་འདི་བཟླས་པའི་དུས་ན་དབྱུག་པ་སྔོན་པོ་ལས་ཁྲོ་བོ་འཆོལ་བ་མང་པོ་
འཐོན་ཏེ། གཟས་པ་པོ་གང་ཡིན་ཏེ་གསོད་པའོ། །ཕྱག་རྒྱ་དཀྱུས་ཉིད་གསལ་


ལོ༑ །དེ་ནས་གཤིན་རྗེ་གཤེད་པོའི་སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཡ་
མཱནྟ་ཀ་ཧཱུཾ་ཞེས་པ་ནི་བསྐྱེད་པ་རྐྱེན་གྱི་སྔགས་སོ། །པ་ཙ་པ་ཙ་ཧཱུྃ་ཕཊ་ཅེས་པ་
བཟླས་པ་ལས་ཀྱི་སྔགས་སོ། །སྔགས་འདི་བཟླས་ཤིང་ཕྱག་རྒྱ་བཅིངས་པའི་
དགུག་པར་བྱ་བའི་དུས་ན་ལྕགས་ཀྱུ་ཅན་དུ་འཕྲོ་བ་དང་བསད་པར་བྱ་བའི་དུས་
ན་མཚོན་ཆས་གདུག་པ་ཅན་ཐོགས་པ་འཕྲོ་བ་དང་དབྱེ་བའི་དུས་ན་གདུག་པ་ལ་
སོགས་པ་སྤྲོ་བ་དང་། སྐྲད་པའི་དུས་ན་རྔ་མོ་ལ་སྐྱོན་ནས་དེད་ནས་འགྲོ་བའི་
ལས་བྱེད་པའོ། །དེ་ནས་ཡང་མི་གཡོ་མགོན་པོའི་སྔགས་དང་ཕྱག་རྒྱ་བསྟན་ཏེ།
ཨོཾ་བཛྲ་ཀྲོ་ཏ་ཨརྱ་ཨ་ཙ་ལེ་ཧཱུཾ་ཞེས་པ་ནི། བསྐྱེད་པ་རྐྱེན་གྱི་སྔགས་སོ། །བརྙ་
བནྡྷ་ཧཱུྃ་ཕཊ་ཅེས་པ་བཟླས་པ་ལས་ཀྱི་སྔགས་སོ། །སྔགས་འདི་བཟླས་ཤིང་ཕྱག་རྒྱ་
བཅས་པས། ལྷ་དང་ཀླུ་དང་གནོད་སྦྱིན་ཐམས་ཅད་ཅི་བསྒོ་བའི་ལས་ཐམས་
ཅད་བྱེད་པར་འགྱུར་ཏེ། བགེགས་བསལ་བྲེད་ཅིང་བརྒྱལ་བར་འགྱུར་རོ། །དེ་
ནས་ཡང་རྡོ་རྗེ་རྟའི་སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཀྲོ་ཏ་ཧ་ཡ་ཤྲཱི་བ་ཧཱུྃ།
བསྐྱེད་པ་རྐྱེན་གྱི་སྔགས་སོ། །ཧུ་ལུ་ཧུ་ལུ་ཧཱུྃ་ཕཊ་ཅེས་པ་ནི། བཟླས་པ་ལས་ཀྱི་
སྔགས་སོ། །སྔགས་བཟླས་ཕྱག་རྒྱ་བཅིངས་ཏེ། གཏད་པས་དུག་འཇོམས་
པར་འདོད་པའི་དུས་ན་རྟ་མགྲིན་ཡབ་ཡུམ་གྱི་བདུད་རྩི་དུག་གིས་ཟིན་པའི་བུ་
གར་དྲངས་ཞིང་བསྟིམ་པས་དུག་སེལ་བར་གྱུར་ཏོ། །སེར་བ་བཟློག་པའི་དུས་
ན་བ་སྤུའི་བུ་ག་ནས་ཀྱང་ཁྲོ་བོ་རལ་གྲི་ཐོགས་པ་མང་པོ་བྱུང་སྟེ། སྤྲིན་རལ་
པར་བསམ་མོ། །བདག་ཉིད་ཀྱིས་ཀྱང་མིག་བཟློག་ལ་སྔགས་བཟླས་སོ། །
ནད་པ་བསྲུང་བར་འདོད་ན། བདུད་རྩིའི་ཆུ་རྒྱུན་སེང་གེའི་སྒོ་ནས་དྲངས་ལ་
ནད་པ་ལ་བསྟིམ་སྟེ་ནད་ཐམས་ཅད་བྱང་བཀྲུས་པར་བསམ་མོ། །ཡང་གཞན་
གྱིས་མི་ཐུབ་པའི་སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཀྲོ་ཏ་ཨ་པ་ར་ཙི་ཏ་ཧཱུཾ།


བདུད་རྩི་ཐིགས་པ་ཞེས་བྱ་བ 
བསྐྱེད་པ་རྐྱེན་གྱི་སྔགས་སོ། །ཏིསྟ་ཏིསྟ་ཧཱུྃ་ཕཊ་ཅེས་པ་ནི་བཟླས་པ་ལས་ཀྱི་སྔགས་
སོ།སྔགས་བཟླས་ཕྱག་རྒྱ་བཅིངས་ནས་གཏད་པས་གདོན་ལ་སོགས་པ་ཐམས་
ཅད་གཟིར་བར་བྱེད་པའོ། །དེ་ནས་ཡང་བདུད་རྩི་འཁྱིལ་པའི་སྔགས་དང་ཕྱག་
རྒྱ་བསྟན་ཏེ། ཨོཾ་བཛྲ་ཀྲོ་ཏ་ཧཱུཾ་ཨ་མྲྀ་ཏ་ཀུཎྜ་ལི་ཧཱུཾ་ཞེས་པ་ནི་བསྐྱེད་པ་རྐྱེན་གྱི་་་་
སྔགས་སོ། །ཚིན་ཚིན་ཧཱུཾ་ཕཊ་ཅེས་པ་ནི་བཟླས་པ་ལས་ཀྱི་སྔགས་སོ། །སྔགས་
བཟླས་ཕྱག་རྒྱ་གཏད་པས་སངས་རྒྱས་དང་བྱང་ཆུབ་སེམས་དཔའ་ཡང་བསྐྱོད་པར་
ནུས་ན་གཞན་ལ་སྐྲད་པ་ལྟ་སྨོས་ཀྱང་ཅི་དགོས་ཞེས་སོ། །དེ་ནས་ཡང་ཁམས་་་་
གསུམ་རྣམ་པར་རྒྱལ་བའི་སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཀྲོ་ཏ་ཏྲེ་ལོཀྱ་བི་
ཙ་ཡ་ཧཱུཾ་ཞེས་བསྐྱེད་པ་རྐྱེན་གྱི་སྔགས་སོ། །བིནྡྷུ་བིནྡྷུ་ཧཱུཾ་ཕཊ་ཅེས་པ་ནི་བཟླས་པ་
ལས་ཀྱི་སྔགས་སོ། །སྔགས་བཟླས་ཕྱག་རྒྱ་བཅིངས་ཏེ། བདག་གི་ཐུགས་ཀ་་་་
ནས་ཁྲོ་བོའི་ཞགས་པ་ཐོགས་པ་བཅིང་བར་བྱེད་དོ། །དེ་ནས་སྟོབས་པོ་ཆེའི་་
སྔགས་དང་ཕྱག་རྒྱ་བསྟན་ཏེ། ཨོཾ་བཛྲ་ཀྲོ་ཏ་ཧཱུཾ་མ་ཧ་བ་ལ་ཧཱུཾ་ཞེས་པ་ནི་བསྐྱེད་པ་
རྐྱེན་གྱི་སྔགས་སོ། །སྤོ་ཏ་ཡ་སྤོ་ཏ་ཡ་ཧཱུྃ་ཕཊ་ནི་བཟླས་པ་ལས་ཀྱི་སྔགས་སོ། །
སྔགས་བཟླས་ཕྱག་རྒྱ་གཏད་པས་ཐན་པ་བྱུང་བའི་དུས་ན་ཀླུ་ཐམས་ཅད་བྲེད་ཅིང་་
བརྒྱལ་ནས་ཆར་འབེབས་པར་བྱེད་དོ། །ཧ་ཅང་ཡང་ཆར་ཆེས་ན་དུར་ཁྲོད་
ཀྱི་རས་ལ་འདུག་ནས་སྔགས་མཇུག་ནས་བཟློག་སྟེ་བཟླས་ན་ཆར་པ་འཆད་པར་
འགྱུར་རོ། །
དེ་ནས་ཡང་ཁྲོ་མོ་རྣམས་ཀྱི་མཚན་ཉིད་ཐབས་ཀྱི་ལས་ཇི་ལྟར་ཡིན་པ་ལྟར་
ཤེས་པར་བྱའོ། །།དཀྱུས་ནི་དགྲོལ་མི་དགོས་སོ། །གཞན་ཡང་སྤྲུལ་པའི་ཕོ་ཉ་
དང་ཞེས་པ་ལ་སོགས་པ་རྣམས་ནི། ངེས་པ་མེད་པར་རྒྱལ་བས་གསུངས་སོ། །
སྔགས་དང་ཕྱག་རྒྱའི་ལེའུ་ལས་ནི་སྔགས་དང་ཕྱག་རྒྱའི་ལེའུའོ། །བདུད་རྩི་


ཐིགས་པའི་རྒྱ་ཆེར་བཤད་པ་ལས་ཀུན་རྫོབ་ཀྱི་བདེན་པ་འབའ་ཞིག་གིས་བཤད་
པའི་ལེའུ་སྟེ། དགུ་པའོ།།
དེ་ལྟར་སྔགས་དང་ཕྱག་རྒྱ་ལ་སོགས་གསུངས་ཀྱང་སྲས་བསྐྱེད་པ་ལ་སོགས་
པའི་ཏིང་ངེ་འཛིན་གྱི་རིམ་པར་ཆེ་བ་མེད་ན་ལས་ཀྱི་གོ་སྐབས་ཀྱིས་མི་ཕྱེད་པས།
ཏིང་ངེ་འཛིན་རིམ་པར་ཕྱེ་བ་བསྟན་པའི་ཕྱིར། དེ་ནས་ཞེས་པ་ལ་སོགས་པ་
གསུངས་ཏེ། བཅོམ་ལྡན་འདས་ཀྱིས་འདི་གསུངས་སོ། །ཞེས་བྱ་བར་སྦྱར་རོ། །
གང་གསུངས་ཤེ་ན། ཐབས་འོག་ནས་འབྱུང་བ་འདི་གསུངས་སོ། །ནམ་
མཁའི་དབྱིངས་ཀྱི་དབུས་གནས་པར། །ཉི་མའི་དཀྱིལ་འཁོར་བསྒོམ་པར་བྱ་ཞེས་
བྱ་བ་ནི། ནམ་མཁའི་དབྱིངས་ནི་ཆོས་ཀྱི་འབྱུང་གནས་ཏེ། དེའི་ནང་དུ་ཡི་གེ་
བསམས་ལ་དེ་ཡོངས་སུ་གྱུར་པ་ལས་ཉི་མའི་དཀྱིལ་འཁོར་བསྒོམ་མོ། །དེ་དབུས་
བདག་པོའི་གཟུགས་བསམ་སྟེ། ལས་རྣམས་ཐམས་ཅད་བརྩམ་པར་བྱ་ཞེས་བྱ་བ་
ནི་ཉི་མའི་དཀྱིལ་འཁོར་དེའི་དབུས་སུ་ཡི་གེ་ཧཱུཾ་ཧཱུཾ་དེ་ལས་རྡོ་རྗེ་རྩེ་དགུ་པ་དེ་ལས་་
བདག་པོའི་གཟུགས་སུ་བསྐྱེད་དེ། སྐུ་ཡོངས་སུ་རྫོགས་པ་དང་། ལས་ཐམས་་་་
ཅད་བརྩམ་པར་བྱའོ། །ནམ་མཁའི་འཁོར་ལོ་རབ་བསྒྱུར་བས་ཞེས་བྱ་བ་ནི།
ནམ་མཁའི་གཉིས་མེད་པའི་ཡེ་ཤེས་སྟོང་པ་ཉིད་ཡིན་ལ། དེའི་འཁོར་བཅོམ་
ལྡན་འདས་རྡོ་རྗེ་གཞོན་ནུས་བསྒྱུར་བ་ལས་རྣམས་ཐམས་ཅད་བྱེད་པར་འགྱུར་ཏེ།
མི་བྱ་བ་གང་ཡང་མེད་དོ། །དོན་དམ་པ་བྱང་ཆུབ་ཀྱི་སེམས་སོ།
དེ་ནས་སྲས་ཕུར་པ་བསྐྱེད་པའི་ཏིང་ངེ་འཛིན་བསྟན་པའི་ཕྱིར། དེ་ནས་
ཞེས་པ་ལ་སོགས་པ་གསུངས་ཏེ། ཕུར་པ་རྒྱུན་གྱི་ཏིང་ངེ་འཛིན་འདི་གསུངས་སོ།།
ཞེས་བྱ་བ་ནི། མགོ་ནས་འབྱུང་བ་འདི་རྣམས་སོ། །གདེང་དང་ལྡན་པའི་རྣལ་་


བདུད་རྩི་ཐིགས་པ་ཞེས་བྱ་བ 
འབྱོར་པས། །ཞེས་བྱ་བ་ནི་ཡང་དག་པའི་ཏིང་ངེ་འཛིན་དང་དུས་རྟག་ཏུ་མི་་་་
འབྲལ་ཞིང་། སེམས་བདེ་བའི་ཉམས་ཡོད་པ་ནི། གདེང་དང་ལྡན་པའི་རྣལ་
འབྱོར་པས། །དེས་བསྒོམ་པར་བྱ་བ་ནི། འདི་སྟེ་དང་པོ་དངོས་མེད་བྱང་ཆུབ་
སེམས༑ །སྟོང་པ་ཆེན་པོའི་ཏིང་ངེ་འཛིན་ལས། །ཞེས་བྱ་བ་ནི། དང་པོ་
ཆོས་ཀྱི་དབྱིངས་སྤྲོས་པའི་མཐའ་བརྒྱད་དང་བྲལ་བ་དེ་ཉམས་སུ་བླངས་ནས་་་
བསྒོམས་ཏེ། དངོས་པོ་ཅི་ཡང་མེད་པའི་ངང་ལ་རྫས་ཀྱི་ཕུར་པ་ཁྲོ་བོའི་གཟུགས་
སུ་བསྟན་ཏེ། དེ་ཡང་ཇི་ལྟར་རྟག་ཅེ་ན། རྒྱ་མདུད་སྟེང་དུ་གཞལ་ཡས་ཁང་། །
ཁྲག་འཐུང་ཚོགས་ཀྱིས་རྣམ་པར་བསྒོམ། །ཞེས་པའི་བར་གྱིས་བསྟན་ཏེ། རྒྱ་
མདུད་དབུ་མའི་སྟེང་རིན་པོ་ཆེ་ཟུར་བརྒྱད་པའི་ནང་དུ་གཞལ་ཡས་ཁང་བསྒོམ་་་་་
པར་བྱའོ། །རྒྱན་ལ་སོགས་པ་གཞུང་གཞན་ལས་གསུངས་པ་ཇི་བཞིན་པའི་རིམ་
པའོ་གཞལ་ཡས་ཁང་དེའི་ནང་དུ་ཞིང་རྣམས་ཀྱི་གདན་སྟེངས་སུ་གསལ་བའི་སྟེང་་
སྟེ༑ ཉི་མ་དང་ཟླ་བ་གཉིས་བརྩེགས་པའི་སྟེང་དུ་ཁྲག་འཐུང་གི་ཚོགས་འོད་
ཟེར་གྱིས་སྤྱན་དྲངས་ནས། གཞལ་ཡས་ཁང་གི་ནང་དུ་རྒྱས་པར་བསྒོམ་མོ། །
དེ་ལ་ཏིང་ངེ་འཛིན་གྱི་མཆོད་པ་དབུལ་ལོ། །དེ་ལས་སྲས་མཆོག་ལ་ཡང་ཞེས་བྱ་
བ་ནི། རྟེན་དང་བརྟེན་ཅན་དུ་དེ་ལས་སྲས་མཆོག་ཀཱི་ལ་ཡ་ཞེས་བྱ་བ་ནི།
རྟེན་དང་བརྟེན་ཅན་དུ་བཅས་པའི་ཕུར་པ་དེ་ལས་ཏེ་རྟེན་དང་བརྟེན་ཅན་དུ་་
བཅས་པའི་བདག་གི་ཞལ་དུ་ཐིམ་ནས་ལྟེ་བའི་དབུས་སུ་ཡེ་ཤེས་ཀྱི་མེས་བཞུ་ནས།
ཡུམ་གྱི་པདྨ་ལ་གསང་བའི་རྡོ་རྗེ་ཡིས་འཕྲོས་པས་སྲས་ཕུར་དུ་བསྙེན་བསྒྲུབ་གཉིས་
ལ་ནི་གཅིག་དུ་འགྱུར། ལས་ཀྱི་དུས་སུ་ཉི་ཤུ་རྩ་གཅིག་གོ། །དེ་ཡང་འོད་དཔུང་
ལས་ཕྱག་མཚན་ལས་སྐུར་བསྐྱེད་དོ། །ཞལ་གཅིག་ཕྱག་བཞི་པའོ། །དབུ་སྐྲ་
ཁམ་ནག་གྱེན་དུ་འབར་བ་སྤྱན་གསུམ་པ་ཅན། དེ་ལས་སྲས་མཆོག་ཀཱི་ལ་ཡ་ཞེས་


བྱ་བའོ། །རྒྱ་མདུད་མན་ཆད་ཁྲོ་བོའི་གཟུགས་ཞེས་བྱ་བ་ནི། ཟུར་གསུམ་པར་
གནས་པའོ། །ཕུར་པའི་ལྷ་ཉིད་གསལ་བར་བསྒོམ་ཞེས་བྱ་བ་ནི། ཕུར་པའི་་་
ཐུགས་ཀ་ནས་ཧཱུཾ་ལས་ཡི་གེའི་ཕྲེང་བས་བསྐོར་བར་གནས་ཏེ། ཡིད་ཀྱིས་གསལ་
བར་བྲིས་ལྟ་བར་བྱའོ། །དེ་ཉིད་བྱིན་དང་ལྡན་པའི་ཕྱིར་ཞེས་བྱ་བ་ནི། སྲས་
ཕུར་པ་དེ་ཉིད་བྱིན་དང་ཡང་ལྡན་པར་བྱ་བའི་ཕྱིར། ཨོཾ་ཧྲི་ཕཊ་ཅེས་ཡིག་འབྲུ་་
བསམ་ཞེས་བྱ་བ་ནི་ཡི་གེ་གསུམ་པོའོ། །ཡོངས་སུ་བསམ་པར་བྱ་བའོ། །དེ་་་་
གང་དུ་བསམ་ཞེ་ན། སྤྱི་བོ་རྐེད་པ་རྩེ་མོ་ལ་ཞེས་གསུངས་ཏེ། སྤྱི་བོ་ཨོཾ་དཀར་
པོ༑ རྐེད་པ་ཧྲི་དམར་པོ། རྩེ་ལ་ཕཊ་མཐིང་ནག་གོ། །དེ་ལྟར་བཀོད་པ་ཇི་
ལྟར་བསྒོམ་ཞེ་ན། སྐུ་གསུང་ཐུགས་སུ་བསྒོམ་པར་བྱ་ཞེས་གསུངས་ཏེ། ཨོ་་་་
ལས་ཟླ་བའི་དཀྱིལ་འཁོར་གྱི་སྟེང་དུ་སྐུའི་རྡོ་རྗེ་བསྒོམ་མོ། །ཧྲི་ལས་པདྨ་འདབ་་
བརྒྱད་པའི་སྟེང་དུ་གསུང་གི་རྡོ་རྗེ་བསྒོམ་མོ། །ཕཊ་ལས་ཉི་མའི་དཀྱིལ་འཁོར་གྱི་
སྟེང་དུ་ཐུགས་ཀྱི་རྡོ་རྗེ་བསྒོམ་སྟེ། སྐུས་སྐུ་རྣམ་པར་དག་གཅིང་བརྗོད་པར་
བྱིན་གྱིས་བརླབ་པ་དང་། གསུང་གིས་གསུང་རྣམ་པར་དག་ཅིང་དྲག་པོའི་
གདངས་སྒྲ་དང་ལྡན་པར་བྱིན་གྱིས་བརླབ་པ་དང་། ཐུགས་ཀྱིས་ཐུགས་རྣམ་
པར་དག་ཅིང་ཞེས་་སྡང་ཆེན་པོས་སྒྲོལ་བའི་མཐུ་དང་ལྡན་པའོ། །དེ་ནས་ཡེ་ཤེས་
ལྔ་དང་ལྡན་པར་བྱིན་གྱིས་བརླབ་སྟེ། ཡེ་ཤེས་ལྔའི་ཡི་གེ་ལྔ་ཞེས་བྱ་བ་ནི། མེ་
ལོང་ལྟ་བུའི་ཡེ་ཤེས་ལ་སོགས་པ་ལས་བྱུང་བའི་ཡི་གེ་འོག་ནས་འབྱུང་བ་འདི་ལྔའོ། །
ཨོཾ་ཨ་ཧཱུཾ་སྭ་ཧ། ལྔ་པོ་འདིའོ། །དེ་གང་དུ་བསྒོམ་ཞེ་ན། སྤྱི་བོ་ལྕེ་དང་སྙིང་ག་
དང་། །རྐེད་པ་ཡན་ལག་དག་ལ་སྟེ། །ཞེས་བྱ་བ་ནི། སྤྱི་བོ་སྟེ། སྟེང་གི་་
སྒོར་ཨོཾ་བསྒོམ་མོ། །དེ་ནི་ཆོས་ཀྱི་དབྱིངས་ཀྱི་ཡེ་ཤེས་ལས་བྱུང་བ་སྟེ། དེ་དང་
ལྡན་པར་བྱིན་གྱིས་བརླབ་པའོ། །ལྕེ་ལ་ཨཾ་སྟེ་སོ་སོར་རྟོག་པའི་ཡེ་ཤེས་ལས་་་་་


བདུད་རྩི་ཐིགས་པ་ཞེས་བྱ་བ

བྱུང་བ་སྟེ། དེ་དང་ལྡན་པར་བྱིན་གྱིས་བརླབ་པའོ། །རྐེད་པར་སྭ་སྟེ་མཉམ་
པ་ཉིད་ཀྱི་ཡེ་ཤེས་ལས་འབྱུང་། དེ་དང་ལྡན་པར་བྱིན་གྱིས་བརླབ་པའོ། །
སྙིང་གར་ཧཱུཾ་སྟེ་མེ་ལོང་ལྟ་བུའི་ཡེ་ཤེས་ལས་བྱུང་བ་སྟེ། དེ་དང་ལྡན་པར་བྱིན་་་
གྱིས་བརླབ་པའོ། །ཡན་ལག་གི་རྐེད་མཚན་དུ་ཧ་སྟེ། བྱ་བ་གྲུབ་པའི་ཡེ་ཤེས་
ལས་བྱུང་བ་སྟེ། དེ་དང་ལྡན་པར་བྱིན་གྱིས་བརླབ་པའོ། །
དེ་ལྟར་ཡེ་ཤེས་ལྔ་དང་ལྡན་པར་བྱིན་གྱིས་བརླབས་ནས། ད་ནི་སྤྲོ་བསྡུའི་
ཡི་གེ་ཐུགས་ཡེ་ཤེས་རྩེ་གཅིག་པར་བྱིན་གྱིས་བརླབས་ཏེ། དེ་བསྟན་པའི་ཕྱིར།
སྤྲོ་དང་བསྡུ་བའི་ཡི་གེ་སྟེ། ཧཱུཾ་གསུམ་དང་ནི་ཕཊ་གསུམ་གྱིས། གསུངས་ཏེ་
སྤྲོ་བར་བྱ་བ་སྟེ་ཕཊ་ཏོ། །བསྡུ་བའི་ཡི་གེ་ཧཱུཾ་ངོ་། །དེ་ལྟ་བའི་ཡི་གེ་དྲུག་པོ་
གང་དུ་བཀོད་ཅེ་ན། ངོས་གསུམ་དང་ཟུར་གསུམ་ལ་རྩེ་མོ་གཅིག་ཏུ་བསྒོམ་པར་
བྱའོ་ཞེས་གསུངས་ཏེ། ངོས་གསུམ་ལ་ཧཱུཾ་གསུམ། ཟུར་གསུམ་ལ་ཕཊ་གསུམ།
ངོས་ཀྱི་ཧཱུཾ་གསུམ་ནི། ཐུགས་ཀྱི་རང་བཞིན་ལ་རྣམ་པར་ཐར་པའི་སྒོ་སྟོང་པ་ཉིད་
དང་། མཚན་མ་མེད་པ་དང་། རང་བཞིན་གྱིས་འོད་གསལ་བ་གསུམ་མངའ་
བས་ཧཱུཾ་གསུམ་སྟེ། དེས་ཉོན་མོངས་པ་འཇོམས་པའི་རྟགས་སུ། ཟུར་གསུམ་་
ལ་ཕཊ་གསུམ་དུ་བྱུང་བའོ། །
དེ་ནས་གསང་བའི་དཀྱིལ་འཁོར་ནི། སྐུ་ཤིན་ཏུ་རྟས་པ་དེའི་ཕྱི་རོལ་གྱི་
ཨེའི་གདོན་ལ་གདོན་པར་བྱ་སྟེ། ཨོཾ་བཛྲ་ཀཱི་ལི་ཀཱི་ལ་ཡ་ཏིབ་ཏ་ཙཀྲ་ཧཱུྃ་ཛ་ཞེས་
བརྗོད་པ། གསང་བའི་གནས་ནས་ཨེའི་གདན་ལ་བཞུགས་སུ་གསོལ་ལོ། །
བཞུགས་པ་དེ་ལ་དབང་བསྐུར་བར་བྱ་སྟེ། དེ་བསྟན་པའི་ཕྱིར། རིགས་ཀྱི་
དབང་མཆོག་ཐོབ་བྱའི་ཕྱིར། །ཞེས་པ་ལ་སོགས་པ་གསུངས་ཏེ། རང་གི་
རིགས་ཀྱི་དབང་བསྐུར་ཏེ། །ཞེས་བྱ་བ་ནི་རང་གི་རིགས་སོ་སོའི་དབང་བསྐུར་ཏེ།


དེ་ཡང་ཇི་ལྟར་ཞེ་ན། འཆོལ་བར་སྤྲོས་ལ་སོ་སོར་བསྟིམ་ཞེས་གསུངས་ཏེ།
འཆོལ་བར་སྤྲོས་པ་ནི་སྐུའི་རིགས་ལ་ཡང་སྐུ་གསུང་ཐུགས་སྤྲོས་ལ་སྐུ་གསུང་ཐུགས་
ལས་ཡང་དེ་བཞིན་ནོ། །དེ་ལྟར་འཆོལ་བར་སྤྲོས་པས་དུས་གསུམ་གྱི་སངས་རྒྱས་
ཐམས་ཅད་ལ་མཆོད་པ་ཕུལ་ནས། སྐུ་གསུང་ཐུགས་སུ་དབང་བསྐུར་ཅིག་པར་
བསྐུར༑ ཁམས་གསུམ་གྱི་ཉོན་མོངས་པ་སྦྱངས་སླར་ལ་རང་རང་གི་རིགས་མ་
འཆོལ་བར་བསྡུས་ནས་བསྟིམ་པས། སོ་སོའི་དབང་ཐོབ་སྟེ། བྱིན་དང་ལྡན་
པར་འགྱུར་རོ། །དེ་ནས་ཡང་བྱང་ཆུབ་ཀྱི་སེམས་ཀྱིས་དབང་བསྐུར་ཞིང་།
བྱིན་དང་ལྡན་པར་བྱ་བའི་ཕྱིར། གཡས་གཡོན་ཐབས་དང་ཤེས་རབ་ལས་ཞེས་
པ་ལ་སོགས་པ་གསུངས་ཏེ། ལག་པ་གཡས་པ་ཐབས་ཀྱི་རང་བཞིན་ཏེ། དེའི་
མཐིལ་དུ་མ་བསམས་ལ། དེ་ལས་ཉི་མའི་དཀྱིལ་འཁོར་དེའི་སྟེང་དུ། ཨ་
བསམ་ཨ་ལས་ཀུན་ཏུ་བཟང་པོའི་སྐུར་བསྐྱེད་དེ། ལག་པ་གཡོན་པ་ཤེས་རབ་ཀྱི་
རང་བཞིན་ཏེ། དེའི་མཐིལ་དུ་ཨ་བསམ། དེ་ལས་ཟླ་བའི་དཀྱིལ་འཁོར་དེའི་
སྟེང་དུ། ཨ་བསམ་དེ་ལས་ཀུན་ཏུ་བཟང་མོའི་བསྐུར་བསྐྱེད་དོ། །དེའི་རྗེས་་་
ལས་གཡས་གཡོན་གཉིས་ཀའི་སོར་མོའི་མཐིལ་བཅུ་ལ་ཟླ་བའི་དཀྱིལ་འཁོར་བསམ་
པར་བྱའོ། །དེ་ནས་ཐལ་མོ་མཉམ་པོར་སྦྱར་ལ་སུ་ར་ཏ་སྟོམ་ཞེས་བརྗོད་པས།
ཀུན་ཏུ་བཟང་པོ་ཡབ་ཡུམ་སྦྱོར་བ་མཛད་པས། བྱང་ཆུབ་ཀྱི་སེམས་འོད་ཟེར་དུ་་
འཕྲོས་ཏེ། ཟླ་བའི་དཀྱིལ་འཁོར་དག་གི་སྟེང་དུ་གནས་པར་གྱུར་ཏེ། གཡས་
པའི་ལྔ་ལ་གུང་མོ་ལ་ཨཾ་མཐེ་བོང་ལ་ཧཱུཾ་མཛུབ་མོ་ལ་ཏྲཾ། སྲིན་ལག་ལ་ཧྲི།
མཐེ་ཆུང་ལ་ཧ་བསམ་པར་བྱའོ། །གཡོན་པ་རྣམས་ལ་ཡང་དེ་རྣམས་བསམ་པར་
བྱའོ༑ །དེ་ལས་སྐུ་ཡོངས་སུ་རྫོགས་པར་བསྐྱེད་དེ་ལས་སོར་མོ་ཡབ་ཡུམ་བཅུར་
སྒོམ་ཞེས་གསུངས་པའོ། །ཡབ་ཡུམ་བཅུ་པོ་སྦྱོར་བའི་བརྡའ་བསྐུལ་ཏེ། ཨོ་་་་


བདུད་རྩི་ཐིགས་པ་ཞེས་བྱ་བ

བཛྲ་ཨ་ཙ་ལ་ཧཱུཾ་ཞེས་བརྗོད་པས། ཡབ་ཡུམ་རྡོ་རྗེ་དང་པདྨ་ཕྲད་པ་སྟེ། སོར་
མོ་ཅུང་ཟད་བསྣོལ་ལ་ཨོཾ་བཛྲ་བན་ཧཱུཾ་ཞེས་བརྗོད་པས་ཡབ་ཡུམ་སྟོད་སྨད་འཁྱུད་པ་
སྟེ༑ སོར་མོ་རྒྱབ་ཏུ་བསྣོལ་ཏེ་བསྡམ་པའོ། །དེ་ནས་བྱང་ཆུབ་ཀྱི་སེམས་ཡུམ་
གྱི་མཁའ་ལ་གནས་པ་ལ། ཨོཾ་སརྦ་ཏ་ཐཱ་ག་ཏ་པུ་ཙ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ་
ཧཾ་ཞེས་བརྗོད་པས། ཡུམ་གྱི་བ་སྤུའི་བུ་ག་ནས་བྱང་ཆུབ་ཀྱི་སེམས་འཕྲོས་ཏེ།
དུས་གསུམ་གྱི་བདེ་བར་གཤེགས་པ་ལ་མཆོད་པ་ཕུལ། སྲས་ཕུར་པ་འདི་ལ་བྱང་
ཆུབ་སེམས་ཀྱིས་དབང་བསྐུར་ཅིག་པའི་བྱིན་བརླབས་འོད་འཕྲོས་པས། ཞེས་་་་
གསུངས་པ་ཡིན་ནོ། །དེ་ནས་ཕུར་པ་ལག་པས་བླངས་ལ་ས་མ་ཡ་སྟྭཾ་ཞེས་བརྗོད་
ལ་བླང་། མཐེ་བོང་དང་སྲིན་ལག་གུང་མོ་ནི་སྐུ་གསུང་ཐུགས་གསུམ་གྱི་དབུས་སུ་
བཙུག་ལ་ལག་པའི་རྟིང་པ་ཕྱེ་སྟེ། སོར་མོ་རྣམས་ཀྱིས་ཕུར་པ་དྲིལ་ཞིང་། ཨོཾ་
བཛྲ་ཨ་བེ་ཤ་ཡ་ཨ་ཞེས་བརྗོད་པས། དུས་གསུམ་གྱི་བདེ་བར་གཤེགས་པ་ཡབ་་་
ཡུམ་གྱི་བྱང་ཆུབ་ཀྱི་སེམས་མུ་ཏིག་དཀར་པོ་དྲི་མ་མེད་པ་ལྟར། སྲས་ཕུར་པ་ལ་
ཐིམ་སྟེ། ཐིམ་པས་བྱང་ཆུབ་སེམས་ཀྱི་དབང་ཐོབ་ནས་ཤིན་ཏུ་འོད་འཕྲོས་པར་་
འགྱུར་རོ། །དེ་ལ་ནི་འདུ་བྱེད་ལས་ཀྱིས་བྱིན་གྱིས་བརླབས་ཞེས་གསུངས་ཏེ།
ལག་པ་གཡས་གཡོན་གྱི་ཐབས་ཤེས་རབ་གཉིས་ཀྱི་འདུ་བྱེད་ཀྱིས་བསྐུལ་ཏེ་བྱིན་
གྱིས་བརླབས་པའོ། །ཕྱོགས་བཅུ་རྒྱལ་བ་ཡབ་ཡུམ་གྱི་བྱང་ཆུབ་ཀྱི་སེམས་ཀྱི་སྲས་
དེ་ལ་བསྟིམས་པས་དེ་ལ་ནི། ཕྱོགས་བཅུའི་རྒྱལ་བ་ཡབ་ཡུམ་གཉིས་མེད་སྦྱོར་
བའི་བྱང་ཆུབ་སེམས་དཔར་མ་ཆད་པར་དེ་ལ་བསྟིམས། །ཞེས་གསུངས་ཏེ།
སྲས་ཕུར་པ་དེ་ལ་བར་མ་ཆད་པར་བསྟིམ་ཞིང་དབང་བསྐུར་བའོ། །དེས་ཀྱང་
བྱིན་ཆེན་འདུས་པར་འགྱུར་ཞེས་བྱ་བ་ནི། བྱང་ཆུབ་སེམས་ཀྱི་དབང་བསྐུར་
བ་དེས་ཀྱང་དུས་གསུམ་གྱི་བདེ་བར་གཤེགས་པའི་བྱང་ཆུབ་ཀྱི་སེམས་ཀྱི་བྱིན་་


འགྱུར རྒྱུད། ཁྲུ།
བརླབས་ཐམས་ཅད་སྲས་ཕུར་པ་ལ་འདུས་པར་གྱུར་ཏོ།
དེ་ནས་ཡང་སྐུ་གསུང་ཐུགས་དབང་སྟེ། དེའི་ཕྱིར་དེ་ནས་སྐུ་གསུང་
ཐུགས་ཉིད་དུ། བྱིན་གྱིས་བརླབ་ཅིང་བསྟན་བྱ་སྟེ། །ཞེས་གསུངས་ཏེ།
སྔོན་ལ་ཐུགས་སུ་བྱིན་གྱིས་བརླབ་ཅིང་དབང་བསྐུར་བ་བསྟན་ཏེ། བདག་ཉིད་
ལས་ཐུགས་ཕྱག་མཚན་མང་པོ་སྤྲོས་པས་ལས་གཉིས་བྱས་ཏེ་སེམས་ཅན་གྱི་ཀུན་
གཞི་ལ་གནས་པའི་བག་ཆགས་སྦྱངས། བདེ་བར་གཤེགས་པས་སྲས་ཕུར་པ་ལ།
ཐུགས་རྗེས་བྱིན་གྱིས་རློབས་ཤིག་པར་བསྐུལ་ནས། ཕར་འཕྲོས་པས་སླར་འདུས་
པ་དང་དུས་གསུམ་གྱི་བདེ་བར་གཤེགས་པའི་ཐུགས་ཁ་ནས་ཀྱང་ཕྱག་མཚན་མང་
པོ་སྲས་ཕུར་པ་ལ་གཉིས་སུ་མེད་པར་བསྟིམས་པས་སྲས་ཕུར་པའི་ཐུགས་ཀའི་ཧཱུཾ་ལ་
ཐིམ་པས་ཤིན་ཏུ་ཐུགས་བསྟན་ཞིང་འོད་འཕྲོ་བར་འགྱུར་ཏེ། ཕྱག་རྒྱ་བཅས་ཏེ།
ཨོཾ་བཛྲ་སྭ་ཏ་ར་ཙ་ཧཱུྃ་ཞེས་བརྗོད་ཅིང་བསྟིམ་པའོ། །དེས་ནི་ཐུགས་ཉིད་རྡོ་རྗེར་
འགྱུར་ཞེས་གསུངས་ཏེ། བརྟན་པའི་ཕྱིར་རྡོ་རྗེའོ། །དེ་ནས་གསུང་གིས་་་་་
དབང་བསྐུར་ཞིང་བྱིན་གྱིས་བརླབས་ཏེ་ལག་གཉིས་སོར་མོ་རྩེ་སྤྲད་དེ་ཞེས་བྱ་བ་ནི།
ལག་པའི་སོར་མོ་ཀུན་སྤྲད་ཅིང་མ་སྤྲད་ལ་ཁད་པ་ཙམ་བྱ་སྟེ། པདྨ་ལྟ་བུར་བྱས་
པའི་ཕུར་པ་ལག་པའི་རྟིང་པའི་བར་དུ་བཅུག་སྟེ། རྟིང་པས་ཕུར་བུ་དྲིལ་བར་བྱ་
ཞིང་། རྣལ་འབྱོར་རྡོ་རྗེའི་ཚིག་ཏུ་བརྗོད་པའི་སྔགས་ནི་འདི་ཡིན་ཏེ། ཨོཾ་ཕུར་
བུ་བྷ་ཏ་ཕཊ། ཅེས་བརྗོད་པས་བདག་ཉིད་ཀྱི་ཐུགས་ཀ་ནས་ཧཱུཾ། མང་པོ་
འཕྲོས་ཏེ་ལས་གཉིས་བྱས་ཏེ། སེམས་ཅན་ངག་གི་མི་དགེ་བ་ཐམས་ཅད་སྦྱངས་
དུས་གསུམ་གྱི་བདེ་བར་གཤེགས་པ་ཐམས་ཅད་ལ་སྲས་ཕུར་པ་ལ་གསུང་གིས་་
དབང་བསྐུར་ཞིང་བྱིན་གྱིས་རློབས་ཤིག་པར་བསྐུལ་བས། ཧཱུཾ་འཕྲོས་པ་ཉིད་དང་
བདེ་བར་གཤེགས་པའི་ཐུགས་ཀ་ནས་གསུང་ཡིག་འབྲུ་མང་པོ་སླར་འདུས་ནས་


བདུད་རྩི་ཐིགས་པ་ཞེས་བྱ་བ 
སྲས་པོའི་གསུང་གི་གནས་སུ་བྱིན་གྱིས་བརླབ་ཅིང་བསྟིམ་མོ། །དེ་ནི་གསུང་ཉིད་
རྡོ་རྗེར་འགྱུར་ཞེས་ཏེ། དབང་བསྐུར་ཞིང་བྱིན་གྱིས་བརླབས་པས་གསུང་བསྟན་
ཞིང་ཁྲོས་པའི་གདངས་དང་ལྡན་པའོ། །དེ་ནས་ཡང་སྐུའི་དབང་བསྐུར་ཞིང་
བྱིན་བརླབ་པ་སྟོན་ཏེ། ལག་གཉིས་སོར་མོ་རྒྱབ་བསྣོལ་ཏེ། མཐེ་བོང་
གཤིབས་པའི་ཆང་བ་རུ་ཞེས་བྱ་བ་ནི། །ལག་པ་གཉིས་བསྣོལ་ཐལ་མོ་སྦྱར་ལ་
སོར་མོ་རྣམས་བརྒྱབ་ཏུ་བསྣོལ་ཏེ། མཐེ་བོང་གཉིས་གཞིབས་ཏེ། དེའི་བར་
དུ་ཕུར་པ་བཅུག་ལ་རྡོ་རྗེ་བཅུག་ལ་རྡོ་རྗེ་ཕུར་བུ་དེ་འདྲིལ་བར་བྱས་ཤིང་རྣལ་
འབྱོར་པས་ཀྱང་། རྡོ་རྗེའི་ཚིག་ཏུ་བརྗོད་པའི་སྔགས་འོག་ནས་འབྱུང་བ་འདིའོ།
ཨོཾ་ཧ་ན་ཧ་ན་སྟིསྟ་ཙཀྲ་ཧཱུྃ་ཕཊ་ཅེས་བརྗོད་པས་བདག་ཉིད་ཀྱི་ཐུགས་ཀ་ནས་སྐུ་་་་
མང་པོ་སྤྲོས་པ་ལས་གཉིས་བྱས་ཏེ། སེམས་ཀྱི་ལུས་ཀྱི་མི་དགེ་བ་ཐམས་ཅད་་
སྦྱངས།བདེ་བར་གཤེགས་པས་སྲས་ཕུར་པ་ལ་དབང་བསྐུར་ཅིག་པར་བསྐུལ་
བས༑ སྐུ་འཕྲོས་པ་དེ་ཉིད་དང་བདེ་བར་གཤེགས་པའི་ཐུགས་ཀ་ནས། སྐུ་
མང་པོ་བྱུང་ནས་སྲས་ཕུར་པ་ལ་ཐིམ་པས་སྐུའི་གནས་གང་ཡིན་པ་དེ་ལ་བྱིན་གྱིས་
བརླབས་ཤིང་དབང་བསྐུར་བས་དེས་ནི་ལུས་ཉིད་རྡོ་རྗེར་འགྱུར།
དེ་ནས་སྲས་ཕུར་པ་དེ་ལ་མཆོད་པ་བྱ་བ་བསྟན་ཏེ། དེའི་ཕྱིར་དེ་ནས་
ཕུར་བུ་རྒྱན་གྱི་ཏིང་ངེ་འཛིན་འདི་གསུངས་སོ། །ཞེས་བྱ་བ་ནི། སྲས་ཕུར་པ་
ལ་དབང་བསྐུར་བའི་དེ་མ་ཐག་པ་དེ་ནས་མཆོད་པར་བྱ་བ་འོག་ནས་འབྱུང་བ་
འདི་གསུངས་སོ། །ཨེ་ཡི་གདན་ལ་བཞུགས་པ་ཡི། །ཁྲོས་པའི་རྒྱལ་པོ་དེ་ཉིད་
ལ༑ །ཞེས་བྱ་བ་ནི་ཨེའི་གདན་ལ་བཞུགས་པ་ནི་ཤེས་རབ་ལས་བྱུང་བའི་རྟགས་
ཏེ༑ ཁྲོས་པའི་རྒྱལ་པོས་དེ་ཉིད་ལ་མཆོད་པར་དབུལ་བར་བྱ་བ་ཡིན་ཏེ།
བདག་ཉིད་ཀྱི་ཐུགས་ཀ་ནས་དུ་བ་ལ་སོགས་པའི་ལྷ་མོ་རྣམས་སྟོན་ནས། དེས་


ཕྱིའི་མཆོད་པ་དབུལ་བའོ། །ལ་སེ་ལ་སོགས་པས་ནང་གི་མཆོད་པ་དབུལ་བའོ།།
ཡུངས་ཀར་རྒྱལ་པོས་བརྡེག་བྱ་ཞིང་། །ཞེས་པ་ནི། ལག་མཐིལ་གཉིས་ལ་ཉི་
མ་དང་ཟླ་བ་བསམས་ལ། ཉི་མ་དང་ཟླ་བ་ནི་ཐབས་དང་ཤེས་རབ་ཀྱི་རང་
བཞིན་ཏེ། གཉིས་ཀྱི་དབུས་སུ་ཡུངས་ཀར་བཞག་པས་ཐབས་དང་ཤེས་རབ་ཀྱི་
མཐུས་ཡུངས་ཀར་ཁྲོ་ཆུང་དུ་གྱུར་ཏེ། དེས་ཕུར་པ་ལ་བརྡེགས་པས་ཁྲོ་ཆུང་ཕུར་
པ་ལ་ཐིམ་པས་ཤིན་ཏུ་རྣོ་ཞིང་དབལ་དང་ལྡན་དེ་འོད་ཟེར་འབར་བར་གྱུར་ཏེ།
རྩེ་གཅིག་རྡོ་རྗེར་བྱིན་གྱིས་བརླབས་ཞེས་གསུངས་སོ། །ལག་མཐིལ་གཡས་སུ་
སྦྱར་བ་ཡི། །གུ་གུལ་དུད་པ་སྤྲིན་ཕུང་གིས། །གཏུག་ཆེན་མཆོད་པས་མཆོད་པར་
བསྒོམ་ཞེས་བྱ་བ་ནི། ལག་མཐིལ་གཡས་སུ་ཡི་གེ་ཧོ་བསམ་ལ། ཡི་གེ་ཡོངས་
སུ་གྱུར་པ་ལས་མེ་དཔུང་འབར་བར་བསམས་པ་དེ་ལ་གུ་གུལ་བསྲེགས་ཏེ། སྲས་
ཕུར་པ་ལ་གཏུགས་པས་གུ་གུལ་གྱི་དུད་པས་མཆོད་པ་ཕུལ་བར་བསམ། ཧོ་ལས་
འབྱུང་བ་མེའི་དུར་ཁྲོད་ཀྱི་མེ་དཔུང་གི་དཀྱིལ་ན་བཞུགས་པར་བསམ་མོ། །ཕྱི་་་
ནང་མཆོད་པ་ཅི་འབྱོར་པས། །མཆོད་དེ་ལས་གང་བསྒོམ་པར་བྱ་ཞེས་བྱ་བ་ནི།
ཕྱི་ནང་གི་མཆོད་པ་ནི་གོང་དུ་གསུངས་སོ། །
དེ་ལྟར་མཆོད་པ་བྱས་པའི་རྗེས་ལ་བསྟོད་པ་ནི། །ཧཱུཾ་བསྐལ་པ་མེ་ལྟར་་་་་
འབར་བའི་ཀློང་དཀྱིལ་ནས། །མཐིང་ནག་གྲུ་གསུམ་འབར་བའི་དཀྱིལ་འཁོར་དུ།།
བཛྲ་འདུས་པའི་སྲས་མཆོག་ཀཱི་ལ་ཡ། །ཐུགས་རྗེ་མཉམ་པའི་དབྱིངས་ནས་སྤྲུལ་
པ་འགྱེད། །ཞེ་སྡང་བདུད་འདུལ་སྐུ་ལ་ཕྱག་འཚལ་བསྟོད། །བསྐལ་པ་མེ་ལྟར་
འབར་བའི་ཀློང་དཀྱིལ་ནས། །མཐིང་ནག་གྲུ་གསུམ་འབར་བའི་དཀྱིལ་འཁོར་དུ། །
བྷུད་ཏ་འདུས་པའི་སྲས་མཆོག་ཀཱི་ལ་ཡ། །སྐུ་མཆོག་རྫོགས་པའི་སྐུ་ལ་འོད་ཟེར་་
འཕྲོ༑ །གཏི་མུག་བདུད་འདུལ་སྐུ་ལ་ཕྱག་འཚལ་བསྟོད། །བསྐལ་པ་མེ་ལྟར་་་


བདུད་རྩི་ཐིགས་པ་ཞེས་བྱ་བ 
འབར་བའི་ཀློང་དཀྱིལ་ནས། །མཐིང་ནག་གྲུ་གསུམ་འབར་བའི་དཀྱིལ་འཁོར་དུ།།
རད་ན་འདུས་པའི་སྲས་མཆོག་ཀཱི་ལ་ཡ། །ཡོན་ཏན་རྒྱ་མཚོར་འཁྱིལ་ཞིང་
དབྱིངས་ནས་གསལ། །ང་རྒྱལ་བདུད་འདུལ་སྐུ་ལ་ཕྱག་འཚལ་བསྟོད། །
བསྐལ་པ་མེ་ལྟར་འབར་བའི་ཀློང་དཀྱིལ་ནས། མཐིང་ནག་གྲུ་གསུམ་འབར་བའི་
དཀྱིལ་འཁོར་དུ། །པདྨ་འདུས་པའི་སྲས་མཆོག་ཀཱི་ལ་ཡ། །གསུང་མཆོག་
བསྒྲགས་པས་འགྲོ་བ་མཐའ་དག་འདུལ། །འདོད་ཆགས་བདུད་འདུལ་སྐུ་ལ་ཕྱག་
འཚལ་བསྟོད། །བསྐལ་པ་མེ་ལྟར་འབར་བའི་ཀློང་དཀྱིལ་ནས། །མཐིང་ནག་
གྲུ་གསུམ་འབར་བའི་དཀྱིལ་འཁོར་དུ། །ཀར་མ་འདུས་པའི་སྲས་མཆོག་ཀཱི་ལ་ཡ།།
འཕྲིན་ལས་དྲག་པོས་ལོག་ལྟ་འདུལ་མཛད་ཅིང་། །ཕྲག་དོག་བདུད་འདུལ་སྐུ་ལ་
ཕྱག་འཚལ་ལོ། །ཞེས་བསྟོད་ནས་བདག་གི་བརྣག་པའི་ལས་འདི་ལྟ་བུ་གྲུབ་་་་
པར་མཛོད་ཅིག །ཅེས་བསྒོ་བའོ། །དེ་ནས་ཡང་སྟོན་པས་བཟླས་མཆོག་རྒྱུན་
གྱི་ཏིང་ངེ་འཛིན་འདི་གསུངས་སོ།
བདག་ཉིད་དང་པོ་རྣལ་འབྱོར་དུ་འདུག་སྟེ། །སྙིང་གར་ཉི་མའི་དཀྱིལ་་་
འཁོར་ལ། །ཞེས་བྱ་བ་ནི། བདག་ཉིད་དང་པོ་བདག་ལ་མཆོད་པ་དང་བསྟོད་པ་
བྱས་པའི་དེ་མ་ཐག་པར། ལྷའི་རྣལ་འབྱོར་ལས་མ་འཕོས་པར། བདག་ཉིད་ཀྱི་ཡེ་
ཤེས་སེམས་དཔའི་ཐུགས་ཀ་ནས་རྡོ་རྗེའི་ནང་ན་ཉི་མའི་དཀྱིལ་འཁོར་བསྒོམ་མོ། །
དེའི་སྟེང་དུ་མཐིང་ནག་འབར་བའི་ཧཱུཾ་བསྒོམ་མོ། །ཧཱུཾ་དེ་ལ་ཨོཾ་བཛྲ་ཀཱི་ལི་ཀཱི་ལ་
ཡ༑ ཧཱུཾ་ཕཊ། ཅེས་པ་ནི་བསྙེན་པའི་དུས་སུ་བསྐོར་ལ་བྱའོ། །བསྒྲུབ་པའི་་་་
དུས་སུ་ཤར་ལ་འབྱུང་བ་བྱའོ། །ལས་ཀྱི་དུས་སུ་ཞར་ལ་འབྱུང་བ་བྱ་བའོ། །
ལས་ཀྱི་དུས་སུ་གང་གིས་སྤྲོས་པའོ། །དེ་ལ་བསྐོར་བ་ལ་ནི། སྔགས་ཀྱི་ཡི་གེ་་
རབ་བསྐོར་ཞེས་གསུངས་པའོ། །ཕུར་པ་ལ་ཡང་དེ་བཞིན་ཏེ་ཞེས་བྱ་བ་ནི།


ཕུར་པ་ལ་ཡང་གོང་དུ་བསྟན་པ་བཞིན་དུ་བྱ་བའོ། །རང་སྔགས་ཚིགས་སུ་བརྗོད་
པ་ལས་ཞེས་བྱ་བ་ནི། ཡི་གེ་བསྐུལ་བ་དང་སྤྲོ་བའི་སྔགས་ཏེ། ཨོཾ་བཛྲ་ཀཱི་ལི་ཀཱི་
ལ་ཡ་ཧཱུཾ་ཕཊ་ཅེས་རྡོ་རྗེའི་ཚིག་དུ་བརྗོད་པས། ཧཱུཾ་ཡན་ཆད་ནི་བསྐུལ་བའོ། །
ཕཊ་ཀྱིས་བསྐུལ་བ་ནི་སྤྲོ་བའོ། །དེ་ལྟར་སྔགས་དྲག་དལ་ཕྱེད་པར་བཟླས་པས།
ཡི་གེ་ལས་འོད་དུ་འཕྲོས་པས། འོད་དེ་རྩ་གཡས་ནས་ཞུགས་སྣའི་བུ་གུ་གཡས་་་
ནས་འཐོན། སྲས་ཕུར་པའི་སྣ་གཡོན་ནས་ཞུགས་སྙིང་གའི་ཡི་གེའི་རྣམས་བསྐུལ་
སྲས་ཕུར་པ་ཉིད་ཤིན་དུ་འོད་ཟེར་འཕྲོ་བ་བྱས། རྩ་དབུས་མ་ནས་མར་ཞུགས་ལྟེ་
བའི་དབུས་ནས་འབྱུང་བདག་ཉིད་ཀྱི་ལྟེ་བའི་སྦུ་གུ་ནས་ཞུགས་བདག་གི་ལུས་འོད་
ཟེར་ཅན་དུ་བྱས་སྙིང་གའི་ཡི་གེ་བསྐུལ་རྩ་གཡས་པ་ནས་འོད་དུ་འབར་དེ་བཞིན་་
དུ་མགལ་མེ་ཆད་པ་ལ་བསྐོར་བ་ཇི་བཞིན་ཏེ། སྤྲོ་བ་དང་བསྡུ་བའི་ཡི་གེའི་ལས་
ཀྱི་སྐབས་ཀྱིས་འཁོར་རོ། །
དེའི་ཞར་ལ་བྱུང་བའི་ཏིང་ངེ་འཛིན་བསྙེན་པའི་དུས་སུ་འོད་ཟེར་ཕར་འཕྲོ་
བ་ཙམ་ན། དེ་ལ་འོད་ཟེར་མགར་བའི་ཚ་ཚ་བཞིན་དུ་ཕྱོགས་བཅུར་འཕྲོས་པ་་
དེའི་ལས་གཉིས་བྱས་ཏེ། ཁམས་གསུམ་གྱི་སེམས་ཅན་ལོག་པར་ལྟ་བ་རྣམས་
བསྒྲལ་བདེ་བར་གཤེགས་པ་རྣམས་ལ་དྲག་པོའི་ཕུར་པ་འདི་བྱིན་གྱིས་རློབས་ཤིག་
པར་བསྐུལ་བས། དུས་གསུམ་གྱི་བདེ་བར་གཤེགས་པའི་ཐུགས་ཀ་ནས། ཕུར་
པ་ཕྲ་མོའི་སྐུར་འཕྲོས་ཏེ། སྲས་ཕུར་བུ་རབ་ཏུ་ཁྲོས་པའི་སྙིང་གར་བསྟིམ་ལ་བྱས་
ནས་གཟི་བྱིན་བསྐྱེད་ཅིང་མཐུ་བསྐྱེད་པར་བྱ་བའོ། །སྒྲུབ་པའི་དུས་སུ་ཞོར་ལས་
བྱུང་བའི་ཏིང་ངེ་འཛིན་ཏེ་འོད་ལས་ཁྲོ་ཆུང་ལྕགས་ཀྱུ་ཅན་དུ་གྱུར་ཏེ། དེས་གཟས་
པ་པོ་གང་ཡིན་པའི་རྣམ་ཤེས་དེ་བཀུག་ནས་སྲས་ཕུར་བུའི་འོག་ཏུ་ཆུད་པར་
བསམས་པའོ། །ལས་ཀྱི་དུས་ནི་བདག་དང་ཕུར་བུ་གཉིས་དང་། ཕྱོགས་


བདུད་རྩི་ཐིགས་པ་ཞེས་བྱ་བ 
བཅུའི་ཁྲོ་བོ་བདུན་གྱི་ཐུགས་ཀ་ནས། སྤྲོ་ཞིང་དགུག་པར་བྱ་བའོ། །གྲངས་ཀྱི་
བསྙེན་པའི་དུས་སུ་ནི་ས་ཡའོ། །བསྒྲུབ་པའི་དུས་སུ་ནི་འབུམ་མམ་ཉིས་འབུམ་་་
མམ༑ སུམ་འབུམ་མོ། །ལས་ཀྱི་དུས་སུ་ནི་རེ་རེ་ལ་བརྒྱ་རྩ་བརྒྱད་བརྒྱད་དོ། །
དེ་ལྟ་བུའི་གྲངས་ཀྱི་བསྙེན་པ་ཚང་བ་ནི། མཚན་མ་དབྱུང་བར་གདོན་མི་ཟ་ཞེས་
བྱ་བའི་མཚན་མ་རྣམ་པ་ལྔ་སྟེ། དང་པོ་དུ་བ་འདྲ་བ་དང་། །གཉིས་པ་མར་་
མེ་འདྲ་བ་དང་། །ཞེས་པ་ལ་སོགས་པ་འབྱུང་ངོ་། །མདོར་ན་རྟགས་སྐུའི་་་
མཚན་མ་བྱུང་ནའོ། །དྲག་པོའི་རྟགས་གསུམ་ནི། རབ་ཀྱིས་མངོན་དུ་ཁུགས་
པ་དང་། འབྲིང་གིས་ལིང་གར་ཁུགས་པ་དང་། ཐ་མས་མཚན་མ་རྟག་ཏུ་་
འོང་སྟེ། དེ་ལྟ་བུའི་མཚན་མ་བྱུང་སྟེ། བསྙེན་པ་གྲངས་ཚང་ནའོ། །དུས་ཀྱི་
མཚན་མ་ནི་ཟླ་གྲངས་དང་ལོ་གྲངས་ཞག་གྲངས་ཀྱི་དུས་སུའོ། །མཚན་མའི་་་་
བསྙེན་པ་ནི་མཚན་མ་ནམ་བྱུང་གི་བར་དུ་སྟེ། མཚན་མ་མཐོང་བ་ན་བསྙེན་པ་་
ཚང་བའོ། །དེ་ལྟར་བསྙེན་པ་དང་བསྒྲུབ་པ་དང་ལས་ཀྱི་མཚན་མ་བྱུང་བ་དང་།
གདོང་ལས་འོག་ནས་འབྱུང་བ་ལ་སྦྱར་བའོ། །
དེ་ནས་ཕུར་པ་གདབ་པའི་ཏིང་ངེ་འཛིན་བསྟན་ཏེ། དེའི་ཕྱིར་དེ་ནས་་་་
གདབ་པར་རྒྱུན་གྱི་ཏིང་ངེ་འཛིན་འདི་གསུངས་སོ། །ཞེས་པ་ལ་སོགས་པས་་་
བསྟན་ཏེ། ཏིབ་ཏ་ཙཀྲ་ཕུར་པའི་ལྷ་ཞེས་བྱ་བ་ནི། སྲས་ཕུར་པ་ཉིད་ལ་བྱ་སྟེ།
རྫས་ཀྱི་ཕུར་པའི་ལྷའོ། །ཁྲོས་པ་མི་ཟད་འབར་བ་ཡི། སྲས་ཕུར་པ་དེ་ཤིན་ཏུ་
ཡང་ཁྲོས་པ་མི་ཟད་པའི་འོད་ཟེར་འབར་བའོ། །རྐེད་ནས་ལག་གཡོན་འདེབས་་་
ཚུལ་དུ་ཞེས་བྱ་བ་ནི། ཕུར་པའི་རྐེད་པ་ནས་ལག་པ་གཡོན་པས་བཟུང་སྟེ།
འདེབས་པའི་ཚུལ་དུ་གཟས་པ་པོའི་གཡས་པའི་ཐོ་བས་རྡེག་ཚུལ་དུ་བྱ་ཞེས་པ་ནི།
གཡས་པའི་ཐོ་བས་འབྱར་ཚུལ་གྱིས་བརྡེག་པ་སྟེ་འབྱོར་བའོ། །རྡོ་རྗེ་སྡེར་མོའི་་་


སྔགས་འདི་ཡིས། །བདུན་ནམ་ཉི་ཤུ་རྩ་གཅིག་ཏུ་ཞེས་བྱ་བ་ནི། འདེབས་པའི་
དུས་དུས་སུ། སོ་སོའི་སྔགས་དང་སྒྲོགས་ལ་གྲངས་ནི་བདུན་ནམ་ཉི་ཤུ་རྩ་གཅིག་
བཟླས་པས་གདབ་པའོ། །རྡོ་རྗེ་སྡེར་མོའི་སྔགས་འདིའོ། །ཨོཾ་ན་མཿས་མནྟ་ཀ་
ཡ་བཏྟིཏྟ་ནན། ཨོཾ་གྷ་གྷ་གྷ་ཏ་ཡ་སརྦ་དུ་སྟན་མཱ་ར་ཡ་ཕཊ། ཀཱི་ལི་ཀཱི་ལི་ཡ་་་་
སརྦ་པཱ་པཾ་ཕཊ་ཧཱུྃ་ཧཱུྃ་ཧཱུྃ་བཛྲ་ཀཱི་ལ་ཡ་ཏ་རོད་ཨཱཛྙཱ་པ་ཡ་ཏི་ཀཱ་ཡ་བཀྶིཏྟ་བཛྲ་ཀཱི་ལ་ཡ་
ཧཱུཾ་ཕཊ། དྲག་ཏུ་བརྗོད་ཅིང་གདབ་པར་བྱ་ཞེས་བྱ་བ་ནི། སྔགས་སོ་སོ་དང་་
སྒྲོགས་པ་སྟེ་ཅི་དྲག་ཏུ་བརྗོད་ལ་གནས་སུ་གདབ་པ་སྟེ། སྔོན་ལ་སྙིང་ལ་གདབ་
པ་སྟེ། སྐབས་དེ་རུ་ཚེ་ལུང་ཁྲུས་ལུང་གཉིས་བྱ་བ་སྟེ། སྔགས་འོག་ནས་འབྱུང་
བས་བྱའོ། །དེ་ནས་གཟུགས་དེ་ཉིད་བཀུག་ཅིང་བསྟན་པར་བྱའོ། །བསྟན་་་་་
པར་བྱ་ཞིང་གདབ་པའི་ཕྱིར། །ཞེས་བྱ་བ་ལ་སོགས་པ་གསུངས་ཏེ། གཟུགས་
ལ་བསྡུ་ཞིང་མཚན་མར་གདབ་པར་བྱ་བའི་ཕྱིར། རྡོ་རྗེ་ཚིག་ཏུ་འོག་ནས་འབྱུང་
བ་འདི་བརྗོད་དོ། །དམ་ཚིག་ཅན་གྱི་དུས་ལ་བབ་ཅེས་བྱ་བ་ནི། བདག་ཉིད་
ཆེན་མོའི་སྔོན་བཅོམ་ལྡན་འདས་ཀྱི་སྤྱན་སྔ་རུ་རང་གི་སྲོག་གི་སྙིང་པོ་མདོང་སོལ་་
དུ་ཕུལ་ནས་རྣལ་འབྱོར་པའི་གྲོགས་བྱ་བར་ཁས་བླངས་ཤིང་དམ་བཅས་པའི་དམ་
ཚིག་ཅན་དང་། ཤོ་ན་མུ་ཀ་སྔོན་གདུག་པ་ཅན་འཇོམས་པའི་དུས་ན་ཟངས་ཀྱི་་
ཝ་མོ་ལ་ཟངས་ཀྱི་མི་མོ་ཞོན་ནས་ལྕགས་ཀྱི་སྤྱང་ཀི་བརྒྱད་ནི་གཡོན་ན་ཁྲིད་དཔལ་
གྱི་ཁྱི་བརྒྱད་ནི་གཡས་་ནས་ཁྲག་འཐུང་གི་རྒྱལ་པོ་ཅི་བགྱི་བཀའ་བསྩལ་དུ་གསོལ་
ཞེས་ཟེར་ཞིང་འོང་བའི་དུས་སུ་དམ་ཚིག་ཕོག་ཅིང་། དམ་ལ་བརྟགས་པའི་དམ་་་
ཚིག་ཅན་དང་། ས་བདག་ཆེན་པོའི་ཕུར་བུའི་སྲུང་མར་ཁས་བླངས་ཤིང་དམ་་
བཅས་ཏེ། དབང་བསྐུར་བས་མོས་པའི་ས་ལ་དབང་བས་ས་བདག་སྟེ་དེའི་དུས་
སུ་དམ་ལ་བཏགས་པའི་དམ་ཚིག་ཅན་དང་། དེ་རྣམས་ཀྱི་སྲོག་གི་སྙིང་པོའི་དམ་


བདུད་རྩི་ཐིགས་པ་ཞེས་བྱ་བ 
ལ་མ་འདའ་བར་ལས་གྱིས་ཤིག་པ་སྟེ། དགུག་པའི་ལས་བསྐུལ་ཞིང་བཏང་བའོ། །
དེ་ཡང་ཇི་ལྟར་བཏང་ཞེ་ན། བདག་ཉིད་ཆེན་མོ་ནི་མཐུའི་བདག་ཉིད་དུ་གྱུར་པ་
རེ་མ་ཏི་བསྐུལ་ཏེ། བསྒྲུབ་པའི་དུས་སུ་ཤ་ཆེན་དང་གསུར་ཆེན་དང་ནལ་གྱི་ཤ་
དང་ཁྲག་ཆེན་དང་གླ་བ་ཤིང་ཀུན་ཙན་དན་དཀར་དམར་རྣམས་ཀྱི་མཆོད་པ་
དབུལ་ཞིང་། གཞུང་གཞན་ནས་བྱུང་བའི་ཚིག་བཤད་ཀྱིས་བཅོལ་བ་བྱ་ཞིང་
སྲོག་གི་སྙིང་པོ་ནས་དྲང་ཞིང་ལས་ལ་བཏང་ངོ་། །དེ་ནས་ཡང་ཤོ་ན་མུ་ཀའི་
བསྐུལ་བ་ནི། ཉི་མའི་མཆོད་པ་ཕུལ་ལ་ལས་བཅོལ་བ་ནི། དེ་ཡང་ཅིའི་ཕྱིར་
ཞེ་ན། བཤད་པའི་རྒྱུད་ཀྱི་རྗེས་འབྲངས་ནས། ཤོ་ན་མུ་ཀ་བསྐུལ་བ་ནི། ཉི་
མའི་མཆོད་པ་ཕུལ་ལ་བསྐུལ་ཞེས་པ་སྟེ། དེ་ཡང་སྲོག་གི་སྙིང་པོ་ནས་དྲངས་
ཤིང་ལས་བཅོལ་ལོ། །དེ་ནས་ཡང་ས་བདག་ཆེན་མོ་ལ་ལས་བཅོལ་ཏེ། སྣོད་
ཀྱི་ཁྲག་སྣོད་ཀྱི་ཤ་ལས་གཞི་བླངས་པའི་གཏོར་མ་བྱིན་ལ་སྔོན་གྱི་ལོ་རྒྱུས་དང་།
དམ་ཇི་ལྟར་གསལ་བ་ཡང་བརྗོད་ལ་སྲོག་གི་སྙིང་པོ་ནས་དྲངས་ལ་ལས་བཅོལ་ལོ།
དེ་ནས་འཕྲ་མེན་མ་ལས་ལ་བསྐུལ་ཏེ། སྙིང་སྣ་མང་པོ་དང་། ཁྲག་སྣ་མང་་
པོ་དང་། གཏོར་མ་བྱས་ཏེ། མིང་ནས་བོས་ལ་འཕྲ་མེན་མ་བཅུ་དྲུག་ལས་ལ་
གཏང་ངོ་། །དེ་ནས་ཡང་སྲིན་མོའི་ཚོགས་ལ་ལས་བཅོལ་ཏེ། སྙིང་གི་རྩ་བ་ནི་་་
སྲོག་པ་རྩ་སྟེ། དེ་ལས་གཞི་བླངས་ཏེ་གཏོར་མ་བྱས་ལ་མཚན་ཚིག་ནས་བོས་ལ་་
གཏོར་མ་བྱིན་ལ་ལས་བཅོལ་བ་སྟེ། གཏོར་མ་བྱིན་གྱིས་བརླབ་པ་བདུད་རྩིར་་་་་
བྱིན་གྱིས་བརླབ་པ་སྟེ། གོང་ནས་གསུངས་པའི་རིམ་པའོ། །དེ་ནི་བསྒྲུབ་པའི་
དུས་སུ་སྦྱོར་ཅིག །དྲག་པོའི་དུས་སུ་ནི་ལས་ཀྱི་སྔགས་བཟླས་ཤིང་ཁྲག་སྤུངས་ཀྱི་
བརྡེག་པའོ། །བསྙེན་པའི་དུས་སུ་ནི་གཏོར་མ་བྱིན་གྱི་ལས་བཅོལ་བ་ནི་མ་ཡིན་ནོ།
དེ་ལྟར་གཏོར་མ་བྱིན་ནས་ལས་བཅོལ་བ་ནི། ཅི་ལ་དགོས་ཤེ་ན། དེ་བསྟན་


པའི་ཕྱིར། བྱང་ཆུབ་མཆོག་ཏུ་སེམས་བསྐྱེད་ཅིང་ཞེས་པ་ལ་སོགས་པ་བསྟན་ཏེ།
དེ་ཡང་ཆོས་ཀྱི་དབྱིངས་སུ་བསྒོམ་པའི་དོན་དམ་པ་བྱང་ཆུབ་མཆོག་ཏུ་སེམས་
བསྐྱེད་པ་དང་། སྐུ་གསུང་ཐུགས་ཀྱི་དཀྱིལ་འཁོར་དུ་སྐུ་ཕྱག་རྒྱ་ཆེན་པོར་བསྒོམ་
པ་ཀུན་རྫོབ་བྱང་ཆུབ་མཆོག་ཏུ་སེམས་བསྐྱེད་ཅིང་། དུས་གསུམ་གྱི་རྒྱལ་བ་
སངས་རྒྱས་ཐམས་ཅད་ཀྱི་གདུང་འཚོབ་ཅིང་བདེ་བར་གཤེགས་པའི་སྐུའི་རིགས་
དང་། གསུང་གི་རིགས་དང་ཐུགས་ཀྱི་རིགས་དང་། རྣལ་འབྱོར་པའི་ལུས་
ངག་ཡིད་གསུམ་གྱིས་འཛིན་ཅིང་བསྒོམ་པའི་རྣལ་འབྱོར་པ་བདག་ཅག་རྣམས་ལ་ནི།
བདག་གི་སྒོམ་ལ་གནོད་ཅིང་ལུས་དང་ཚེ་ལ་གདུག་པའི་སྒྲ་དང་བགེགས་སམ་གང་
ཡིན་པ་དང་། འོན་ཏེ་བདུད་དང་སྟེ་སྲོག་གི་བར་དུ་གཅོད་པ་དང་། དགྲ་སྟེ་
དགེ་བ་ལ་བར་དུ་གཅོད་པ་རྣམས་ནི། བསྒྲལ་བའི་གནས་དེའི་བདུད་ཀྱིས་ནི་་་་
དངོས་གྲུབ་འཕྲོག་པར་བྱེད་ལ། དགྲས་ནི་རྣམ་པར་འཚེ་བར་བྱེད་དེ། དེ་
རྣམས་དབང་དུ་བསྡུ་བའི་ཕྱིར། །ཁྲོ་བོ་ཆེན་པོའི་བྱིན་བརླབས་ཀྱིས། །ཡུད་་་
ཙམ་གྱིས་ནི་དེ་བཀུག་ནས། །མངོན་སྤྱོད་ཚུལ་བཞིན་བསྒྲལ་བ་དང་། །ལུས་་
ངག་རྡུལ་དུ་བཤིག་ནས་ཀྱང་། །སྡུག་བསྔལ་ཉམས་སུ་མྱོང་བར་མཛོད། །ཅེས་
གསུངས༑ ཁྲོ་མོ་ཆེན་མོ་བཅོམ་ལྡན་འདས་རྡོ་རྗེ་གཞོན་ནུའི་བྱིན་བརླབས་ཀྱིས་
བདག་ཉིད་ཆེན་མོ་དང་། ཤོ་ན་མུ་ཀ་དང་། ས་བདག་ཆེན་མོ་དང་། འཕྲ་་
མེན་མ་དང་། ཟ་བྱེད་མ་དང་། མཆེ་བ་ཅན་དང་གཤོག་པ་ཅན་ལ་སོགས་
པའི་ཕོ་ཉའི་ཚོགས་ཀྱིས་སེ་གོལ་གཏོགས་པ་ཙམ་ཐང་ཅིག་ཡུད་ཙམ་གྱིས་འདུལ་
བར་བྱ་བའི་ཞིང་གང་ཡིན་པ་དེ་གནས་ནས་འདིར་བཀུག་ནས། དབང་པོ་
མངོན་སུམ་དུ་དྲག་པོའི་ལས་ཀྱི་མངོན་སྤྱོད་ཀྱི་ཚུལ་བཞིན་དུ་བསྒྲལ་ནས། ཀུན་
གཞི་རྣམ་པར་ཤེས་པ་རྒྱལ་བའི་སྲས་སུ་བྱ་བ་དང་། ཉོན་མོངས་པའི་བག་ཆགས་


0


བདུད་རྩི་ཐིགས་པ་ཞེས་བྱ་བ 
ཉེ་བར་ལེན་པའི་ཕུང་པོ་བཤིག་པའི་ཕྱིར་འབྱུང་བ་བཞིས་བསྐྱེད་པའི་ལུས་ངག་
ཡིད་གསུམ་རྡུལ་དུ་བཤིག་ནས་ཀྱང་། ལས་དང་ཉོན་མོངས་པའི་བསྒྲིབ་པ་
སྦྱངས་པའི་ཕྱིར། མནན་ཅིང་གཟིར་བའི་སྡུག་བསྔལ་གཟས་པ་པོ་གང་ཡིན་པའི་
ལུས་ངག་ཡིད་གསུམ་གྱིས་ཉམས་སུ་མྱོང་བར་མཛོད་ཅིག །ཅེས་པ་ལས་བཅོལ་ཏེ།
འོན་ཏེ་ལས་བྱེད་དུ་མ་འདོད་ན་བདག་ཉིད་ཀྱིས་བསྙེན་ཕུར་དྲིལ་ཞིང་བདག་ཉིད་
ཀྱི་ལྕེ་ལ་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་དེ་ལས་རྡོ་རྗེ་བུམ་པའི་ནང་ན་ཧཱུཾ་གནས་
པ་དེའི་འོད་ཟེར་གདུག་པ་དེ་བདག་ཉིད་ཆེན་པོ་ལ་སོགས་པའི་སྟེང་གི་སྒོ་ནས་་་་་
རྩའི་བུ་ག་ཀུན་ནས་ཕར་ཟུག་སྟེ། འོད་ཟེར་དེས་བདག་ཉིད་ཆེན་མོ་ལ་སོགས་་་་
པའི་སྙིང་ཁྲག་ཞལ་དུ་རྔུབས་པས་བདག་ཉིད་ཆེན་མོ་ལ་སོགས་པ་རབ་ཏུ་མྱོས་ནས་
འགྱེལ་བར་བསམ་མོ། །དེའི་ཕུར་པ་དང་གཉི་ག་ལས་འོད་འཕྲོ་བའོ། །དེ་
ནས་ཡང་ཕུར་པའི་རྩེ་མོ་དམ་ཅན་རྣམས་ལ་གཏད་དེ་དྲིལ་ཞིང་བདག་ཉིད་བདུད་
རྩི་འབྱུང་བའི་ཏིང་ངེ་འཛིན་དུ་ཞུགས་ཏེ། དམ་ཅན་རྣམས་གན་རྐྱལ་དུ་དགྱེལ་
བའི་སྙིང་ཀར་གཏད་པས་ཕུར་པ་ལས་བདུད་རྩི་དཀར་ལ་དག་པའི་ཆུ་རྒྱུན་འབྱུང་
བས་མ་མོ་རྣམས་ཀྱི་ལུས་བསོས་ཏེ། གཟི་མདངས་ཅན་དུ་བྱས་ནས། བདག་་་
གི་དམ་ཚིག་ནི་གང་ལགས་ལས་ནི་ཅི་བགྱི་ཞེས་ཟེར་ཞིང་འདུག་པར་སྨྲ་བའོ་དེ་
ལས་བདག་ཉིད་ཀྱི་ལས་ནི་དམ་ཅན་རྣམས་ཀྱི་ཁ་རུ་བདུད་རྩི་བླུད་དེ། ཨོཾ་ཨ་མྲྀ་
ཏ་མ་མ་ཡ་ཧ་ཧ་ནན་ར་གན་ཞེས་བླུད་པས་སྔོན་ཇི་ལྟར་དམ་བཅས་ཤིང་ཁས་
བླངས་པ་དེ་རྗེས་སུ་དྲན་ནས་རྣལ་འབྱོར་པ་ཇི་ལྟར་འདོད་པའི་ལས་བྱེད་པར་
འགྱུར་རོ། །དེ་ནི་དམ་ཅན་རྣམས་ཐུགས་དམ་གནས་ལ་ཕབ་ལ་དྲག་པོའི་ལས་ལ་
བསྐུལ་བའོ། །དེ་ནས་མནན་པར་བྱ་བའི་སྙིང་པོ་གསུངས་ཏེ་དེའི་ཕྱིར། ཨོཾ་ལོ་
ཞེས་བྱ་བ་ལ་སོགས་པ་གསུངས་ཏེ། དེའི་ཨོཾ་ལོ་ཞེས་གསུངས་པ་ནི། གཟས་པ་


པོ་གང་ཡིན་པའི་སྤྱི་བོ་ཡི་སྟེང་དུ་ལཾ་བསམ་པར་བྱ་བའོ། །ལཾ་དེ་ཡོངས་སུ་གྱུར་པ་
ལས༑ གསེར་གྱི་རི་རབ་ཤིན་ཏུ་བརྗིད་ཆེ་ཞིང་ལྕི་བ་ཞིག་བསྐྱེད་པ་སྟེ། དེ་ནི་
ཨོཾ་ལཾ་སྟེ་རྔོས་པོ་རི་རབ་བོ། །རྔོས་པོ་དེ་ཡང་བཅོམ་ལྡན་གྱི་ཐུགས་རྣམ་པར་མི་་
རྟོག་པ་ལས་མ་གཡོས་པའི་ཕྱིར་ཧཱུཾ་ལོ་མོ། །དེ་ལྟ་བུ་དང་ལྡན་པའི་རི་རབ་དེས་་
གཟས་པ་པོ་གང་ཡིན་པ་གཟིར་བའི་ཕྱིར་ན་བསྟན་པ་ནི་ཞེས་པས་གཟིར་ཅིག་པའོ།།
རྔོས་པོའི་རི་རབ་དེ་རྔོས་ལྷང་ངེ་སྣང་བ་སྐུའི་རང་བཞིན། དེ་ལས་འོད་འཕྲོ་བ་་
གསུང་གི་རང་བཞིན་དེ་ལས་དོན་དམ་པར་རང་བཞིན་མེད་པ་ཐུགས་ཀྱི་རང་
བཞིན་དེའི་ཕྱིར་མོ་ཧ་ག་ཡ་བྷ་ག་བན་ད་ཞེས་གསུངས་པ་ཡིན་ཏེ། མོ་ཧ་ན་སྐུ་
དང་ལྡན་པའི་རི་རབ། ག་ཡ་ན་གསུང་འོད་ཟེར་དང་ལྡན་པའི་རི་རབ། བྷ་་
ག་བཱན་ད་ན་ཐུགས་སྤྲོས་པ་དང་བྲལ་བ་བཅོམ་ལྡན་འདས་དང་ལྡན་པའི་རི་རབ་བོ། །
སྐུ་གསུང་ཐུགས་དང་ལྡན་པའི་རི་རབ་དེས་གཟས་པ་པོ་ལས་དང་ཉོན་མོངས་པ་་་
གཟིར་བའི་ཕྱིར། ཤྲི་ཀྲི་བི་ཀྲི་ཞེས་གསུངས་པ་ཡིན་ཏེ། ལས་གཟིར་བ་ནི་ཤྲི་
ཀྲི་ལས་ཀྱིས་བསྐྱེད་པའི་ཉོན་མོངས་པ་གཟིར་བ་ནི་བི་ཀྲིའོ། །དེ་ཡང་གཟིར་བའི་
ལས་ལ་བྱིན་ཅན་དུ་བྱ་བའི་ཕྱིར་བཛྲ་ཧཱུཾ་ཀ་ར་སྟེ་རི་རབ་དེའི་སྟེང་དུ་མ་བསམ་་
སྟེ་དེ་ཡོངས་སུ་གྱུར་པ་ལས་ཉི་མའི་དཀྱིལ་འཁོར་དེའི་སྟེང་དུ་ཧཱུཾ་བསམས་ཏེ།
ཡོངས་སུ་གྱུར་པ་ལས་རྡོ་རྗེ་རྒྱ་གྲམ་དུ་གྱུར། དེའི་སྟེང་དུ་ཉི་མའི་དཀྱིལ་འཁོར་
དེའི་སྟེང་དུ་ཧཱུཾ་ཡོངས་སུ་གྱུར་པ་ལས་རྡོ་རྗེ་སྟེ་དེ་ལས་ནི། ཧཱུཾ་ཀ་རའི་སྐུ་ཡོངས་སུ་
གྱུར་པར་བསྐྱེད་དེ། བསྐྱེད་པའི་སྔགས་བཛྲ་ཧཱུཾ་ཀ་ར་ཧཱུཾ་ཞེས་པས་སྐུ་གསལ་བར་
བསྐྱེད་དེ། དེའི་ཞལ་ནས་གདུག་པའི་སྔགས་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་ཅེས་སྒྲོགས་
ཤིང་། གཟས་པ་པོ་གང་ཡིན་པ་དེ། འབྲོས་སུ་མི་གནང་བར་ཟིལ་གྱིས་གནོན་
པའོ༑ །དེ་ནས་ཡང་འདྲེན་པར་བྱེད་པའི་སྔགས་སྒྲས་བསྟན་ཏེ་དེའི་ཕྱིར།


བདུད་རྩི་ཐིགས་པ་ཞེས་བྱ་བ

བ།
ཀཱི་ལི་ཀཱི་ལ་ཡ་ཛཿ ཧཱུྃ་ཧོ༔ཞེས་གསུངས་ཏེ། འཁོར་བའི་གནས་ནས་དྲང་
བའི་ཕྱིར་སྔགས་འདི་བརྗོད་པས། བདག་གི་ཐུགས་ཀ་ནས་ཡེ་ཤེས་སེམས་དཔའི་
ཧཱུཾ་ལས་རྡོ་རྗེ། རྩེག་མར་བྱུང་སྟེ་དེ་ལས་འཕྲ་མེན་མ་ལྕགས་ཀྱུ་ཐོགས་པ་དང་།
རྒྱུད་མར་བྱུང་ནས་དགུག་པ་སྟེ་ལེའུ་བརྒྱད་པ་ནས་འབྱུང་བ་དང་སྦྱར་རོ། །དེ་
ནས་ཡང་ཚེ་ལུང་དང་ཁྲུས་ལུང་བསྟན་ཏེ་དེའི་ཕྱིར་རྡོ་རྗེའི་ཚིག་ཏུ་བརྗོད་ནས་ནི།
བཀྲག་དང་གཟི་མདངས་བདག་ལ་བསྟིམ་ཞེས་པ་ལ་སོགས་པ་གསུངས་ཏེ། རྡོ་
རྗེའི་ཚིག་ཏུ་འོག་ནས་འབྱུང་བའི་སྔགས་འདི་བརྗོད་ནས་ཁོའི་བཀྲག་དང་གཟི་
མདངས་ཕྲོགས་ནས་བདག་ལ་ཐིམ་པར་བྱ་སྟེ། དེ་ཡང་སྙན་ཕུར་གདབ་པས་་
ཕུར་པའི་འོད་ཟེར་གྱིས་གཟས་པ་པོའི་སྙིང་དཀར་ནག་གི་མཚམས་སུ་བཏབ་པས་
ཚེ་རབས་ཐོག་མ་མེད་པའི་དུས་ནས་ཀུན་གཞི་ལ་བག་ཆགས་ངན་པ་བསགས་པ་སྟེ་
ཕུར་པའི་འོད་ཟེར་གྱིས་བསྲེགས་པར་བསམ་མོ། །དེའི་སྐབས་ལས་ནི་རྣམ་པར་
བྱང་བའི་བྱང་ཆུབ་སེམས་ཞེས་བྱ་སྟེ་ཁྲུས་ལུང་ངོ་། །དེ་ནས་ཀུན་གཞིའི་རྣམ་་་་
པར་ཤེས་པ་ཤེལ་དག་པའི་རང་བཞིན་དུ་གནས་པ་སྟེ། ཕུར་པའི་འོད་ཟེར་གྱིས་
བཞུ་ནས་དངུལ་ཆུ་ཞུན་མ་བཞིན་དུ་གནས་པ་སྟེ། ཕུར་པའི་རྩེ་མོ་ལ་འུབ་ཀྱིས་་
འདུས་ནས་ཨའི་རང་བཞིན་གནས་ཏེ་དེའི་དུས་སུ་རི་རབ་ཀྱི་སྟེང་ན་བཞུགས་པའི་
ཁྲོ་བོ་ཧཱུཾ་ཀ་ར་བཞེངས་ནས་གནས་པ་དེ་ལ་བདག་ཉིད་ཀྱི་ཕུར་པ་དམ་ཚིག་གི་ཕྱག་
རྒྱས་བཏོན་ནས། ཨོཾ་སརྦ་བིསྣན་ཀྲི་ལ་ཡ་ཧཱུཾ་ཧཱུཾ་ཕཊ་ཕཊ་ཅེས་པ་ནི་གཞན་དུ་་་་
མན་ངག་གིས་སྦྱར་བར་བྱའོ། །ཨོཾ་བཛྲ་ཧཱུཾ་ཀ་ར་ཧཱུཾ་ཨ་ཞེས་བརྗོད་ནས། ཧཱུཾ་ཀ་
ར་ལ་གཏད་པས་ཧཱུཾ་ཀ་ར་བཞེངས་པ་དེས་བླངས་ནས་བདག་ཉིད་ཀྱི་སྟེང་གི་སྒོ་་་་་
ནས་མར་ཐིམ་པར་བྱ་སྟེ། གཟས་པ་པོའི་ཚེ་ཕྲོགས་ནས། བདག་གི་ཚེར་གྱུར་
པར་བསམ་མོ། །།དེ་ནི་ཡང་དག་པའི་ཡེ་ཤེས་ཞེས་བྱ་སྟེ། དོན་དམ་པ་བྱང་་་་་


ཆུབ་ཀྱི་སེམས་སོ། །ལུང་ལས་ནི་ཚེ་ལུང་ཞེས་བྱའོ། །དེ་ཡང་དཀྱུས་ཉིད་ལས།
ཨ་ཉིད་བྱང་ཆུབ་སེམས་ཀྱི་ཁྲུས། །ཕུར་པ་ཉིད་ཀྱང་གཟི་བྱིན་བསྐྱེད། །འོད་་
དང་མཐུ་དཔུང་ལྷག་པར་བསྐྱེད། །ཅེས་གསུངས་ཏེ། བདག་ཉིད་ཀྱི་སྙིང་གི་་
དཀྱིལ་ན་ཡེ་ཕྱི་མོ་ནས་གྲུབ་པའི་ཡེ་ཤེས་ཨ་ནི་ཀུན་གཞིའི་རང་བཞིན་ཏེ་ཡེ་ནས་
རྣམ་པར་དག་པར་གནས་པ་ཉིད་བྱང་ཆུབ་ཀྱི་སེམས་ཀྱི་ཁྲུས་ཡིན་པར་བསྟན་ཏེ།
དེ་ཕུར་པ་ལ་འདུས་པ་ནི་བྱང་ཆུབ་སེམས་དབང་དུ་བསྡུ་བ་སྟེ། ཕུར་པ་ཉིད་
ཀྱང་གཟི་བྱིན་ཅན་དུ་གྱུར་པའོ། །
དེ་ནས་ཡང་དབུ་ཞབས་ཀྱི་ཚིག་གསལ་བར་བསྟན་པའི་ཕྱིར། དེ་ནས་་་་
ཕྱོགས་བཅུའི་ཁྲོ་བོ་ལ་ཞེས་པ་ལ་སོགས་པས་བསྟན་ཏེ། རྡོ་རྗེའི་ཚིག་གིས་འོག་་་
ནས་འབྱུང་བ་འདི་སྐད་བསྐུལ་ལོ། །དངོས་གྲུབ་བར་ཆད་བྱེད་པའི་བགེགས། །
བདུག་ཅིག་སྡང་སེམས་ལྡན་པ་རྣམས་ཞེས་བྱ་བ་ནི། སྐུ་གསུང་ཐུགས་ཀྱི་དཀྱིལ་
འཁོར་ལ་གནས་ཤིང་མི་གནས་པའི་ཡེ་ཤེས་ཆེན་པོའི་དངོས་གྲུབ་བསྒྲུབ་པའི་བར་
དུ་གཅོད་པའི་བགེགས་དང་ཡང་དག་པའི་ཏིང་ངེ་འཛིན་ལ་གནས་པའི་ཞེ་སྡང་གི་
སེམས་ཀྱིས་གདུག་ཅིང་ཕྲག་དོག་གི་སེམས་ཀྱི་སྡང་བའི་སེམས་དང་ལྡན་པའི་
གཟས་པ་པོ་དེ་འཁོར་བའི་གནས་ནས་དྲང་བའི་ཕྱིར་ཟུང་ཞིག་པ་དེ། ཁྲོ་བོ་རྣམ་
པར་རྒྱལ་བའི་བྱིན་བརླབས་ལས་བསྐུལ་བ་སྟེ། ཛ་དང་སྦྱར་རོ། །གཟས་པ་པོ་
དེ་རང་གི་བདེ་བའི་གནས་ནས་བསྐུལ་བའི་ཕྱིར། རྒྱོབ་ཅིག་པ་དེ་རྣམ་པར་རྒྱལ་
བའི་རིགས་དབྱུག་པ་སྔོན་པོ་ཅན་གྱིས་བརྒྱབ་ནས་རྒྱོབ་ཅིག །དབང་པོའི་ཡུལ་
ལ་མི་གཏོང་བ་དང་། ཡན་ལག་འཁུམ་མི་ནུས་པར་བྱ་བའི་ཕྱིར། རྣམ་པར་
ཆིངས་ཤིག་ཅེས་པ་སྟེ། ཁྲོ་བོ་གཤིན་རྗེ་གཤེད་པོའི་བྱིན་གྱིས་བརླབས་ལས་
བསྐུལ་བ་སྟེ་ཧཱུཾ་དང་སྦྱར་དེ་ནས་ཡང་བག་ཆགས་ཀྱི་ཕུང་པོ་ཕུར་པ་བཏབ་ནས་


བདུད་རྩི་ཐིགས་པ་ཞེས་བྱ་བ 
ཡང་དག་གི་ཤེས་པ་དང་ནི་ཕྲལ་ལོག་པའི་ཤེས་པ་བསྒྲལ་བ་དེ་མཚོན་གྱིས་བཏུབ་
པའི་ལས་བྱས་ནས་གནས་པ་དེ་བརླག་པར་བྱ་བའི་ཕྱིར། གཏོགས་ཤིག་པ་སྟེ།
གཤིན་རྗེ་གཤེད་པོའི་རིགས་ཅན། ཁྲོ་བོ་མི་གཡོ་མགོན་པོ་ཡིས། ཕུང་པོ་
གཏུམ་ཞིང་འཕྲག་གིས་བརྡུངས་པ་སྟེ། ཁ་ཐ་དང་སྦྱར་བའོ། །གཟས་པོ་དེ་
ལ་སྟོང་པ་དང་། གྲོགས་བྱེད་སྲོག་ལ་སྐྱོབ་པའི་ལྷ་འདྲེ་གང་ཡིན་པ་དེ་དང་
འབྲལ་བའི་ཕྱིར། གྲོགས་དང་འབྲལ་བར་གྱིས་ཞེས་གསུངས་པ་སྟེ། རྟ་མགྲིན་
གྱི་རིགས་གཞན་གྱིས་མི་ཐུབ་པའི་བྱིན་གྱིས་བརླབ་པའི་གྲགས་དང་དབྲལ་་བ་སྟེ།
ཧ་ས་ཡ་ར་ན་དང་སྦྱར་རོ། །མྱུར་དུ་བསྒྲལ་ཞིང་དབང་དུ་འདུས་ནས་རིགས་
གང་ཡིན་མིན་སྨྲ་རུ་གཞུག་པའི་ཕྱིར་རིངས་པར་ཁུག་ལ་སྨྲ་རུ་ཆུག་ཅིག །ཅེས་
པ་སྟེ། ཁྲོ་བོ་བདུད་རྩི་འཁྱིལ་པའི་བྱིན་གྱིས་བརླབས་ལས་སྨྲར་གཞུག་པ་སྟེ།
ཛྭ་ལ་པ་ཡ་དང་སྦྱར། གཟས་པ་པོའི་ཤེས་པ་སྲིན་བུ་མེ་ཁྱེར་བཞིན་དུ་བཀུག་པ་
སྟེ་གཟུགས་དང་རི་མོ་ལ་དབབ་པའི་ཕྱིར། ཕོབ་ཅིག་ཅེས་པ་སྟེ། ཁྲོ་བོ་རྟ་
མགྲིན་གྱི་བྱིན་གྱིས་བརླབས་ལས་ཕྱུང་བའི་བཾ་སྟེ། ཨ་བེ་ཤ་དང་སྦྱར། གཟས་པ་
པོའི་ལས་དང་ཉོན་མོངས་པ་གཟིར་བའི་ཕྱིར། རྣམ་པར་གཟིར་བར་བྱོས་ཞེས་
གསུངས་ཏེ། ཧཱུཾ་ཀ་རའི་བྱིན་བརླབ་ལས་བྱུང་བ་སྟེ། ཨོཾ་ལཾ་དང་སྦྱར་རོ། །གཟས་
པ་པོ་དེའི་དཀྱིལ་འཁོར་དུ་ཆུད་ངེས་པར་བྱ་བའི་ཕྱིར། དེའི་དབང་དུ་གྱུར་ནས་ནི་
ཞེས་གསུངས་ཏེ་རྡོ་རྗེའི་རིགས་ཁྲོ་བོ་སྟོབས་པོ་ཆེའི་དབང་དུ་བྱས་ནས། དེའི་
རིགས་ཁམས་གསུམ་རྣམ་པར་རྒྱལ་བ་ཡིས། བསྒོ་བའི་བཀའ་རྣམས་ཉན་པར་
གྱིས་ཞེས་པ་ལ་སོགས་པ་བསྟན་ཏེ། དྲག་པོ་སྤྱིའི་ཚིག་གོ། །
དེ་ནས་བསོད་པའི་ལས་ཀྱི་སྔགས་བསྟན་པའི་ཕྱིར། ཧཱུཾ་པ་ར་བིད་དན་
ཞེས་པ་ལ་སོགས་པ་གསུངས་ཏེ། ཧཱུཾ་པ་ར་བིད་ཏན་ཞེས་བྱ་བ་ནི། རྡོ་རྗེ་


གཞོན་ནུས་བསོད་པའི་ལས་ཀྱི་བསྔགས་ཏེ། ཀཱི་ལ་ཡ་བཅོ་བརྒྱད་དང་སྦྱར་ཏེ།
ཀུན་གཞི་རྩད་ནས་ཕྱུང་བའི་དུས་སུ་སྦྱར་བར་བྱའོ། །ཚིན་དྷ་ཚིན་དྷ་བཛྲ་ཧཱུཾ་ཕཊ།
ཅེས་བདུད་རྩི་འཁྱིལ་པའི་བསོད་པའི་ལས་ཀྱི་སྔགས་ཏེ་སྔགས་འདི་བརྗོད་ཅིང་་
ལྟེ་བའི་དཀྱིལ་དུ་བརྒྱབ་པས་བདུད་རྩི་འཛག་པའི་སྒོ་གཅད་དེ། དེ་ཡང་ཡེ་ཤེས་
སུ་བྱས་པའོ། །བིནྡ་བིནྡ་བཛྲ་ཕཊ་ཅེས་པ་ནི་ཁམས་གསུམ་རྣམ་རྒྱལ་གྱི་གསོད་
པའི་ལས་ཀྱི་སྔགས་ཏེ། སྔགས་འདི་བཟློས་ཤིང་ཁམས་གསུམ་རྣམ་པར་རྒྱལ་བའི་་
ཆ་ལས་བྱུང་བའི་ཕུར་པས་པུས་མོའི་ལྷ་ང་བོའི་ལྟག་ན་སྟོབས་བསྐྱེད་པའི་རྩ་ཡོད་་
པ་ལ་བཏབ་སྟེ། རྩའི་སྦུབས་ནས་སྟོབས་འཕྲོག་སྟེ། ཡེ་ཤེས་སུ་བྱ་བའོ། །དེ་
ནས་ཡང་གྲི་ན་བྱུ་ན་བཛྲ་ཧཱུྃ་ཕཊ་ཅེས་བྱ་བ་རྡོ་རྗེ་རྟའི་གསོད་པ་ལས་ཀྱི་བསྔགས་ཏེ།
སྔགས་འདི་བརྗོད་ཅིང་རྡོ་རྗེ་རྟའི་ཆ་ལས་བྱུང་བའི་ཕུར་པ་དེས། མགྲིན་པ་དག་
གི་གནས་སུ་བཏབ་པས། རོའི་ལོངས་སྤྱོད་ཐམས་ཅད་ཕྲོགས་ནས་ཡེ་ཤེས་སུ་
བྱས་པའོ། །དེ་ནས་ཡང་ཧ་ན་ཧ་ན་བཛྲ་ཧཱུྃ་ཕཊ་རྣམ་པར་རྒྱལ་བའི་ཆ་ལས་བྱུང་
བའི་ཕུར་པ་དེས་སྔགས་འདི་བརྗོད་ཅིང་མིག་ལ་བཏབ་པས་མིག་གི་རྣམ་པར་ཤེས་
པ་དབང་དུ་བསྡུས་ཡེ་ཤེས་སུ་བྱའོ། །དེའི་རྣམ་པར་རྒྱལ་བའི་བསོད་པའི་ལས་ཀྱི་
ཕྱག་རྒྱའོ། །དེ་ནས་ཡང་མི་གཡོ་མགོན་པོའི་བསོད་པའི་ལས་ཀྱི་སྔགས་བསྟན་
པའི་ཕྱིར། བནྡ་བནྡ་བཛྲ་ཧཱུཾ་ཕཊ་ཅེས་གསུངས་པ་སྟེ། སྔགས་འདི་བཟླས་་
ཤིང་མི་གཡོ་མགོན་པོའི་ཆ་ལས་བྱུང་བའི་ཕུར་པ་བླངས་ནས་ལྕེའི་དབུས་ཟླ་བ་ཁམ་
པ་འདྲ་བའི་དབུས་སུ་བཏབ་པས་ལྕེའི་རྣམ་པར་ཤེས་པ་ཕྲོགས་ཏེ་ཡེ་ཤེས་སུ་བསྐྱེད་
པའོ་དེ་ནས་ཡང་སྟོབས་པོ་ཆེའི་ས་བསོད་པའི་ལས་ཀྱིས་སྔགས་བསྟན་པའི་ཕྱིར།
ཏདྱ་ཐཱ་བཛྲ་ཧཱུྃ་ཕཊ་ཅེས་པ་ཡིན་ཏེ་སྔགས་འདི་ཟོས་ཤིང་སྟོབས་པོ་ཆེའི་ཆ་ལས་
བྱུང་བའི་ཕུར་པ་རྐང་མཐིལ་ན་བསྐྱོད་པར་བྱེད་པའི་རྩལ་སྟོབས་བསྐྱོད་པའི་


བདུད་རྩི་ཐིགས་པ་ཞེས་བྱ་བ

སྟོབས་ཕྲོགས་ནས་ཡེ་ཤེས་སུ་བསྐྱེད་པའོ། །དེ་ནས་ཡང་དབྱེ་བར་བྱེད་པའི་ལས་
ཀྱི་སྔགས་བསྟན་པའི་ཕྱིར་ཧ་ས་ཡ་ར་ནི་ཧྲི་ད་ན་ཧཱུཾ་ཕཊ། ཅེས་བྱ་བ་ཡིན་ཏེ།
སྟོང་གྲོགས་དང་བྲལ་བར་བྱ་བའི་དུས་སུ་སྦྱོར་ཅིག །དེ་ནས་ཡང་བཅིང་བར་
བྱེད་པ་ལས་ཀྱི་སྔགས་བསྟན་པའི་ཕྱིར། ཤྲི་ཀྲིན་ཨན་ཡ་ཧཱུཾ་ཕཊ་ཅེས་པ་ཡིན་ཏེ།
འཆིང་བར་བྱེད་པའི་སྐབས་གང་ཡིན་པའི་དུས་སུ་སྦྱོར་ཅིག །དེ་ནས་ཡང་སྨྲ་
བར་བྱེད་པའི་སྙིང་པོ་བསྟན་པའི་ཕྱིར། ཛྭ་ལ་པ་ཡ་ཛྭ་ལ་ཡ་ཧཱུྃ་ཕཊ། ཅེས་པ་
ཡིན་ཏེ། ཡུངས་ཀར་ལ་བསྔགས་ལ་རྡོ་རྗེ་སྤྱན་དམིག་རྣོ་ལ་གཏོར་ལ་གོང་དུ་
གསུངས་པའི་རིགས་ལ་སོགས་པའི་གང་ཡིན་པ་འདྲི་བའོ། །དེ་ནས་འབེབས་
པར་བྱེད་པའི་སྙིང་པོ་བསྟན་པའི་ཕྱིར། ཨ་བེ་ཤ་ཡ་ཨ་བེ་ཤ་ཡ་ཧཱུྃ་ཕཊ། ཅེས་བྱ་
བ་ནི་འབེབས་པའི་སྐབས་གང་ཡིན་པར་སྦྱར་རོ། །གཟུགས་དང་གཉིས་སུ་མེད་
པར་བྱའོ་དེ་ནས་ཞལ་དབྱེ་བའི་སྔགས་བསྟན་པའི་ཕྱིར། བི་ད་ཡ་བི་ད་ཡ་ཧཱུཾ་་་་
ཕཊ་ཅེས་པ་ཡིན་ཏེ། གཏུང་བའི་ཕུང་པོ་དེ་ཞལ་དུ་བསྟབས་པའི་ཕྱིར་ཞལ་ཕྱེ་་་
ཞིག་པ་སྟེ། བསྟན་པའི་དུས་སུའོ། །དེ་ནས་ཡང་རྡོ་རྗེ་འཕྲ་མེན་ཚོགས་རྣམས་
ལ་བསྐུལ་བར་བསྟན་པའི་ཕྱིར། རྡོ་རྗེ་འཕྲ་མེན་ཚོགས་རྣམས་ལ། །ཞེས་པ་ལ་
སོགས་པ་བསྟན་ཏེ། རྡོ་རྗེ་ལས་བྱུང་བས་རྡོ་རྗེ་འཕྲ་མེན་མའོ། །མངག་པའི་་
ཕྱིར་ཚོགས་རྣམས་ལ་རྡོ་རྗེའི་ཚིག་གིས་བསྐུལ་བར་བྱ་སྟེ། ཐབས་དང་ཤེས་རབ་
ལས་བྱུང་ཞིང་། །།ཐབས་ཀྱི་བཅོལ་ཞིང་སེམས་ཅན་གྱི་དོན་ལ་བརྩོན་པར་འབད་
པའི་ཕྱིར་ན་བྲན་ཞེས་བྱ་ལ། ཐེག་ཆེན་ཆོས་ཀྱི་དབྱིངས་ལས་འབྱུང་ཞིང་རིམ་པ་
ནས་སྤྲུལ་ཞིང་མངག་པར་བྱ་བའི་ཕྱིར་གནས་སུ་ཕྱིན་པར་འགྲོ་བའི་ཕྱིར་ན། ཕོ་
ཉ་གཙོ་བོ་རྣམས་ཀྱིས་ཇི་ལྟར་བཅོལ་ཞིང་བཀའ་སྩལ་ནས་ཞི་བ་དང་རྒྱས་པ་དང་།
དབང་དུ་བྱ་བ་དང་། བསྐྲད་པར་བྱ་བ་དང་། བསད་པར་བྱ་བ་དང་བསྒོ་བ་་


ཉན་པས་བཀའ་ཉན་ཏེ། ལས་ཀྱི་ལྷ་རྣམས་ཀྱིས་མངོན་སྤྱོད་ཀྱི་འཕྲིན་ལས་་
བྱ་བའི་དུས་ལ་བབ་ཅེས་བྱ་བའོ། །ཁྱེད་ཀྱི་དམ་ཚིག་དུས་ལ་བབ་ཅེས་པ་ནི།
ལས་ཀྱི་ལྷ་ཁྱེད་ཀྱི་དམ་ཚིག་དུས་ལ་བབ་ཅེས་པའོ། །ཐ་ཚིག་ཇི་ལྟར་བཅས་པ་
བཞིན་ཞེས་བྱ་བ་ནི། སྔོན་བཅོམ་ལྡན་འདས་ཀྱི་སྤྱན་སྔ་རུ་ཇི་ལྟར་དམ་བཅས་
ཤིང་ཁས་བླང་བཞིན་དུ་དྲག་པོའི་འཕྲིན་ལས་མྱུར་དུ་བྱོས་ཞེས་བཅོལ་བའོ།
གལ་ཏེ་འམ་འོན་ཏེ་ལས་བྱེད་དུ་མི་འདོད་ཅིང་ཐ་ཚིག་ལས་འདས་པར་གྱུར་ན།
རྡོ་རྗེ་ཆུ་ཡིས་བརྡེག་པར་ངེས་ཞེས་བྱ་སྟེ། ལས་ཀྱི་ལྷ་ལ་ཕུར་པ་གཏད་ཅིང་དྲིལ་
ལ་གནད་ལ་དབབ་པ་སྟེ། གོང་དུ་གསུངས་པའོ། །དེ་ནས་ཡང་གཞན་གྱིས་མི་
ཐུབ་པའི་སྔགས་བསྟན་པའི་ཕྱིར། །ཧ་ན་ཧ་ན་བཛྲ་ཧཱུཾ་ཕཊ་ཅེས་པ་ཡིན་ཏེ།
སྔགས་འདི་བཟློས་ཤིང་གཞན་གྱིས་མི་ཐུབ་པའི་ཆ་ལས་བྱུང་བའི་ཕུར་པ་དེ་བླངས་
ཏེ་དྲིལ་ནས་བུད་པའི་རྩ་གྱེན་དུ་འགྲེང་བ་སྟེ། གཡས་ཀྱི་རྩ་དང་གཡོན་གྱི་རྩ་་་་་
གཉིས་ལ་བཏབ་པས་ཐབས་དང་ཤེས་རབ་རྒྱུ་བ་རྒྱུན་གཅད་དེ་ཡེ་ཤེས་སུ་བྱ་བའོ།།
དེ་ནས་ཡང་དབྱུག་པ་སྔོན་པོའི་ལས་ཀྱི་སྔགས་བསྟན་པའི་ཕྱིར། ད་ཧ་ད་ཧ་་་
བཛྲ་ཧཱུྃ་ཕཊ་ཅེས་པ་ཡིན་ཏེ་འདི་བཟློས་ཤིང་དབྱུག་པ་སྔོན་པོའི་ཆ་ལས་བྱུང་བའི་་
ཕུར་པ་བླངས་ཏེ་དྲིལ་ནས་རྣ་བའི་རྣམ་པར་ཤེས་པ་ལ་གཏབ་པས་རྣ་བའི་རྣམ་་་་་
པར་ཤེས་པ་དབང་དུ་བསྡུས་ནས། ཡེ་ཤེས་སུ་བྱ་བའོ། །དེ་ནས་ཡང་གཤིན་་
རྗེ་གཤེད་ཀྱི་གསོད་པ་ལས་ཀྱི་སྔགས་བསྟན་པའི་ཕྱིར། པ་ཙ་པ་ཙ་ཧཱུྃ་ཕཊ་ཅེས་་
པ་ཡིན་ཏེ། སྔགས་འདི་བཟླས་ཤིང་གཤིན་རྗེ་གཤེད་ཀྱི་ཆ་ལས་བྱུང་བའི་ཕུར་
པ་བླངས་ཏེ་དྲིལ་ནས་རྣ་བའི་རྣམ་པར་ཤེས་པ་དབང་དུ་བསྡུས་ནས་བཏབ་པས་རྣ་
བའི་རྣམ་པར་ཤེས་པ་དབང་དུ་འདུས་ནས་ཡེ་ཤེས་སུ་བྱ་བའོ། །དེ་ནས་ཡང་་་་
བདག་ཉིད་ཆེན་མོ་གསོད་པའི་ལས་ཀྱི་སྔགས་བསྟན་པའི་ཕྱིར། མ་ཏ་མ་ཏ་་


བདུད་རྩི་ཐིགས་པ་ཞེས་བྱ་བ།

བཛྲ་ཧཱུཾ་ཕཊ་ཅེས་པ་ཡིན་ཏེ། བདག་ཉིད་སྐུ་ལ་སྔགས་འདི་བཟླས་ཤིང་ཁྲག་དང་
ཉུང་ནག་གིས་བརྒྱབ་ནས་གཟུགས་དཔུང་ཐལ་བར་བརླག་པར་བསམ་སྟེ། མ་་་
མོའི་ཐུན་ནོ། །དེ་ནས་ཡང་ཤོ་ན་མུ་ཀའི་གསོད་པའི་ལས་ཀྱི་བསྔགས་བསྟན་པའི་
ཕྱིར༑ ཛྭ་ལ་ཛྭ་ལ་བཛྲ་ཧཱུཾ་ཕཊ། ཅེས་པ་ཡིན་ཏེ། ཤོ་ན་མུ་ཀ་བསྐུལ་ལ་་
སྔགས་འདི་བཟློས་ཤིང་ཡུངས་ནག་གིས་བརྒྱབ་པས། གཟུགས་ཀྱི་ཕུང་པོ་དེ་ལ་་
འཕར་སྤྱད་ལ་སོགས་པ་མང་པོ་སྟོད་ཅིང་ཟ་བར་བསམ་པའོ། །དེ་ནས་མཆེ་བ་་
ཅན་གྱི་བསོད་པའི་ལས་ཀྱི་སྔགས་བསྟན་པའི་ཕྱིར། སུ་རུ་སུ་རུ་བཛྲ་ཧཱུཾ་ཕཊ་་་
ཅེས་པ་ཡིན་ཏེ། སྔགས་འདི་བཟློས་ཤིང་མཆེ་བ་ཅན་བསྐུལ་ནས། ཡུངས་་
ནག་གཟུགས་ལ་བརྒྱབ་པས་མཆེ་བ་ཅན་གྱི་ཚོགས་གྲངས་མེད་པས་གཟུགས་ལ་་་་་་
སྟོད་ཅིང་ཟ་བའོ། །དེ་ནས་ཡང་གཤོག་པ་ཅན་གྱི་གསོད་པའི་ལས་ཀྱི་སྔགས་།
བསྟན་པའི་ཕྱིར། མུ་རུ་མུ་རུ་བཛྲ་ཧཱུཾ་ཕཊ་ཅེས་པ་ཡིན་ཏེ། བསྐུལ་ལ་སྔགས་་
འདི་བཟློས་ཤིང་ཡུངས་ནག་བརྒྱབ་པས་གཟུགས་ཀྱི་ཕུང་པོ་དེ་ལ་གཤོག་པ་ཅན་གྱི་
ཚོགས་རྟོད་ཅིང་ཟ་བར་བསམ་མོ། །དེ་ནས་ཡང་དཔལ་ལྷ་མོ་དབང་གི་བསོད་པ་
ལས་ཀྱི་སྔགས་བསྟན་པའི་ཕྱིར། ཀ་ཏ་ཀ་ཏེ་ཞེས་པ་ཡིན་ཏེ། དཔལ་ལྷ་མོ་་
དབང་བསྐུར་ལ་སྔགས་བཟློས་ཤིང་ཡུངས་ནག་གི་བརྒྱབ་པས་གཟུགས་ཀྱི་ཕུང་པོ་
དེ་ལ་ཐོ་བའི་ཆར་ཕབ་པར་བསམ་མོ། །དེ་ནས་ཡང་ལྷ་མོ་དབང་གི་གསོད་པ་
ལས་ཀྱི་བསྔགས་བསྟན་པའི་ཕྱིར། ཛ་ཡ་བི་ཛ་ཡེ་ཞེས་གསུངས་པ་ཡིན་ཏེ། ལྷ་
མོ་དབང་བསྐུར་ལ་སྔགས་བཟླས་ཤིང་ཡུངས་ནག་གིས་བརྒྱབ་པས་གཟུགས་ཀྱི་ཕུང་
པོ་དེ་ཡང་ལྷག་པར་ཡང་དུམ་བུ་དུམ་བུར་གྱུར་པར་བསམ་མོ། །དེ་ནས་ཡང་ཀླུ་
མོ་དབང་གིས་བསོད་པ་ལས་ཀྱི་སྔགས་བསྟན་པའི་ཕྱིར། ཨ་ཙིན་ཏེ། ཨ་པ་ར་
ཙི་ཏ་མ་ར་ས་ན་ཞེས་པ་ཡིན་ཏེ། ཀླུ་མོ་དབང་བསྐུར་ལ་བསྔགས་འདི་བཟློས་་་་


ཤིང་ཡུངས་ནག་གིས་འཕངས་པས་གཟུགས་ཀྱི་ཕུང་པོ་དེ་ལྷག་པར་ཡང་ཐལ་བར་
འགྱུར་བར་བསམ་མོ། །དེ་ནས་ཡང་ལེགས་མོ་དབང་གིས་བསོད་པ་ལས་ཀྱི་་་
སྔགས་བསྟན་པའི་ཕྱིར། བྲ་མར་ཏ་ན་ཡ་ཧཱུཾ་ཕཊ་ཅེས་པ་ཡིན་ཏེ། ལེགས་མོ་
དབང་བསྐུར་ལ་སྔགས་འདི་བཟླས་ཤིང་ཡུངས་ནག་གིས་བརྒྱབ་པས་གཟུགས་ཀྱི་་་
ཕུང་པོ་དེ་ལྷག་པར་ཆུ་སྲིན་བྱེད་པས་གཉིས་པར་བསམ་མོ། །དེས་ཀྱང་བསྟན་་་་
པའི་ལས་སུ་འགྱུར་ཞེས་བྱ་བ་ནི་ཕུར་པ་བཏབ་པའི་ལས་ཀྱིས་བསྒྲལ་ནས། དེའི་
ཏིང་ལ་ཁྲག་དང་ཡུངས་ནག་དང་། ལས་ཀྱི་ལྷའི་སྒྲོལ་སྔགས་ཀྱིས་བརྒྱབ་པས་་་་་
ལྷག་པར་ཡང་བསོད་པའི་ལས་ཏེ་བརྟན་པར་འགྱུར་རོ། །དེ་ནས་ཡང་གཟུགས་
དེ་གདབ་པར་བྱ་བའི་ཕྱིར། དེ་ནས་སྲས་མཆོག་བསྐུལ་བར་བྱ་ཞེས་པ་ལ་སོགས་
པ་གསུངས་ཏེ། དེ་ནས་སྲས་མཆོག་བསྐུལ་བར་བྱ་ཞེས་བྱ་བ་ནི་སྲས་མཆོག་སྤྲུལ་
པ་བསྐུལ་བར་བྱ་བ་ཡིན་ཏེ། བདག་ཉིད་དཀྱིལ་འཁོར་གྱི་ལྷ་འཁོར་དང་བཅས་
པའི་ཐུགས་ཀ་ནས། ཁྲོ་བོ་མང་པོ་འཕྲོས་ཏེ། དེ་རྣམས་ཀྱི་ལག་ན་རལ་གྲི་་
དང་དགྲ་སྟ་དང་། འཁོར་ལོ་དང་བེ་ཅོན་ལ་སོགས་པའི་མཚོན་ཆ་གདུག་པ་མང་
པོ་ཐོགས་ཏེ་ལུས་དུམ་བུ་དུམ་བུར་བཏུབ་པར་བྱ་བའི་ཕྱིར། རྡོ་རྗེ་གསང་བའི་་་
བཀའ་ལས་ནི། །སྡིག་ཅན་གང་ཞིག་འདའ་བྱེད་པ། །སྟོབས་ཆེན་ཁྲོ་བོ་ཆེན་་
པོ་ཡིས། །ཀླད་པ་ཚལ་པ་རྒྱ་རུ་ཁོས། །ཞེས་པ་གསུངས་ཏེ། རྡོ་རྗེ་གཞོན་
ནུའི་གསང་བའི་བཀའ་ལས་ནི་མི་དགེ་བཅུ་བྱེད་པའི་སྡིག་ཅན་དང་། མཚམས་
མེད་ལྔ་བྱེད་པའི་ཕ་གསོད་པ་དང་། མ་གསོད་པ་དང་། རྣལ་འབྱོར་གྱི་སྐུ་ལ་
འཚང་འདོད་པ་དང་། གཙུག་ལག་ཁང་གི་སྐུ་འཁོར་ལ་སྐུ་བ་དང་། མཐུན་་
པའི་བར་དུ་དབྱེན་འཇུག་པ་ལ་སོགས་པའི་ལས་བྱེད་ཅིང་ཐུགས་རྗེ་སྤྱང་ཐག་ཆད་་
ཅིང་ངན་སོང་གསུམ་དུ་སྐྱེ་ངེས་པའི་སྡིག་ཅན་གང་ཞིག་འདའ་བར་བྱེད་པ་དང་།


བདུད་རྩི་ཐིགས་པ་ཞེས་བྱ་བ 
བཅོམ་ལྡན་འདས་དཔལ་རྡོ་རྗེ་གཞོན་ནུ་འཁོར་དང་བཅས་པ་རྣམས་ཀྱི་ཡེ་ཤེས་ཀྱི་
སྟོབས་དང་། དབྱིངས་ཀྱི་དོན་ཆེན་པོ་དང་ལྡན་པའི་ཁྲོ་བོ་ཆེན་པོ་ལས་ཉོན་
མོངས་པའི་བག་ཆགས་སྦྱངས་ཤིང་མ་རིག་པའི་རྒྱ་མོ་དྲལ་བའི་ཕྱིར་ཡེ་ཤེས་ལྔའི་
མཚོན་ཆའི་ཆར་ཕབ་ནས་ཀླད་པ་ཚལ་པ་བརྒྱ་རུ་བཀས་པ་དང་། ལུས་དུམ་བུ་
སྟོང་དུ་བཏུབས་ཤིག་པའོ། །ཉོན་ཅིག་བགེགས་དང་ལོག་འདྲེན་རྣམས། །རྡོ་
རྗེ་བཀའ་ལས་འདའ་མ་བྱེད་ཅེས་བྱ་བ་ནི། རྡོ་རྗེ་གཞོན་ནུའི་བྱིན་གྱིས་བརླབས་
ཀྱིས་ལས་དང་ཉོན་མོངས་པའི་བག་ཆགས་བྱང་ནས་ཆོས་ཐོས་པའི་སྐལ་བ་དང་
ལྡན་པའི་ཕྱིར། རྣ་བའི་དབང་པོས་ཉོན་ཅིག་དགེ་བ་དང་སྲོག་གི་བར་དུ་གཅོད་
པའི་བགེགས་དང་། སྐུ་གསུང་ཐུགས་ཀྱི་དངོས་གྲུབ་བསྒྲུབ་པ་ལ་རྣམ་པར་འཚེ་
བར་བྱེད་ཅིང་ལོག་པར་འདྲེན་པའི་དགྲ་བོའི་ཚོགས་རྣམས་བཅོམ་ལྡན་རྡོ་རྗེ་
གཞོན་ནུ་ངའི་བཀའ་ལ་འདའ་བར་མ་བྱེད་ཅིག་ཅེས་བརྗོད་ཅིང་། རྣལ་འབྱོར་
པ་བདག་ཉིད་ཀྱིས་ཀྱང་ཕྱག་ཏུ་རལ་གྲི་ཐོགས་ནས་སྔགས་འདི་བརྗོད་ཅིང་བཏུབ་
བོ༑ །ཧཱུཾ་མ་མ་བ་ཤི་ཀུ་རུ་མ་ཏཾ་ཛྙཱ་ན་ཀ་ར་ཨི་དན་དེ་མ་མ་ཀར་མ་ཤྲི་ཀྲེ་རེ་སྭཱ་ཧཱ།
ཞེས་པ་ནི་མ་མོ་རྣམས་ཀྱི་གདུག་པའི་སྔགས་ཏེ། སྔགས་འདི་བརྗོད་ཅིང་ལིང་ག་
དུམ་བུ་དུམ་བུར་བཏུབ་པར་བྱའོ། །དེ་ནས་ཡང་སྟོང་གྲོགས་བྱེད་པའི་ལྷ་དང་
དབྲལ་བ་བསྟན་པའི་ཕྱིར། དེ་ནས་དབྱེ་བ་རྒྱུན་གྱི་ཏིང་ངེ་འཛིན་འདི་གསུངས་
སོ༑ །ཞེས་པ་ལ་སོགས་པ་བསྟན་ཏེ། གསུང་ངོ་ཞེས་བྱ་བ་ནི་འོག་མ་འདིའོ། །
གདུག་ཅིང་སྡང་སེམས་ལྡན་པ་ཡི། །ལྷ་འམ་འོན་ཏེ་བདུད་ཀྱང་རུང་། །དེ་ཡི་
མཐུ་དཔུང་བྱེད་པ་རྣམས། །མཐུ་དང་རྫུ་འཕྲུལ་མེད་པར་མཛོད་ཅེས་བྱ་བ་ནི།
ལོག་པར་ལྟ་བའི་སེམས་ཅན་དེའི་ལུས་ཀྱི་སྒོ་དང་ངག་གི་སྒོ་ནས་གདུག་ཅིང་ཡིད་
ཀྱི་སྒོ་ནས། ཞེ་སྡང་གི་སེམས་བྱེད་པའི་གདུག་པ་ཅན་གྱི་ཚོགས་ཚངས་པ་དང་།


བརྒྱ་བྱིན་དབང་ཕྱུག་ཆེན་མོ་མ་ཧཱ་དེ་བ་དང་ཁྱབ་འཇུག་ཆེན་པོ་དང་། སྲིན་པོ་
ལང་ཀ་མགྲིན་བཅུ་ལ་སོགས་པའི་འཇིག་རྟེན་པའི་བདུད་དམ་འོན་ཏེ་ལྷ་ཡང་རུང་
བ་འམ། འཇིག་རྟེན་འདི་ན་མཐུ་ཆེ་བ་སྟོན་པ་སུ་ཡང་རུང་བ། སྒྲུབ་པ་པོ་
བཀའ་གཞུང་བཞིན་དུ་བྱེད་པའི་རྣལ་འབྱོར་པ་ང་ལ་བར་ཆད་བྱེད་པའི་དགྲ་
བགེགས་རྣམས་གཞན་ལ་གནོད་པ་བྱེད་པ་དེའི་མཐུ་དཔུང་བྱེད་པ་རྣམས་ཀྱི་ཕ་
རོལ་པོས་ཉམས་སུ་བླང་དུ་མི་འདོད་པའི་རྫུ་འཕྲུལ་སྟོན་པ་དེ་གཉིས་མེད་པར་གྱིས་
ཤིག་ཅེས་པ་སྟེ། ཏ་ས་ར་ཧྲིན་ཞེས་པ་དང་སྦྱར་རོ། །རྫུ་འཕྲུལ་དབྲོག་པའི་་་་
སྙིང་པོ་ནི། ཏདྱ་ཐཱ་ཧཱུྃ་ཕཊ་ཅེས་པ་ཡིན་ཏེ། སྔགས་འདི་བརྗོད་ཅིང་གོང་དུ་་
གསུངས་པའི་བདུག་པས་བདུག་པའོ། །དེ་ནས་ཡང་ཧཱུཾ་ཀ་རའི་གསོད་པ་ལས་ཀྱི་
སྔགས་བསྟན་པའི་ཕྱིར། སརྦ་མ་ན་ཡ་བཛྲ་ཧཱུཾ་ཕཊ་ཅེས་པ་ཡིན་ཏེ། ཧཱུཾ་ཀ་་
རའི་ཆ་ལས་བྱུང་བའི་ཕུར་པ་བླངས་ཏེ་དྲིལ་ཏེ། སྔགས་འདི་བརྗོད་ཅིང་ཚངས་
པའི་བུ་གར་གདབ་པས་ལུས་མགོ་མཇུག་བཅུ་དང་བྲལ་ནས་ཡང་དག་པའི་ཡེ་ཤེས་
སུ་བྱས་སོ། །དེ་ནས་ཡང་བཏུབས་པའི་ཕུང་པོ་བཏུང་བའི་ཕྱིར་རོ། །དེ་ནས་
བཏུང་བ་རྒྱུན་གྱི་ཏིང་ངེ་འཛིན་འདི་གསུངས་སོ། །ཞེས་པ་ལ་སོགས་པ་བསྟན་ཏེ།
གསུང་ངོ་ཞེས་བྱ་བ་ནི་འོག་མ་འདིའོ། །
ཁྲོ་མོ་རྣམས་ཀྱི་དཀྱིལ་འཁོར་དུ་ཞེས་བྱ་བ་ནི། ཁྲོ་མོ་རྣམས་ཀྱི་མཁའ་གྲུ་
གསུམ་པའི་ནང་དུའོ། །རྡོ་རྗེ་ཐོ་བ་བསྒོམ་བྱ་ཞིང་ཞེས་བྱ་བ་ནི་རྡོ་རྗེ་ཐོ་བ་ནི་
ཐབས་ཀྱི་གསང་བའི་རྡོ་རྗེའོ། །དངོས་པོར་གྱུར་པའི་གནས་ཆེན་ཀུན་ཞེས་བྱ་བ་ནི་
བཏུབས་པའི་དངོས་པོ་མ་ལུས་པ་ཀུན། རྡུལ་ཕྲན་བཞིན་དུ་བརྡུང་བར་བྱ་ཞེས་
གསུངས་པ་སྟེ། རྡོ་རྗེ་ཚིག་གིས་བསྐུལ་བར་བྱ་བ་ནི། འོག་ནས་འབྱུང་བ་འདིའོ། །
རྡུངས་ཤིང་རྡོ་རྗེ་འབར་བའི་གཏུན་ཞེས་བྱ་བ་ནི་ཉོན་མོངས་པའི་སྒྲིབ་པ་མང་པོ་་


བདུད་རྩི་ཐིགས་པ་ཞེས་བྱ་བ 
འབྱོངས་པར་ཡོད་པ་དེ་སྦྱངས་ཤིང་བག་ཆགས་ཀྱི་ཕུང་པོ་བཤིག་པའི་ཕྱིར། གང་
ཡིན་པའི་ཕུང་པོ་དེ། རྡོ་རྗེ་ཐོ་བས་བརྡུངས་ཤིང་། ཡེ་ཤེས་ཀྱི་རྡོ་རྗེ་དེ་ལའོ། །
འབར་བ་དང་ཁྲོ་མོའི་དབྱིངས་ལ་འོད་འབར་བའི་གཏུན་དུ། བརྡུང་བར་བྱ་བ་ནི་
དུས་གསུམ་གྱི་བདེ་བར་གཤེགས་པའི་བཀའ་ལས་འདའ་བར་བྱེད་ཅིང་ལུས་ངག་་
ཡིད་གསུམ་གྱིས་མི་དགེ་བ་བྱེད་པའི་སྡིག་ཅན་རྣམས་ཡང་དག་པའི་གསང་བའི་རྡོ་
རྗེ་ལས་བྱུང་བའི་མེ་དབལ་དང་ཆས་པའི་རྡོ་རྗེ་གཟས་པ་པོ་གང་ཡིན་པའི་གདུག་་
པའི་སྙིང་བསྲེགས་ནས་རྣམ་པར་རྟོག་པས་རྟགས་པའི་སྒྱུ་མའི་ལུས་ངག་རྡུལ་ཕྲན་
བཞིན་དུ། བརྡུངས་ཤིག་པའོ། །འོན་ཏེ་གང་དུ་བརྡུང་ཞེ་ན། དེ་བསྟན་པའི་ཕྱིར།
ཁྲོ་མོ་འབར་བའི་གཏུན་ཁུང་དུ། །རྡོ་རྗེ་ཐོ་བས་བརྡུང་བྱས་ཏེ། །ཞེས་བྱ་བ་་
གསུངས་ཏེ། ཁྲོ་མོ་ཁམས་གསུམ་གྱི་གཏུན་དུ། ཐབས་ཁྲོ་བོ་གསང་བའི་རྡོ་རྗེ་ཐོ་
བས་བརྡུང་བར་བྱས་ནས། ལྷ་ཡང་རུང་སྟེ་བརླག་པར་བྱ་ཞེས་གསུངས་ཏེ།
འཇིག་རྟེན་གྱི་ལྷ་ཚངས་པ་དང་རྒྱ་བྱིན་ལ་སོགས་པ་ཡང་བརླག་པར་འགྱུར་ན།
གཞན་སེམས་ཅན་ལྟ་སྨོས་ཅི་དགོས་ཏེ་བརླག་པར་འགྱུར་རོ། །ཞེས་པ་འདི་བརྡུང་
པར་བྱེད་པའི་སྙིང་པོ་ནི་འདི་ཡིན་ཏེ། ཁ་ཐཾ་ཁ་ཐཾ་ཁ་ཐཾ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་
ཅེས་གསུངས་ཏེ། སྔགས་དེ་ཡང་གསུམ་གདེབས་སུ་བྱས་ནས་བཟླས་ཤིང་། རྣལ་
འབྱོར་པས་དངོས་སུ་ཡང་གཏུན་གྲུ་གསུམ་དུ་ཐོ་བས་བརྡུང་བར་བྱ་བའོ། །
དེ་ནས་ཡང་བརྡུང་བའི་ལྷག་རོལ་དེ་ཁྲོ་མོ་རྣམས་ཀྱི་ཞལ་དུ་བསྟབས་པ་
བསྟན་པའི་ཕྱིར། བསྟབས་པ་རྒྱུན་གྱི་ཏིང་ངེ་འཛིན་འདི་གསུངས་སོ། །ཞེས་
བྱ་བ་ལ་སོགས་པ་བསྟན་ཏེ། རྡོ་རྗེ་ཁྲོ་བོ་འབར་བ་དང་། །ཞེས་བྱ་བ་ནི། རྡོ་
རྗེ་ནི་ཡང་དག་པའི་རྡོ་རྗེ་སྟེ། སྟོང་པ་ཉིད་ཀྱི་ཡེ་ཤེས་སོ། །དེ་ལས་བྱུང་བའི་ཁྲོ་
བོ་ནི། བཅོམ་ལྡན་འདས་དཔལ་རྡོ་རྗེ་གཞོན་ནུའི་སྐུ་ལ་འོད་འབར་བ་སྟེ།


དེའི་ཞལ་དུ་བསྟབས་པའོ། །རྡོ་རྗེ་ཟ་བྱེད་སྲིན་མོ་དང་ཞེས་བྱ་བ་ནི། བཅོམ་
ལྡན་འདས་དཔལ་རྡོ་རྗེ་གཞོན་ནུའི་བྱིན་བརླབས་ལས་བྱུང་བའི། ཁྲོ་བོ་རབ་ཏུ་
རྔམ་པའི་མི་བཟད་པ་མཆེ་བ་གཙིགས་པ་ལོག་པར་ལྟ་བ་ཟ་བར་བྱེད་པ་དེའི་ཞལ་
དུ་སྟབས་པར་བྱ་བ་སྟེ། དེ་ཡང་ཁྲོ་མོ་དང་ཟ་བྱེད་ཕོ་ཉ་བཅུ་སྤྲུལ་པ་དང་ལྕམ་་
དྲལ་རྣམས་ལ་བསྟབ་པར་བྱའོ། །དེ་རྡོ་རྗེ་གནོད་སྦྱིན་ཞལ་གདངས་པར་ཞེས་བྱ་
བ་ནི། གཉིས་མེད་པའི་ཡེ་ཤེས་ལས་མ་གཡོས་པ་ནི་རྡོ་རྗེ་སྟེ། དེ་ལས་འབྱུང་
བའི་བདག་ཉིད་ཆེན་མོ་དང་། ས་བདག་ཆེན་མོ་ལ་སོགས་པའི་ཞལ་དུ་བསྟབས་
པའོ༑ །མཚན་མའི་དངོས་པོ་བསྟིམས་པར་བསྒོམ་ཞེས་བྱ་བ་ནི། མཚོན་གྱིས་་
གཏུབས་པའི་དུམ་བུ་མཚན་མར་སྲང་༧བའི་དངོས་པོ་དེ་ཁྲོ་བོ་དང་ཁྲོ་མོ་དང་འཕྲ་
མེན་མའི་བདག་ཉིད་ཆེན་མོའི་ཞལ་དུ་བསྟབས་པས། དེ་རྣམས་ཀྱིས་ཐིམ་པར་་
གསོལ་བར་བསམ་མོ། །དེ་ཡང་ཞལ་དུ་བསྟབས་པའི་དུས་སུ། རྡོ་རྗེ་ཚིག་འོག་
ནས་འབྱུང་བ་འདིས་བསྐུལ་བར་བྱ་སྟེ། ནམ་མཁའི་ཁྲ་མའི་ཞལ་གདངས་སུ། །
ཞེས་བྱ་བ་ནི། ཆོས་ཉིད་མ་བཅོས་པའི་དོན་གྱིས་ངོ་བོ་དེ་ནི་ནམ་མཁའ་སྟེ།
དེ་ལས་བྱུང་བའི་ཁྲོ་བོ་མི་བཟད་པ་ཞལ་གདངས་པ་རུ་ཁམས་གསུམ་གྱི་སེམས་ཅན་
ཉོན་མོངས་པ་ལྔ་ཡིས་བཅིངས་ནས་ངན་སོང་གསུམ་དུ་འཁོར་བ་དེ་ཐུགས་རྗེ་ཆེན་
པོའི་བྱིན་གྱིས་བརླབས་ཀྱིས། ཐང་ཅིག་ཡུད་ཙམ་ལ་འགྲོ་བ་ཀུན་ཞལ་དུ་འཕྲ་་་་་
མེན་མ་ངས་བསྟབས་པས། ཁྲོ་བོ་རོལ་པའི་ཚོགས་ཁྱོད་ཀྱི་ཞལ་དུ་ཡུད་ཙམ་ལ་་་
བཏིམས་པར་མཛོད་ཅིག་པའོ། །དེ་ནས་ཞལ་དུ་འཁོར་བ་མཐའ་དག་གསོལ་་
བའི་གཏིང་ལ། དགྱེས་ནས་དཀྱིལ་འཁོར་དུ་བཅས་པ་དུས་གཅིག་ཏུ་བཞད་པ་་
དེའི་ཕྱིར། རོལ་པས་དགྱེས་པའི་གད་རྒྱངས་སྒྲོགས་ཞེས་གསུངས་པ་ཡིན་ནོ། །
སྡུས་ཤིང་སྲེགས་ལ་མྱུར་དུ་ཟོ་བྱ་བ་ནི་ཁམས་གསུམ་གྱི་འཁོར་བ་མ་ལུས་པར་སྡུས་


བདུད་རྩི་ཐིགས་པ་ཞེས་བྱ་བ 
ཤིག །འོད་ཟེར་གྱི་བསྲེགས་ལ་མྱུར་དུ་ཟའོ། །ཞེས་པ་སྟེ། སྟབས་པར་བྱ་་་་
བའི་སྔགས་ནི་འདི་ཡིན་ཏེ། བི་ད་ཡའི་སྔགས་བརྗོད་པའི་རྗེས་ལ་བཛྲ་ཀྲོ་ཏ་་་
ཡག་ཤ་རག་ཤ་ཀྲོ་ཏ་ཁཱ་ཧི་ཁཱ་ཧི། ཞེས་པས་ཞལ་དུ་གསོལ་ནས། གསོལ་་་་་
བའི་གཏིང་ལ་དགྱེས་པའི་གད་མོ་འདི་ཡིན་ཏེ། ཧ་ཧ་ཧ་ཞེས་བཞད་ནས། དེ་
ནས་གནས་ཕྱི་མོ་དང་ཕྲད་པའི་ཕྱིར། ཧཱུཾ་ཧཱུཾ་ཧཱུཾ་ཞེས་པས་རྣམ་པར་ཤེས་པ་ཧཱུཾ་དུ་
བསྡུས་ནས་ལྟེ་བའི་དབུས་སུ་ཡེ་ཤེས་ཀྱི་མེས་བཞུ་ནས་ཕཊ་ཕཊ་ཕཊ་ཅེས་པས་ཡུམ་
གྱི་པདྨ་ལ་སྤྲོས་པས་ཡུམ་གྱི་པདྨ་དེ་ནི་གནས་ཕྱི་མོ་སྟེ། དེ་ནི་གནས་ཕྱི་མོ་དང་
ཕྲད་པའོ། །དེའི་གནས་སུ་བཅོམ་ལྡན་འདས་རྡོ་རྗེ་འཛིན་པར་བསྐྱེད་དེ། དེ་
ལ་དབང་ཚང་བར་བསྐུར་ནས་འཇིག་རྟེན་གྱི་ཁམས་སུ་སེམས་ཅན་གྱི་དོན་ལ་་་
བཏང་ངོ་། །དེ་ནི་ལས་བྱ་བ་ལ་འབྲས་བུ་ཡོད་པ་ཞེས་བྱ་སྟེ། སངས་རྒྱས་ཀྱི་་
སྲས་སོ། །དེ་ལྟར་བྱས་པའི་གནས་ཀྱི་མན་ངག་སྟེ། ལས་མ་གྲུབ་བར་དུ་བྱ་བ་
མ་ཡིན་ནོ། །བྱས་ན་སྐྱོན་ཅི་ཡོད་ཅེ་ན། བྱང་ཆུབ་སེམས་ཀྱི་འཁོར་ལ་དབང་
བསྐུར་བས། རྣལ་འབྱོར་དམ་པ་ཡིན་པའི་གྲལ་དུ་འགྲོ་བས་རྣལ་འབྱོར་པ་ཉིད་
དམ་ཚིག་ཉམས་པ་དང་། ལས་མི་འགྲུབ་པའི་སྐྱོན་ཡོད་དོ། །འགྲུབ་ངེས་པ་་
དང་གནས་ཀྱི་མན་ངག་དེ་ལྟར་ལས་མཐར་ཕྱིན་པར་བྱ་བའོ།
དེ་ནས་ཡང་དེ་ལྟར་མ་ཡིན་ནས་ཕུང་པོ་ལྷག་རོལ་དེ་སྲེག་པ་ཞིག་ཡིན་ན།
ཧོམ་གྱི་ལས་བསྟན་པའི་ཕྱིར་དེ་ནས། བསྲེག་པ་རྒྱུན་གྱི་ཏིང་ངེ་འཛིན་འདི་
གསུངས་སོ། །ཞེས་པ་ལ་སོགས་པ་བསྟན་ཏེ། འདི་གསུངས་སོ། །ཞེས་པ་མི་
བསྲེག་པར་བྱ་བའི་དོན་སྟོན་པའི་ཞལ་ནས་འོག་ནས་འབྱུང་བ་འདི་གསུངས་སོ། །
ཀློང་ཡངས་འཁྱིལ་པའི་ཧོམ་ཁུང་དུ། །ཞེས་བྱ་བ་ནི། ཆོས་ཀྱི་དབྱིངས་དང་་་
མཉམ་པའི་ཧོམ་ཁུང་དུ། ཆོས་འབྱུང་བའི་ཕྱག་རྒྱ་སྟེ། དབྱིངས་རྣམ་པར་་་་་་


དག་པའི་ངང་དུ་འཁྱིལ་པའི་ཧོམ་ཁུང་དུ། འབར་བ་རབ་ཏུ་འཁྲུག་པ་འདུག་
པ་ཅན་གྱི་མེ་སྦར་ཏེ། བསྐྱེད་པ་མེ་ལྷ་དང་ཡེ་ཤེས་དང་དབྱེར་མེད་པར་བྱས་་་་
པའི་འབར་བའི་མེ་དཔུང་གི་དངོས་པོར་འགྱུར་བ་གཟུགས་དུམ་བུ་རྣམས་ཡེ་ཤེས་
ཀྱི་མེའི་ནང་དུ་སྲེག་པར་བྱ་སྟེ། རྡོ་རྗེ་ཚིག་ཏུ་བསྒྲལ་བར་བྱ་བ་ནི། འོག་ནས་
འབྱུང་བ་འདིའོ། །རཾ་མེ་དཔུང་འབར་བའི་ཀློང་དཀྱིལ་དུ། །མཚན་མར་གྱུར་
པའི་དངོས་པོ་འདི། །བསྲེག་པས་དངོས་པོ་ཀུན་བརླག་སྟེ། །སླར་མི་ལྡོག་པར་
བསྲེག་པར་འགྱུར་ཞེས་གསུངས་ཏེ། རཾ་ཞེས་པ་ནི་དང་པོའི་མེ་ལྷའི་ས་བོན་ནོ། །
དེ་ལ་ཡང་སྐུ་ཡོངས་སུ་རྫོགས་པའི་དུས་ན། སྐུ་ལས་འོད་འབར་བས་མེ་དཔུང་་་་
འབར་བ་སྟེ། དེ་ལྟ་བུའི་མེ་ལྷའི་ཀློང་དཀྱིལ་དུ། བརྡུངས་པའི་ཕྱེ་མར་སྣང་་་
བའི་དངོས་པོ་འདི། བསྲེགས་སམ་ཕྱེ་མར་སྣང་བ་ཀུན་བརླག་ནས་སླར་མི་ལྡོག་
པར་བསྲེགས་པས་ཐལ་བར་གྱུར་པ་རྟག་གོ། །མེ་སྦར་བར་བྱ་བའི་སྔགས་ནི་འདི་
ཡིན་ཏེ། རཾ་ཛཱ་ལ་ཛཱ་ལ་པ་ར་ན་ཧཱུཾ་ཕཊ་ཅེས་པས་མེ་སྦར་ལ། ཚེར་མ་ཅན་གྱི་
སྲེག་ཤིང་གི་ནང་དུ་གཞུག་པར་བྱའོ། །
དེ་ནས་བསྲེགས་པའི་ཐལ་བ་དེ་གཏད་ཁྲམ་བྱ་ཞིང་མནན་པར་བྱ་བར་
བསྟན་པའི་ཕྱིར། དེ་ནས་མནན་ལ་རྒྱུན་གྱི་ཏིང་ངེ་འཛིན་གསུངས་སོ། །ཞེས་
བྱ་བ་ལ་སོགས་པ་བསྟན་ཏེ། ནམ་མཁའི་རྡོ་རྗེའི་དཀྱིལ་འཁོར་དུ་ཞེས་བྱ་བ་ནི།
ནམ་མཁའ་ནི་འབྱུང་བ་སྟེ། གྲུ་གསུམ་དུ་གནས་པའོ། །དེ་ལྷའམ་ཀླུ་འམ་
གནོད་སྦྱིན་ནམ་ཐེའུ་རང་ངམ། མ་མོ་ལ་སོགས་པ་གང་ལ་འདོད་པའི་གནས་སུ་
ཆོས་འབྱུང་བ་དགོས་པ་དེའི་ནང་དུ་གཞུག་པའོ། །དེ་གང་གཞུག་ཅེ་ན་གཟས་
པ་པོ་དེ་གཞུག་པའོ། །ཇི་ལྟར་གཞུག་ཅེ་ན། གང་ལ་གཏོད་པའི་གཞུག་གི་རྒྱུ་
བདུན་ལ་གཟུགས་བྱས་ལ་གཞུག་པ་སྟེ། དེ་ཡང་རེ་བ་ནི་དྲག་པོའི་ལས་ལ་ཤིས་


བདུད་རྩི་ཐིགས་པ་ཞེས་བྱ་བ 
པ་ཡིན་པས་དེའི་ནང་དུ་བཏུམས་ལ་ར་རོག་དང་ཁྱི་དཀར་པོའི་སྤུ་ལ་བསྒྲིལ་བ་
ཡི་དཀར་ནག་གིས་བཅིངས་ལ། རྡོ་རྗེ་རྒྱ་གྲམ་གྱིས་ནི་དྲག་པོའི་ལས་ཀྱི་རྒྱ་སྟེ།
དེས་རྒྱས་བཏབ་ལ་ཧོ་ཁུང་དུ་གཞུག་པར་བྱ་བའོ་། །དེའི་སྟེང་དུ་གཡམ་པ་
སྔོན་པོ་ལ་ཡང་རྡོ་རྗེ་རྒྱ་གྲམ་བྲིས་ལ་ཁ་བཅད་ལ་བཞག་པར་བྱ་སྟེ། རླུང་གི་
དཀྱིལ་འཁོར་རྟག་པར་བྱ་བའོ། །དེའི་སྟེང་དུ་རཾ་ལས་མེའི་དཀྱིལ་འཁོར་རྟག་་་་་
པར་བྱ་བའོ། །དེའི་སྟེང་དུ་བཾ་ལས་ཆུའི་དཀྱིལ་འཁོར་བརྟག་གོ། །དེའི་སྟེང་་
དུ་སུཾ་་ལས་སའི་དཀྱིལ་འཁོར་བསྐྱེད་དེའི་ཕྱིར་དབང་ཆེན་དཀྱིལ་འཁོར་བསྒོམ་་་་
པར་བྱ་ཞེས་གསུངས་སོ། །དབང་ཆེན་དཀྱིལ་འཁོར་སྟེང་དུ་ལཾ་ལས་རི་རབ་ཟུར་
བརྒྱད་པ་ཤིན་ཏུ་བརྗིད་ཅིང་བརྟན་པ་ཅིག་བསྐྱེད་དོ། །དེའི་སྟེང་དུ་མ་ལས་ཉི་་
མའི་དཀྱིལ་འཁོར་དུ་གྱུར་པའི་སྟེང་དུ་ཡི་གེ་ཧཱུཾ་ལས་རྡོ་རྗེ་རྒྱ་གྲམ་དུ་གྱུར། རྡོ་རྗེ་
རྒྱ་གྲམ་གྱི་ལྟེ་བ་ལ་ཡང་ཉི་མའི་དཀྱིལ་འཁོར་བརྟག་པར་བྱ་བ་སྟེ། དེའི་མཐའ་་
མ་ཡང་མེ་ལྕེའི་ཕྲེང་བས་བསྐོར་ནས་གནས་པའོ། །དེའི་ཕྱིར། རི་རབ་སྟེང་དུ་
རྡོ་རྗེ་བསྐྱེད། རྒྱ་གྲམ་སྟེང་དུ་བསམ་པ་ནི་ཞེས་གསུངས་པ་ཡིན་ནོ། །ཉི་མའི་
དཀྱིལ་འཁོར་དེའི་དབུས་སུ་ཧཱུཾ་བསམ་ཧཱུཾ་ཡོངས་སུ་གྱུར་པ་ལས། རྡོ་རྗེ་བསྒོམ་་་་
པར་བྱའོ། །ལས་ཀྱི་རྡོ་རྗེ་དེ་ཡོངས་སུ་གྱུར་པ་ལས་བཅོམ་ལྡན་འདས་དོན་ཡོད་
གྲུབ་པ་དེ་བསྐྱེད་པར་བྱའོ། །བཅོམ་ལྡན་འདས་དེའི་འཁོར་ན་ཡང་གདུག་པའི་་
འཁོར་གྲངས་མེད་པ་མེ་དཔུང་གི་ནང་ན་བཞུགས་པར་བསྒོམ་སྟེ། དེ་ལྟར་
བསྒོམ་པ་དེས་སྐྱེ་འགྲོ་གདུག་པ་ཅན་གྱི་ལས་དང་ཉོན་མོངས་པ་མནན་ནམ།
བསྐལ་པ་མཐའི་བར་དུ་ཐར་པའི་དུས་མེད་པར་བརྟག་པའི་ཕྱིར། ལས་ཀྱི་རྡོ་རྗེ་
དཀྱིལ་འཁོར་བསྒོམ། །སྐྱེ་འགྲོ་ཐམས་ཅད་མནན་པར་བསམ་ཞེས་གསུངས་སོ། །
དེ་ནས་ཡང་གནོན་པའི་དུས་དེ་ཉིད་དུ། རྡོ་རྗེ་ཚིག་ཏུ་བརྗོད་པ་ནི། འོག་་་་་


ནས་འབྱུང་བའི་འདིའོ། །ཧཱུཾ་ལས་ཀྱི་རྡོ་རྗེ་འཁོར་དང་བཅས། །འཇིག་རྟེན་་་
ཁམས་ནི་རབ་འབྱམས་ན། །ལོག་པར་ལྟ་བའི་སེམས་ཅན་རྣམས། །སྐད་ཅིག་
ཡུད་ལ་མནན་པར་ཤོག་ཅེས་བརྗོད་པར་བྱ་བ་སྟེ། ལས་ཀྱི་རྡོ་རྗེའི་དཀྱིལ་དང་་
འཁོར་དུ་བཅས་པ་ཡིས། ཁམས་གསུམ་གྱི་ཉོན་མོངས་པ་ཐམས་ཅད་ཐང་ཅིག་་
ཡུད་ལ་གནོན་ཅིག་པའོ། །དེ་ཡང་རི་རབ་བསྐྱེད་པའི་སྔགས་ནི་འདིའོ། །ཨོཾ་་
བཛྲ་སུ་མེ་ཏྲཾ་ཞེས་པས་བསྐྱེད་པའོ། །ལས་ཀྱི་རྡོ་རྗེ་བསྐྱེད་པའི་སྔགས་འདིའོ། །
ཧཱུཾ་ས་མ་ཡ་ཏཱཾ་ཞེས་པ་སྟེ། ལས་ཀྱི་རྡོ་རྗེ་བསྐྱེད་དོ། །
དེ་ནས་ཏིང་ངེ་འཛིན་ཡོངས་སུ་གསལ་ཞིང་གོམས་པའི་ནུས་མཐུ་བསྟན།
དེའི་ཕྱིར། དཀྱིལ་འཁོར་དག་ནི་ཐམས་ཅད་དུ། །ཏིང་འཛིན་དཀྱིལ་འཁོར་
མཐའ་ཡས་མཆོག །ལས་སུ་རུང་བའི་རྣལ་འབྱོར་པས། །དེ་ཡིས་མི་འགྲུབ་
གང་ཡང་མེད། །མི་བྱ་བ་ནི་གཅིག་ཀྱང་མེད་ཅེས་བྱ་བ་འདི་གསུངས་ཏེ།
བསྙན་པའི་དཀྱིལ་འཁོར་ཐམས་ཅད་ལ། ཏིང་ངེ་འཛིན་གྱི་དཀྱིལ་འཁོར་མཐའ་
ཡས་པ་མེད་ན་དོན་མི་འགྲུབ་སྟེ། རྟག་པའི་ནང་དུ་འགྱུར་རོ། །ཏིང་ངེ་
འཛིན་ཏེ་དཀྱིལ་འཁོར་དེའི་ངང་དུ་ཡང་ནས་ཡང་དུ་འདིས་ཤིང་སེམས་ལས་སུ་
རུང་བའི་རྣལ་འབྱོར་པ་དེས་ལས་ཇི་ལྟར་འདོད་པ་བཞིན་དུ་འགྲུབ་པ་གང་ཡང་
མེད་དེ། ཞི་བ་དང་རྒྱས་པ་དང་དབང་གིས་ལས་དང་། བསྐྲད་པ་དང་།
བསད་པའི་ལས་མི་བྱ་བ་ནི་གཅིག་ཀྱང་མེད་དོ།
དེ་ནས་ཡང་ཏིང་ངེ་འཛིན་ལ་གནས་པའི་རྣལ་འབྱོར་པ་དེ་བདེ་བར་
གཤེགས་པ་ཡིན་པར་བསྟན་པའི་ཕྱིར། ཏིང་འཛིན་ཀློང་དུ་འདྲིས་པ་ཡི། །
མི་ཞེས་བྱ་བ་བདེར་གཤེགས་ཡིན། །སངས་རྒྱས་ཞེས་ནི་གུད་ན་མེད། །ཅེས་
གསུངས་ཏེ། ཏིང་ངེ་འཛིན་ལ་དུས་རྟག་ཏུ་གནས་ཤིང་ཀློང་དུ་གྱུར་པའི་མི་དེ་


བདུད་རྩི་ཐིགས་པ་ཞེས་བྱ་བ 
ནི་བདེ་བར་གཤེགས་པ་ཉིད་ཡིན་ཏེ། དེ་ཅིའི་ཕྱིར་ཞེ་ན། བདེ་བའི་གནས་ནི་
ཆོས་ཀྱི་དབྱིངས་སྤྲོས་པ་དང་བྲལ་བ་ཡིན་ལ། ཏིང་ངེ་འཛིན་ནི་གཉིས་སུ་མེད་
པའི་ཡེ་ཤེས་ཏེ། དེ་ལ་གནས་པ་ནི་སྤྲོས་པ་དང་བྲལ་བའི་ཡེ་ཤེས་ཀྱི་རྒྱུ་ལས་
བཞུགས་པ་དེའི་ཕྱིར་བདེ་བར་གཤེགས་པའོ། །དེ་ལྟར་གཉིས་སུ་མེད་པའི་ཤེས་
པ་དེ་ལ་གནས་ཤིང་གནས་པས་དུས་ནམ་ཞིག་ན་སྤྲོས་པ་དང་བྲལ་བ་མངོན་དུ་
རྟོགས་པར་འགྱུར་ཏེ། དེའི་དུས་ན་ཉོན་མོངས་པ་ཐམས་ཅད་ནི། ཡེ་ཤེས་ཀྱི་
ངོ་བོར་གྱུར། སངས་རྒྱས་ཀྱི་ཆེ་བའི་ཡོན་ཏན་ནི་ཡོངས་སུ་རྒྱས་པ་དེ་ཉིད་ལ།
སངས་རྒྱས་ཞེས་ནི་གུད་ན་མེད་ཅེས་སྟོན་པ་དཔལ་ཀུན་ཏུ་བཟང་པོས་གསུངས་སོ།།
དེ་ནི་དོན་དམ་པའི་བདེན་པའོ།། །།
རྒྱུན་གྱི་ཏིང་ངེ་འཛིན་རིམ་པར་ཕྱེ་བས་སོ་སོར་བསྟན་པའི་ལེའུ་ལ་ནི།
རྒྱུན་གྱི་ཏིང་ངེ་འཛིན་རིམ་པར་ཕྱེ་བའི་ལེའུའོའོ། །བདུད་རྩིའི་ཐིགས་པ་ཞེས་བྱ་བ་
རྒྱ་ཆེར་བཤད་པ་ལས། དོན་དམ་པའི་བདེན་པ་དང་། ཀུན་རྫོབ་ཀྱི་བདེན་པ་
གཉིས་ཀྱི་བཤད་པའི་ལེའུ་སྟེ། བཅུ་པའོ།། །།
དེ་ནས་རྒྱུན་གྱི་ཏིང་ངེ་འཛིན་ལ་སོགས་པ་གསུངས་ཀྱང་། འཕྲིན་ལས་
བཞིའི་བྱེ་བྲག་འདི་མ་བསྟན་ན། སེམས་ཅན་གྱི་དོན་མི་འགྲུབ་པས་དེ་བསྟན་
པའི་ཕྱིར། དེ་ནས་བཅོམ་ལྡན་འདས་གསང་བ་མཆོག་གི་བདག་པོ་དེས།
ལྷུན་གྱིས་གྲུབ་པའི་འཕྲིན་ལས་ཀྱིས་རྣམ་པར་སྦྱོང་བ་འདི་གསུངས་སོ། །ཞེས་པ་
སྟེ༑ གསུངས་པའི་དོན་ནི་འོག་ནས་འབྱུང་བ་འདི། ཀུན་ཏུ་སྣ་ཚོགས་ལས་
ཀྱི་རྣམས་ཞེས་བྱ་བ་ནི། ཞི་བ་བསྒྲུབ་པ་སྟེ། སངས་རྒྱས་འཁོར་ལོ་ཅན་གྱི་
བསྒྲུབ་པའི་གཞུང་གང་ཡིན་པ་བསྒྲུབས་ཞི་བའི་ལས་བྱ་བ་དང་། རིན་པོ་ཆེའི་


བསྒྲུབ་པ་བྱས་ལ། རྒྱས་པའི་ལས་བྱ་བ་དང་། པདྨའི་ལས་བྱ་བ་དང་དབང་
གི་ལས་བྱ་བ་དང་། གདོན་མི་ཟའི་བསྒྲུབ་པ་བྱས་ལ་དྲག་པོའི་ལས་བྱ་བ་དང་།
ཀུན་ཏུ་སྣ་ཚོགས་རྣལ་འབྱོར་གྱིས་ཞེས་བྱ་བ་ནི། ཀུན་ཏུ་སྣ་ཚོགས་ཀྱི་དཀྱིལ་
འཁོར་སྤྱིའི་ཁ་དོག་ཇི་ལྟ་བ་བཞིན་དུ། ཏིང་ངེ་འཛིན་དུ་བདག་གནས་ནས།
སེམས་ཅན་གྱི་དོན་དུ་ཞི་བ་དང་དབང་དང་མངོན་སྤྱོད་ལ་སོགས་པ་སྣ་ཚོགས་ཀྱིས་
སེམས་ཅན་གྱི་དོན་བྱའོ།
དེ་ལྟར་སྤྱིའི་ཚིག་བསྟན་ནས། འདི་ནས་མར་ནི་འཕྲིན་ལས་སོ་སོའི་
གཞུང་བསྟན་ཏེ། སྔོན་ལ་ཕྱི་དང་ནང་དུ་སྣང་བའི་རྣམ་པར་རྟོག་པ་སྦྱང་ཞིང་ཞི་
བར་བྱ་བའི་ཕྱིར། ཞི་བའི་ལས་སྔོན་ལས་བསྟན་པའི་ཕྱིར། འཇིག་རྟེན་
ཁམས་ནི་རབ་འབྱམས་ན་ཞེས་པ་ལ་སོགས་པ་བསྟན་ཏེ། འཇིག་རྟེན་ཁམས་
གསུམ་གྱི་སེམས་ཅན་རབ་ཏུ་རྨུགས་ཤིང་ཡིད་ཐིམ་པར་ཡོད་པ་དང་གལ་ཏེ་ཕ་རོལ་
གནོད་པ་བྱེད་ཅིང་ཡིད་རྨུགས་པར་བྱེད་པའི་སེམས་ཅན་ལ། དེ་གསལ་བར་བྱ་
བའི་ཕྱིར། སྣ་ཚོགས་ལས་ཀྱིས་ཞི་བ་སྦྱར་བ་བྱའོ། །དེ་ཡང་ཇི་ལྟར་ཞེ་ན།
བཀྲ་ཤིས་དབེན་པའི་གནས་དག་ཏུ་ཞེས་བྱ་བ་ནི། ལེའུ་གསུམ་ལས་གསུངས་
པའི་སངས་རྒྱས་འཁོར་ལོ་ཅན་གྱི་གན་གང་ཡིན་དེ་རུ་བསྒྲུབ་པར་བྱའོ། །བཀྲ་་་
ཤིས་མཚན་ལྡན་ཡུམ་མཆོག་གཟུངས་ཞེས་བྱ་བ་ནི། དང་པོ་བསྒྲུབ་པའི་དུས་སུ་
བཀྲ་ཤིས་པའི་ཡུམ་ནི་ཤ་དཀར་ལ་སྲབ་པ་རྐེད་པ་ཕྲ་ལ། མིག་དཀྱུས་རིང་ལ་་་་
སྨིན་མ་བར་མ་ཆད་པ་སོར་མོ་འཕྲ་ལ་རིང་བ། སྨད་ཞེང་ཆེ་བ་རིང་ཐུང་གཉིས་
སྤངས་པའི་ཡུམ་མཆོག་དེ། གཟུང་བར་བྱ་བའོ། །ལས་ཀྱི་དུས་སུ་ནི་གཡོན་་
ཕྱོགས་སུ་བཞག་པ་ལས་བརྩམ་པར་བྱའོ། །རྣམ་སྣང་མཛད་ཀྱི་རྣལ་འབྱོར་རམ།།
མི་བསྐྱོད་ཕྱག་རྒྱར་བདག་གནས་ལ་ཞེས་བྱ་བ་ནི། རྣམ་པར་སྣང་མཛད་ཀྱི་་་


བདུད་རྩི་ཐིགས་པ་ཞེས་བྱ་བ 
དཀྱིལ་འཁོར་གསལ་བར་བསྒྲུབ་པའམ། ཡང་ན་མི་བསྐྱོད་པའི་དཀྱིལ་འཁོར་་་་་
བསྒྲུབས་ལ། འོད་ཟེར་དཀར་པོ་བདུད་རྩིའི། ཆུ་རྒྱུན་འབབ་ཅིང་སེམས་ཅན་
གང་ཡིན་པ་ལ་སྟིམས་པས། དེའི་བག་ཆགས་ངན་པ་བྱང་ནས་སོ་སོའི་ལས་གང་
ཡིན་པ་དེ་གསལ་བར་འགྱུར་རོ། །དཀར་ལ་ཟླུམ་པའི་དཀྱིལ་འཁོར་ལ་ཞེས་བྱ་ནི།
ཞི་བའི་ཐབ་ཁུང་ནི་ཁ་དོག་དཀར་པོར་བྱུག་པའོ། །དབྱིབས་ནི་ཟླུམ་པོའོ། །
ཆེ་ཆུང་ནི་ཁྲུ་གང་དུ་བྱ་བའོ། །ཟབས་སུ་ནི་ཁྲུ་ཕྱེད་བརྐོ་བའོ། །ཁ་ཁྱེར་སོར་་
བཞི་བསྐོར་བར་བྱ་སྟེ། དབུས་ཀྱི་ཁ་ཁྱེར་ལ། རྡོ་རྗེ་འོད་འཕྲོ་བས་བརྒྱན། །
ཞེས་བྱ་བ་སྟེ། རྡོ་རྗེ་ར་བ་གཏང་བར་བྱའོ། །དེའི་ཕྱི་རོལ་གྱི་རྒྱ་སོར་བཞི་ཡོད་
པ་ལ་དཔངས་སུ་སོར་ཅིག་ཡོད་པའི་ཆ་ག་དེ་ལ་འཁོར་ལོས་བསྐོར་བར་བྱའོ། །
དེ་ནི་མེ་ཐབ་བཅའ་ཐབས་སོ། །དེ་ནས་ཡང་ཕུར་པ་དགོད་པའི་རིམ་པ་ནི་ཞི་་
བའི་ཕུར་པ་གཞུང་དུ་བྱེད་ན། ལྷའི་མཚན་ཉིད་ཀུན་ཀྱང་སྐུ་མདོག་དཀར་པོ་་་་
ཞལ་གཅིག་ཕྱག་གཉིས་པ་བསྒྲུབ་པའི་དུས་སུ་བསྙེན་ཕུར་ཡང་དཀར་པོ་ལ་བྱ་བ་སྟེ།
དེ་བསྟན་པའི་ཕྱིར། རིན་ཆེན་ཁ་དོག་དཀར་པོའོ། །དཀར་པོའི་ཤིང་ལས་་་་
བྱས་པའི་ཞེས་པ་ནི། རིན་ཆེན་ཁ་དོག་དཀར་པོ་ནི་དངུལ་ལ་བྱས་པ་སྟེ། དེ་
ལ་ཕུར་བུའམ་ ཡང་ན་དེ་མེད་ན་འོ་མ་ཅན་གྱི་ཤིང་དཀར་པོ་ལ་བྱ་སྟེ། དེ་ལ་་་
ཕུར་པ་བྱས་ལ་འོད་ཟེར་ཡང་དཀར་པོར་སྤྲོ་བར་བྱ་བའོ། །དེ་ནི་བསྒྲུབ་པའི་་་་
དུས་སུ་ནི་ཕུར་པ་ཟླུམ་པོ་དྲུག་གདབ་སྟེ། ཞེས་བྱ་བ་ནི། སྲས་ཕུར་པ་ཟླུམ་་་་
པོའི་རྩེ་མོ་ཟླུམ་པོ་དྲུག་གདབ་སྟེ་ལས་བྱའོ། །གང་དུ་གདབ་ཅེ་ན། བདེ་བར་
གཤེགས་པའི་སྒོ་དྲུག་ཏུའོ། །དེར་བཏབ་པས་ཅིར་འགྱུར་ཞེ་ན། ཕུར་པའི་་་་
འོད་ཟེར་དཀར་པོ་ཡིས་བདེ་བ་ཆེན་པོའི་སྒོ་དྲུག་ནས་ཞུགས་ནས། སེམས་ཅན་
གྱི་ཉོན་མོངས་པས་འཐིབས་ནས་རྨུགས་པ་དེ་དང་། ནད་པ་ལ་སོགས་པ་ནད་་་


རྣམ་པ་མང་པོ་གང་ཡིན་པ་དང་། སེམས་ཅན་གདུག་པ་ཅན་ཡིན་ན་སེམས་ལ་་
གདུག་པའི་ཞེ་སྡང་ཡོད་པ་དེ། ཡེ་ཤེས་ཀྱི་ཆུས་བཀྲུས་ནས། ཡང་དག་པའི་་་
ཤེས་པ་དང་ལྡན་པར་བྱས་པའོ། །དེ་ནི་ལས་ཀྱི་དུས་སུ་སྦྱར་བའོ། །དེ་ནས་མེ་
ལྷ་བསྐྱེད་པའི་རིམ་པ་སྟོན་པ་ཏེ། དེ་ལ་ཡང་གཉིས་ལས་ཐབ་ཁུང་ཉིད་གཞལ་་་
ཡས་ཁང་དུ་བྱས་ནས། འཇིག་རྟེན་པའི་མེ་དེ་མེ་ལྷའི་སྐུར་བསྐྱེད་ནས། དེ་ལ་
རང་བཞིན་གྲུབ་པའི་གནས་ནས་ཡེ་ཤེས་ཀྱི་མེ་ལྷ་སྤྱན་དྲངས་ཏེ་བསྟིམས་ནས།
མཆོད་པ་ཕུལ་ནས་ཞི་བའི་ལས་བཅོལ་ལོ། །ཡེ་ཤེས་ཀྱི་མེ་ལྷ་གཤེགས་སུ་གསོལ་ལ།
དམ་ཚིག་གི་མེ་ལྷའི་ཐུགས་ཀར་ཞི་བའི་ལྷ་གཉིས་ཀྱི་གཞུང་གང་ཡིན་པ་བསྐྱེད་དེ།
དེ་ལ་ཡེ་ཤེས་ཀྱི་དཀྱིལ་འཁོར་སྤྱན་དྲངས་ལ་བསྟིམ་པའི་ཕྱིར། ཞི་བའི་ལྷ་ཚོགས་
སྤྱན་ཡང་དྲངས་ཞེས་གསུངས་སོ། །ཡང་ཐབ་ཁུང་གོང་མ་འདྲ་བར་གཞལ་ཡས་
སུ་བྱས་ལ་དེའི་ནང་དུ་དམ་ཚིག་སེམས་དཔའི་དཀྱིལ་འཁོར་གཞུང་གཉིས་གང་
ཡིན་པ་བསྐྱེད་པ་ལ། ལྷ་རྣམས་ཀྱི་ཞལ་ཉིད་འཇིག་རྟེན་པའི་མེ་ཡིན་པར་
བསམས་ལ། དེ་ནི་མེ་ལྷ་ཞལ་དུ་བྱ་བ་ཡིན་ཏེ་དེ་ལས་ཡེ་ཤེས་ཀྱི་དཀྱིལ་འཁོར་
སྤྱན་དྲངས་ཏེ། བསྟིམ་ལ་མཆོད་པ་དབུལ་བར་བྱའོ། །སྙིང་རྗེ་བྱམས་པའི་
མཆོད་སྦྱིན་བྱ་ཞེས་བྱ་བ་ནི། ཁམས་གསུམ་གྱི་སེམས་ཅན་རྨུགས་པ་ལ་སོགས་པ་
ལ་སྙིང་རྗེ་བསྐྱེད་དེ། དེ་ལ་བྱམས་པས་མཆོད་པ་བྱ་བ་དང་། མི་དགེ་བ་བཅུ་
སྤངས་ནས་དགེ་བ་བཅུ་ལ་གནས་པའི་ཕྱོགས་སྐྱོང་བཅུ་ལ་ལས་བཅོལ་བའི་ཕྱིར།
བསྲེག་རྫས་སྦྱིན་པར་བྱའོ། །ཡམ་ཤིང་དཀར་ལ་སྦར་བའི་མེ་ཞེས་བྱ་བ་ནི།
ཡམ་ཤིང་གི་རིམ་པ་སྟོན་ཏེ། རློན་ལ་སྦམ་དང་བཅས་རྩེ་མོ་ཆ་ལས་བྱུང་བ་ཆུར་
མཛུབ་གང་ཡོད་པ། སྦམས་སུ་ཆག་པ་གང་ཡོད་པ། མངར་ཞིང་འོ་མ་ཡོད་
པའི་ཤིང་ལ་བྱའོ། །ཤིང་དེ་མ་གས་མི་འཁྱོགས་པ་འབུས་མ་ཟོས་པ་ལ་བྱའོ། །


བདུད་རྩི་ཐིགས་པ་ཞེས་བྱ་བ 
འོ་ན་གས་པ་ལ་སོགས་པ་བྱུང་ན་སྐྱོན་ཅི་ཡོད་ཅེ་ན། ཡོད་དེ་གས་པར་གྱུར་ན་ཤ་
ཀྲ་ཅན་དུ་སྐྱེ་བ་དང་། ཡོན་པོར་སོང་ན་དབང་པོ་མ་ཚང་བར་སྐྱེ་བ་དང་།
འབུས་ཟོས་ན་ཡན་ལག་མ་ཚང་བར་སྐྱེ་བས་སྐྱོན་ཡོད་པས། གཟབས་ལ་ལེགས་
པར་བྱའོ། །འོན་ཏེ་འཁྱོགས་པ་ལས་མ་རྙེད་པ་ཞིག་ཡིན་ན། བདུད་རྩི་འཁྱིལ་
པའི་སྔགས་ཀྱིས་བྱིན་གྱིས་བརླབས་ལ་བྱའོ། །དཀར་ལ་སྦར་བའི་མེ་ཞེས་པ་ནི་་་
དངུལ་ལམ་དཀར་པོའི་སྣོད་སར་པར་ཤིང་དཀར་པོ་ལེགས་མོ་བླུགས་བཙུགས་་་་་
པའམ༑ དཀོན་པའི་གནས་ནས་མེ་བླངས་ལ། ཤོང་བའི་ཤིང་ནང་དུ་བླུགས་
ལ་གོང་དུ་གསུངས་པའི་སྔགས་ཀྱིས་མེ་སྦར་བར་བྱ་སྟེ། རླུང་ཡབ་ཀྱིས་བུད་པར་
བྱའོ༑ །དེ་ལྟར་མེ་ལེགས་པར་སྦར་ནས་བུད་ཤིང་གི་ནང་དུ་མེ་བླུགས་པར་བྱའོ།།
དཀར་ལ་མངར་བའི་རྫས་རྣམས་ཀྱིས། ཞི་བའི་ཚུལ་དུ་སྦྱིན་སྲེག་བྱ། །ཞེས་བྱ་
བ་ནི། ཞི་བ་ལ་སྔོན་ལ་མར་དབུལ་བར་བྱ་བ་ཡིན་ཏེ། ཨོཾ་བཛྲ་ཀཱི་ལི་ཀཱི་ལ་ཡ་
ཤན་ཏིང་ཀུ་རུ་སྭཱ་ཧཱ། ཞེས་དབུལ་བར་བྱའོ། །གཞུང་གཅིག་ཏུ་བྱ་བ་ཡིན་ན།
ཨོཾ་ན་མ་ས་མནྟ་བུདྡྷ་ནཾ་རུ་རུ་པུ་རུ་ཛཱ་ལ་ནི་ཏཱི་ཏ་ལོ་ཚ་ནི་སརྦ་ཨ་ཏོ་ན་ཡེ་ཤནྟིཾ་ཀུ་རུ་
སྭཱ་ཧཱ། ཞེས་པས་མར་དབུལ་བར་བྱ་བ་ཡིན་ཏེ། གཞུང་གཉིས་སོ། །ཨོཾ་སརྦ་་
སཾ་པ་དེ་སྭཱ་ཧཱ་ཞོ་ཟན་གྱིའོ། །ཨོཾ་སརྦ་ག་ག་ད་ཧ་ནི་བཛྲ་ཡ་སྭཱ་ཧཱ། ཞེས་པ་ནི་་་
ཏིལ་ལོ། །ཨོཾ་བཛྲ་ཨཱ་ཡུ་ཤེ་སྭཱ་ཧཱ། ཞེས་པ་ནི་དུར་བའི་འོ། །ཨོཾ་བཛྲ་བུ་ཤ་ཡེ་
སྭཱ་ཧཱ། ཞེས་པ་ནི་འབྲས་སོ་བའི་འོ། །ཨོཾ་པྲ་ཏི་ཧ་ན་ཡ་བཛྲ་སྭཱ་ཧཱ། ཞེས་པ་ནི་ཀུ་
ཤ་དབུལ་བའོ། །ཨོཾ་བཛྲ་བི་ཛ་ཡ་སྭཱ་ཧཱ། འབྲས་ལག་པར་དབུལ་བའོ། །ཨོཾ་མ་
ཧ་བེ་ག་ཡ་སྭཱ་ཧཱ་ཞེས་པ་ནས་ཆན་ནོ། །ཨོཾ་མ་ཧ་པ་ལ་སྭཱ་ཧཱ་ཞེས་པས་འབྲས་ཅན་ནོ།།
ཨོཾ་ཀས་མ་རི་སྭཱ་ཧཱ་གྲོ་ཅན་ནོ། །ཨོཾ་བཛྲ་ཨ་ཛྙ་པྲ་ད་ཡ་ཤེ་ན་ག་ཡ་སྭཱ་ཧཱ་ཡམ་ཤིང་
གིའོ༑ །རྫས་རྣམས་ཐམས་ཅད་གཡས་སུ་དགྲམ། མཆོད་རྫས་རྣམས་ནི་་་་་


གཡོན་དུའོ། །རྫས་དང་མཆོད་རྫས་ཀུན་ལ་མངར་གསུམ་བླུགས་པར་བྱའོ། །
ཁ་དོག་ཀུན་ཀྱང་དཀར་པོར་བྱུག །དངུལ་ཕྱེ་འབྲས་ཅན་དཀར་པོ་ལ་གཏོར་མ་
བྱས་ཏེ་སྦྱིན་པར་བྱའོ། །ཞེས་བྱ་བ་ནི། དངུལ་ཕྱེ་དང་འབྲས་ཅན་དང་འོ་མ་
མར་ཀར་ལ་གཏོར་མ་བྱས་ཏེ་ལས་ཀྱི་ལྷ་ལ་བྱིན་ལ་ལས་བཅོལ་ཏེ། བསྒྲུབ་པའི་
དུས་སུ་ཡང་ངོ་། བཾ་གྱི་ཚོགས་ཀྱི་དཀྱིལ་འཁོར་དུ། །གཏི་མུག་ལས་ཀྱིས་
འཆལ་བ་རྣམས་ཞི་བས་གྱུར་པར་དབྱིངས་སུ་རོལ་ཞེས་བྱ་བ་ནི། བཾ་ནི་ཟླུམ་
པོར་སྟེ་ཟླུམ་པོར་བྱས་པའི་དཀྱིལ་འཁོར་དུ་ཞི་བའི་ལྷ་ཚོགས་སྤྱན་དྲངས་ཤིང་།
མཆོད་པ་ཕུལ་ཞིང་ལོ་སེར་གྱིས། །གཏི་མུག་ལས་ཀྱིས་འཆལ་བ་རྣམས། །བསལ་
ཞིང་སྦྱངས་པས་རྨུགས་པ་ལ་སོགས་པའི་སེམས་ཅན་ཉོན་མོངས་པའི་སྦྱངས་ཤིང་།
ཞི་བར་གྱུར་པ་ཡང་དག་པའི་དོན་རྟོགས་ཤིང་རྣམ་པར་རྟོག་པ་མེད་པར་འགྱུར་རོ།།
དེ་ནི་ཞི་བའི་འབྲས་བུ་སྟེ་དོན་དམ་པའི་བདེན་པའོ། །ཡཾ་ཤིང་ལ་སོགས་པ་ནི་་་
ཀུན་རྫོབ་ཀྱི་བདེན་པའོ། །དོན་དམ་པའི་འབྲས་བུ་སྐྱེ་བ་མི་སླུ་བའི་བདེན་པའོ། །
དེ་ནི་ཞི་བའི་ལས་སོ།
དེ་ནས་རྒྱས་པའི་ལས་བསྟན་པའི་ཕྱིར་འཇིག་རྟེན་ཁམས་ནི་རབ་འབྱམས་ན།
ཞེས་པ་ལ་སོགས་པ་བསྟན་ཏེ། འཇིག་རྟེན་ཁམས་ནི་ཁམས་གསུམ་གྱི་སེམས་
ཅན་ལོག་འཕོངས་པར་གྱུར་པ་གཉིས་ཡོད་པ་ལས། ཚེས་འཕོངས་པ་དང་ཟས་
ནོར་གྱིས་འཕོངས་པའོ། །ཚེས་འཕོངས་པ་ལ་གཉིས་རང་གི་ཚེས་འཕོངས་པ་
དང་བུ་ཚའི་ཚེས་འཕོངས་པའོ། །དེ་ལྟར་འཕོངས་པ་ཡོད་པ་དེ་ལ་ནི་འཕོངས་
པར་འགྱུར་བའི་འགྲོ་གང་ལ་ཞེས་པ་གསུངས་པ་ཡིན་ཏེ། དེ་ལྟ་བུའི་ཆེད་དུ།
སྣ་ཚོགས་ལས་ཀྱིས་རྒྱས་པར་སྦྱར་བར་བྱ་བ་ཡིན་ཏེ། དེ་ཡང་གང་དུ་བྱ་ཞེ་ན།
ཙན་དན་ནགས་ཚལ་མེ་ཏོག་དང་། །ཉམས་དགའ་སྐྱེད་མོ་ཚལ་དུ་ཞེས་བྱ་བ་ནི།


བདུད་རྩི་ཐིགས་པ་ཞེས་བྱ་བ 
ཙན་དན་གྱི་ནགས་ཚལ་དེ་དྲི་ཞིམ་པོ་སྣ་ཚོགས་པ་ཡོད་པའི་གནས་སམ། མེ་ཏོག་
དྲི་ཞིམ་པོ་ཡོད་པའི་གནས་སམ། ཉམས་དགའ་ཞིང་སྐྱེད་མོས་ཚལ་མང་པོ་ཡོད་
པའི་གནས་སུ་བྱའོ། །གནས་ཀྱི་དམ་པ་དེར་ལྕུག་ཕྲན་མ་ཡུམ་མཆོག་གཟུངས། །
ཞེས་བྱ་བ་ནི། ལོ་བཅུ་དྲུག་མའི་ཡུམ་མཆོག་གཟུང་ལ་བསྒྲུབ་པར་བྱའོ། །ལས་
ཀྱི་དུས་སུ་ནི་གཡོན་དུ་གཞག་པར་བྱའོ། །རིན་ཆེན་སེམས་དཔར་བདག་གནས་
པར་ཞེས་བྱ་བ་ནི། རིན་ཆེན་སེམས་མའི་དཀྱིལ་འཁོར་གསལ་བར་བརྟག་ཅིང་་
རྒྱས་པའི་ལས་བསྒྲུབ་པར་བྱའོ། །དེ་ཡང་འོད་ཟེར་ཡང་སེར་པོ་འཕྲོས་པ་ཚེའི་་་་
གནས་སུ་བསྟིམ་པ་དང་། ནོར་ཟས་ལ་སོགས་སོ། །སའི་གནས་སུ་བསྟིམ་པར་
བྱའོ༑ །སེར་པོ་གྲུ་བཞི་དཀྱིལ་འཁོར་ལ་ཞེས་བྱ་བ་ནི། མེ་ཐབ་བྱ་བ་བསྟན་ཏེ།
ཁ་དོག་སེར་པོར་བྱུག །ཁྲུ་དོ་གྲུ་བཞི་པ་སྟེ་ཁྲུ་གང་ཟབས་སུ་བརྐོ་བའོ།
བརྐོས་པའི་ས་ལས་འཕང་སོར་བཞིར་བསྐྱེད་ལ། ཁ་ཁྱེར་སོར་བཞི་པར་བྱའོ།
ཞེང་དང་དཔངས་གཉིས་གསོར་བཞི་བཞིར་བྱའོ། །རིན་ཆེན་ཆུ་སྐྱེས་དག་གིས་་
བརྒྱན་ཞེས་བྱ་བ་ནི། དབུས་ཀྱི་ཁ་ཁྱེར་ལ་རིན་པོ་ཆེ་གཏང་བར་བྱའོ། །ནང་
དུ་པདྨའི་འབྲས་བུའོ། །ཕྱི་རོལ་གྱི་སོར་བཞི་ལ་པདྨས་བསྐོར་བར་བྱའོ། །སློབ་
དཔོན་ཁ་ཅིག་གི་གཞུང་ནས་བརྒྱད་པར་བྱེད་པ་ཡིན་ལ། དབུས་ཀྱི་ཁ་ཁྱེར་ལ་རྡོ་
རྗེ་རབ་གཏང་བར་བྱ་བ་ཡིན་ན། ཕྱི་རོལ་སོར་བཞི་ལ་ཡང་འཁོར་ལོའི་འཕྲེང་བ་
བཏང་བར་བྱ་བ་ཡིན་ཞེས་གསུངས་ཏེ། དེ་ལས་ཀྱི་བྱེ་བྲག་གིས་བརྒྱན་པ་ཡིན་ནོ།།
དེ་ནས་ཡང་ལས་གཉིས་པའི་གཞུང་བསྟན་པའི་ཕྱིར། རིན་ཆེན་ཁ་དོག་སེར་པོ་
འམ་ཞེས་བྱ་བ་ནི། རིན་པོ་ཆེ་གསེར་ཏེ་དེ་ལ་ཕུར་པའི་རྒྱུ་བྱས་ཏེ། བསྒྲུབ་་་་
པའི་དུས་སུ་ལྷ་རྣམས་ཀྱང་ཁ་དོག་སེར་པོར་བྱ་བ་ཡིན་ནོ། །འོད་ཟེར་ཡང་སེར་
པོར་སྤྲོས་ལ་དེ་ལས་གང་ཡིན་པ་དེ་བྱ་བ་ཡི། སེར་པོའི་ལས་བྱས་པའི་ཕུར་པ་ཟུར་


བཞི་པ་བཞི་བཏབ་སྟེ་ཞེས་བྱ་བ་ནི་ལས་ཀྱི་དུས་སུ་ནི་བྱ་བ་སྟེ། སྲས་ཕུར་པའི་ཤིང་
ལས་བྱུང་བ་བཞིན་ནི་ཆ་ལས་འབྱུང་བ་སྟེ། བདེ་བ་ཆེན་པོའི་གནས་ཀྱི་སྒོ་བཞིར་
བཏབ་པས། ཕུར་པ་ལས་འོད་སེར་པོ་འཕྲོས་དེའི་ཚེའི་གནས་གང་ཡིན་པ་དེ་རུ་
ཟླ་བ་དང་ཉི་མ་ག་བུར་གནས་པའི་ནང་དུ་ཚེ་བསྟིམ་ཞིང་བསྟན་པར་བྱས་ཤིང་་་་་
རྒྱས་པར་ལྟའོ། །སྤྱོད་པ་རྒྱས་པར་འདོད་ན་ཕུར་པ་ལས་འོད་འཕྲོས་པས་འཇིག་
རྟེན་གྱི་ཁམས་ཁེངས་པའི་ནོར་ཕྱུགས་ཀུན་བཀུག་ཅིང་རང་རང་གི་གནས་ཀྱི་ནོར་
ཕྱུགས་ལ་བསྟིམ་ཏེ། ཕུར་པ་ཡང་ཁང་པའི་ཕྱོགས་གཞིར་གདབ་བོ། །བུ་ཚ་་་
འཕེལ་བར་འདོད་ན་ཕུར་པ་ལས་འོད་འཕྲོས་པ་ལས་ཚངས་རིགས་མན་ནི་གདབ་
ཀྱི་ཕོའི་མཚན་ཅན་ཐམས་ཅད་འགུགས་ཏེ། ཕོའི་སྐྱེ་གནས་ལ་བསྟིམས་པ་བུ་ཚ་
འཕེལ་བར་འདོད་དོ། །རྒྱས་པའི་ལྷ་ཚོགས་སྤྱན་དྲངས་ཞེས་བྱ་བ་ནི། ཡེ་ཤེས་
ཀྱི་དཀྱིལ་འཁོར་སྤྱན་དྲངས་པའི་རིམ་པ་སྟེ། ཚོགས་ཀྱི་དཀྱིལ་འཁོར་གྱི་རིམ་པ་
དང་། དམ་ཚིག་གི་མེ་ལྷ་བསྐྱེད་པའི་གཞུང་གཉིས་ཀ་གོང་དུ་གསུངས་པའོ། །
ལས་ཁ་དོག་སེར་པོར་ཡོད་པའོ། །དེ་ནས་ཡེ་ཤེས་ཀྱི་མེ་ལྷ་དང་། ཡེ་ཤེས་ཀྱི་་
དཀྱིལ་འཁོར་སྤྱན་དྲངས་ལ་བསྟིམ་ལ་མཆོད་པ་ཕུལ་ལ། དེའི་རྗེས་ལ་དད་པའི་་
སེམས་ཀྱིས་མཆོད་དེ། དཀྱིལ་འཁོར་གྱི་ལྷ་ལའོ། །སྦྱིན་ཞེས་བྱ་བ་ནི།
ཕྱོགས་སྐྱོང་ལ་སྦྱིན་པར་བྱས་ནས་རྒྱས་པའི་ལས་བཅོལ་བའོ། །སེར་པོའི་ཤིང་
ལས་སྦྱར་བའི་མེ་ཞེས་བྱ་བ་ནི། སེར་པོའི་ཤིང་ལ་ཡམ་ཤིང་ལ་བྱ་བ་ཡིན་ཏེ།
གྲུ་བཞི་པ་ཆུར་ཁྲུ་གང་པ་སྦོམ་དུ་ཆག་པ་གང་ཡོད་པ་དབུས་ཀྱི་ཆ་ལས་བྱུང་བའོ། །
མེ་སྦར་བའི་མེ་ཞེས་བྱ་བ་ནི་གསེར་རམ་སེར་པོའི་ཤིང་སྣོད་སར་པར་སེར་པོའི་་་་་་
ཤིང་ལེགས་མོ་བླངས་ལ། ཤར་རྒྱལ་པོའི་ཁྱིམ་ནས་མེ་བླངས་ཏེ་སྦར་བར་བྱ་བའི་
མེ་དེ་བུད་ཤིང་གི་ནང་དུ་བླུགས་པར་བྱའོ། །ཁ་བའི་རོ་ལྡན་སེར་པོའི་རྫས་རྒྱས་


བདུད་རྩི་ཐིགས་པ་ཞེས་བྱ་བ། 
པའི་ཚུལ་དུ་སྦྱིན་བསྲེག་བྱ་ཞེས་བྱ་བ་ནི། རོ་ཁང་པ་ཡོད་པ་ཁ་དོག་རྫས་ཐམས་
ཅད་སེར་པོར་བྱས་པའོ། །རྒྱས་པའི་ཚུལ་དུ་སྦྱིན་བསྲེག་བྱ་ཞེས་བྱ་བ་ནི།
རྒྱས་པའི་སྣ་དྲང་བའི་ནི་ཞོ་འིས་དྲངས་ལ་ལྷག་མ་རྣམས་ནི་རིམ་བཞིན་དུ་དབུལ་
བའོ༑ །སྔགས་ནི་ཨོཾ་བཛྲ་ཀཱི་ལི་ཀཱི་ལ་ཡ་བཱ་བྱེ་སྭ་ཆེ་གེ་མོ་རྒྱས་པར་གྱུར་ཅིག་ཧ་་
ཐམས་ཅད་ཅེས་པས་དབུལ་ལོ། །གཞུང་གཅིག་གི་ཨོཾ་ན་མ་ས་མན་ཏ་བུདྡྷ་ནན་་
བཱ་བྱེ་་སྭ་ཆེ་གེ་མོ་རྒྱས་པར་གྱུར་ཅིག་ཅེས་དབུལ་ཏེ། རྫས་ལྷག་མ་རྣམས་ནི་་་་་
གོང་དུ་ཇི་ལྟར་གསུངས་པའི་རིམ་པས་དབུལ་བར་བྱའོ། །དེ་ནས་གཏོར་མ་བྱ་་་
བའི་རྒྱུ་བསྟན་པའི་ཕྱིར། གསེར་ཕྱེ་འབྲུ་རྣམས་སེར་པོ་ལ་གཏོར་མ་བྱས་ཏེ་རྒྱས་
པར་བྱ་ཞེས་བྱ་བ་ནི། བསྒྲུབ་པའི་དུས་སུ་བྱ་བ་སྟེ། གསེར་ཕྱེ་དང་འབྲུ་ལས་
བྱས་པའི་གཏོར་མ་བྱས་པ་ཐམས་ཅད་ཁ་དོག་སེར་པོར་བྱས་ལ། གཏོར་མ་དེ་་་
ལས་ཀྱི་ལྷ་ལ་བསྔོ་སྟེ། བྱིན་ལ་རྒྱས་པའི་ལས་བཅོལ་ལོ། །དེ་ནས་ཡང་དཀྱིལ་
འཁོར་དུ་ཇི་ལྟར་བྱ་བ་བསྟན་པའི་ཕྱིར། མ་མོའི་ཚོགས་ཀྱི་དཀྱིལ་འཁོར་དུ། །
ང་རྒྱལ་ལས་ཀྱིས་འཆེལ་བ་རྣམས། །རྒྱས་པར་གྱུར་པར་གདོན་མི་ཟ་ཞེས་གསུངས་
སོ༑ །མ་ནི་གྲུ་བཞི་སྟེ་དེའི་དཀྱིལ་འཁོར་དུ། རྒྱས་པའི་ལྷ་ཚོགས་གཞུང་
གཉིས་པའི་ལྷ་རྣམས་གསལ་བར་བསྒོམ་ཞིང་། རྒྱས་པའི་དོན་གང་ཡིན་པ་
བསྒྲུབ་ན་འགྲུབ་པ་དང་ང་རྒྱལ་གྱིས་འཆེལ་བའི་སེམས་ཅན་རྣམས་ཀྱི་འདོད་པ་
རྒྱས་པར་གྱུར་ཏེ། བསམ་པ་རངས་ནས་ཡང་དག་པའི་དབྱིངས་སུ་རོལ་པར་
གྱུར་ཏོ། །དབྱིངས་ལས་མ་གཡོས་པར་ཏེ་ཡང་དག་པའི་དབྱིངས་སུ་གཉིས་
མེད་པའི་ཡེ་ཤེས་ཀྱི་རོལ་པ་སྟེ། བདེན་པ་གཉིས་སུ་ཤེས་པར་བྱ་བ་སྟེ། རྒྱས་
པའི་ལས་སོ།
དེ་ནས་ཡང་དབང་གི་ལས་བསྟན་པའི་ཕྱིར། འཇིག་རྟེན་ཁམས་ནི་ཐམས་


ཅད་ཀུན་ཞེས་པ་ལ་སོགས་པས་བསྟན་ཏེ། འཇིག་རྟེན་གྱི་ཁམས་འདི་ན་གང་་་་
དང་གང་ལ་ཆགས་པར་འགྱུར་བའི་སེམས་ཅན་དེའི་དོན་དུ། དབང་དུ་བྱ་བ་་་་
འདི་སྦྱར་བར་བྱའོ་གསུངས་སོ། །དེ་ནས་གང་དུ་བྱ་ཞེ་ན། དེ་བསྟན་པའི་ཕྱིར།
ཟླ་མཚན་ཅན་གྱི་ཆུ་གླིང་དུ་ཞེས་གསུངས་ཏེ། སྟར་བུ་གཡོན་པའམ། སྲུབ་་་་
མའི་འབྲས་བུ་ཡོད་པའི་ཆུ་གླིང་དུ་བསྒྲུབ་པར་བྱ་བ་ཡིན་ཏེ། གང་དུ་བསྒྲུབ་ཅེ་ན།
སྡོང་ཅིག་མའི་གཟུངས་མ་གཟུངས་ཞེས་གསུངས་ཏེ། སྡོང་ཅིག་མ་ནི་ཞེས་བྱ་བ་
ནི༑ རབས་ཆད་མོ་དེ་དབང་དུ་བྱ་བའི་སྐུ་མཆོག་དུ་ཤིས་པས། དེ་དང་་་་
གྲོགས་ལ་བསྒྲུབ་པར་བྱ་བའོ། །ལས་ཀྱི་དུས་སུ་ནི་གཡོན་དུ་གཞག་པར་བྱ་བ་ཡིན།
སྣང་བ་མཐའ་ཡས་པའི་དཀྱིལ་འཁོར་བསྒོམ་པར་བསྟན་པའི་ཕྱིར། སྣང་བ་་
མཐའ་ཡས་རྣལ་འབྱོར་རཾ་ཞེས་བྱ་བ་གསུངས་ཏེ། སྣང་བ་མཐའ་ཡས་ཀྱི་དཀྱིལ་
འཁོར་གསལ་བར་བསྒོམས་ལ། བསྒྲུབས་ཏེ་འོད་ཟེར་འཕྲོ་ཞིང་གང་ཡིན་པའི་་་
ལས་བྱ་བའོ། །གཞུང་གཉིས་པ་བསྟན་པའི་ཕྱིར་རྡོ་རྗེ་ལྟར་ནི་རྣམ་པར་བསྒོམ་་་
ཞེས་གསུངས་ཏེ། དབང་གི་སྒྲུབ་པ་བྱེད་པའི་དུས་སུ་དབུས་ཀྱི་གཙོ་བོ་ནི་རྟ་སྟེ་་
དེའི་མགོ་གང་ཡིན་པ་རུ་བཅོམ་ལྡན་འདས་ཉིད་བཞུགས་པ་སྟེ། དེའི་དཀྱིལ་
འཁོར་གྱི་ལྷ་རྣམས་ཀྱི་སྐུ་མདོག་དང་ཀུན་དམར་པོར་བྱ་བ་སྟེ། འོད་ཟེར་ཡང་་་
དམར་པོར་འཕྲོས་ཤིང་གང་ཡིན་པ་དབང་དུ་བྱ་བའོ། །དེ་ནས་ཡང་དབང་གི་མེ་
ཐབ་བསྟན་པའི་ཕྱིར། ཟླ་གམ་དམར་པོའི་དཀྱིལ་འཁོར་ལ། འོད་ཟེར་འཕྲོ་་་
བ་མདའ་གཞུ་བརྒྱན་ཞེས་གསུངས་པ་ཡིན་ཏེ། དེ་དབང་གི་ཐབ་ཁུང་ནི་་་
དབྱིབས་ཟླ་གམ་དུ་འདུག་པ་སྟེ། ཟླ་གམ་གྱི་མཁའ་ལ་སོར་ཉི་ཤུ་ཡོད་པ།
རྒྱབ་ལ་སོར་བཞི་བཅུ་ཡོད་པའོ། །ཟབས་སུ་སོར་བཅུ་བསྐོར་བ་བྱ་སྟེ། ཁ་
དོག་ནི་དམར་པོའི། ཁ་ཁྱེར་ནི་སོར་གསུམ་གཏང་ཞེས་པ་དང་། དཔངས་སུ་


བདུད་རྩི་ཐིགས་པ་ཞེས་བྱ་བ། 
སོར་གསུམ་མོ། །།དབུས་ཀྱི་ཁ་ཁྱེར་ལ་མདའ་གཞུ་དང་ལྕགས་ལས་ཤིན་ཏུ་འོད་
ཟེར་འཕྲོས་པས་བརྒྱན་པར་བྱའོ། །དེའི་ཕྱི་རོལ་གྱི་སོར་གསུམ་ལ་ཞགས་པས་
བརྒྱན་པར་བྱའོ། །།ཟངས་ལ་སོགས་པའི་རིན་ཆེན་ནམ་དམར་བའི་ཤིང་ལས་
བྱས་པའི་ཞེས་བྱ་བ་ནི། གཞུང་གཉིས་པ་བསྒྲུབ་པའི་དུས་སུ་ཟངས་སམ་དམར་
པོའི་ཤིང་ལས་བྱས་པའི་བསྙེན་ཕུར་ལ་འོད་དུ་འཕྲོ་བའི་འོད་ཟེར་དམར་པོས་སྤྲོ་་་
ཞིང་། ལས་གང་དབང་དུ་བྱ་བ་དེ་འདུས་པར་བསམ་མོ། །ལས་ཀྱི་དུས་སུ་ནི་
ཕུར་པ་ཟླ་གམ་ལྔ་བཏབ་སྟེ། དམར་པོ་རྒྱུད་ལས་བྱས་པའི་ཕུར་པ་རྩེ་མོ་ཟླ་གམ་
དུ་འདུག་པ་རིམ་པ་ལྔའི་ཆ་ལས་བྱུང་བའི་ཕུར་པ་དེ་གང་དབང་དུ་འདོད་པའི་་་་་་
གནས་ལྔ་རུ་གཏུགས་ཤིང་བཏབ་པས། གང་གི་གནས་ལྔ་ནས་བསྐུལ་ཏེ་དབང་་
དུ་འགྱུར་རོ། །དེ་ནས་ཡང་ཡེ་ཤེས་ཀྱི་དཀྱིལ་འཁོར་སྤྱན་དྲངས་པ་བསྟན་པའི་་
ཕྱིར༑ དམར་སྨུག་འཕྲོ་བའི་ལྷ་མཆོག་རྣམས། །རྡོ་རྗེ་སྤྱུགས་པས་སྤྱན་དྲངས་ཏེ།།
ཞེས་བྱ་བ་གསུངས་ཏེ། བསྐྱེད་པའི་རིམ་པ་ནི། གོང་དུ་རྒྱས་པར་གསུངས་སོ།།
དམ་ཚིག་གི་མེ་ལྷ་ནི་གསུས་པ་ལྡིར་བ་རལ་པ་མཆོད་ཕྱིར་ཕྱང་བ་ཕྱག་ན་འགུན་དེ་
ལ་སོགས་པ་བསྣམས་པ་སྟེ། མདོག་ནི་ལས་ཀྱི་བྱེ་བྲག་དང་སྦྱར་བར་བྱའོ། །
དེ་ལ་ཡེ་ཤེས་ཀྱི་དཀྱིལ་འཁོར་དང་ཡེ་ཤེས་ཀྱི་མེ་ལྟར་དམར་ལ་སྨུག་པའི་མདངས་
སྟོན་པའི་སྐུ་མདོག་དང་འོད་ཟེར་འཕྲོ་བ་དེས་རྡོ་རྗེ་སྤྱུགས་པས་སྤྱན་དྲངས་ཏེ།
སྟིམས་ཏེ་དེ་ལ་མཆོད་པར་བྱ་སྟེ། དེ་ཡང་ཤིན་ཏུ་དགའ་ཞིང་ཆགས་པའི་ཡིད་
ཀྱིས་མཆོད་པར་བྱ་བ་སྟེ། དཀྱིལ་འཁོར་གྱི་ལྷ་ལ་སྦྱིན་ཞེས་བྱ་བ་ནི། ཕྱོགས་
སྐྱོང་བཀུག་ལ་བསྲེག་རྫས་བྱིན་ལ་ལས་བཅོལ་བའོ། །དེ་ནས་ཡམ་ཤིང་དང་མེ་
སྦར་བའི་རིམ་པ་བསྟན་པའི་ཕྱིར། དམར་པོའི་ཤིང་ལས་སྦར་བའི་མེ་ཞེས་
གསུངས་ཏེ། དམར་པོའི་ཤིང་ལས་ཞེས་བྱ་བ་ནི་ཡམས་ཤིང་ལ་བྱ་བ་སྟེ།


དམར་པོའི་ཤིང་ལ་དབྱིབས་ཟླ་གམ་དུ་བྱས་པ། མཆུར་སོར་ལྔ་སྦོམས་སུ་ཆག་
གང་ཡོད་པ་དེ་ལྟ་བུ་བྱ་བའོ། །སྦར་བའི་མེ་ཞེས་བྱ་བ་ནི་ཟངས་གཞོང་སར་པའི་
ནང་དུ་དམར་བའི་ཤིང་ལེགས་པར་བརྫངས་ལ་ཚོས་མའི་ཁྱིམ་ནས་མེ་བླངས་ཏེ།
སྦར་བའི་མེ་དེ་བུད་ཤིང་གི་ནང་དུ་བླུགས་པར་བྱའོ། །དེ་ནས་ཡང་རྫས་དབུལ་
བའི་རིམ་པ་བསྟན་པའི་ཕྱིར། སྐྱུར་ཞིང་དམར་བའི་རྫས་རྣམས་ཀྱིས། །
དབང་གི་ཚུལ་དུ་སྦྱིན་སྲེག་བྱ་ཞེས་གསུངས་ཏེ། རྫས་ཀུན་ཀྱང་ཁ་དོག་དམར་
པོར་བསྒྱུར་ཞིང་། །ཡུང་བ་ལས་སྣ་དྲངས་ལ་དབུལ་བར་བྱ་སྟེ། དབུལ་བའི་
སྔགས་ནི་འདིའོ། །ཨོཾ་བཛྲ་ཀཱི་ལི་ཀཱི་ལ་ཡ་པུ་ཏི་ཧཱུྃ་ཆེ་གེ་མོ་དབང་དུ་འདུས་པར་
གྱུར་ཅིག་ཧཱུཾ་ཞེས་པས་དབུལ་ལོ། །གཞུང་གོང་མའི་སྔགས་ནི་ཨོཾ་ན་མ་ས་མནྟ་བུ་
ཏ་ནན་པུ་ཏི་ཧཱུཾ་ཆེ་གེ་མོ་དབང་དུ་འདུས་པར་གྱུར་ཅིག་ཧཱུཾ་ཞེས་པས་དབུལ་ལོ། །
གཞན་གོང་དུ་བསྟན་པའོ། །དེ་ནས་ཡང་གཏོར་མའི་རྒྱུ་བསྟན་པའི་ཕྱིར།
ཟངས་ཕྱེ་འབྲུ་རྣམས་དམར་པོ་ལ། གཏོར་མ་བྱ་སྟེ་དབང་དུ་བསྡུ་བའོ། །ཞེས་
བྱ་བ་གསུངས་ཏེ། བསྒྲུབ་པའི་དུས་སུ་ཟངས་ཕྱེ་དང་འབྲུ་རྣམས་ལ་སོགས་པའི་
གཏོར་མ་ཀུན་དམར་པོར་བྱས་ཏེ། ལས་ཀྱི་ལྷ་ལ་བྱིན་ལ་དབང་གི་ལས་འདི་ཁྱོད་
ཀྱིས་གྲུབ་པར་གྱིས་ཤིག་ཅེས་བསྒོ་བའོ། །གང་དབང་དུ་བྱ་བ་དེ་དབང་དུ་འདུའོ།།
དེ་ནས་ཡང་དཀྱིལ་འཁོར་དུ་ཇི་ལྟར་བྱ་བ་བསྟན་པའི་ཕྱིར། མའི་ཚོགས་ཀྱི་་་
དཀྱིལ་འཁོར་དུ། །འདོད་ཆགས་ལས་ཀྱིས་འཆེལ་བ་རྣམས། །དབང་དུ་བསྡུས་
པས་ས་དབྱིངས་སུ་རོལ་ཞེས་གསུངས་ཏེ། མའི་དཀྱིལ་འཁོར་ནི་ཟླ་གམ་སྟེ།
དཀྱིལ་འཁོར་དམར་པོ་རུ། དབང་གི་ལྷ་རྣམས་གསལ་བསྒོམ་ཞིང་། དེའི་
འོད་ཟེར་གྱིས་འདོད་ཆགས་ལ་དད་པའི་སེམས་ཅན་བསྡུས་ན་དབང་དུ་བྱས་ཏེ་
བྱང་ཆུབ་སེམས་ཀྱིས་རྒྱས་བཏབ་པ་དེ་ནི་དབྱིངས་སུ་རོལ་པ་སྟེ། དོན་དམ་


0


བདུད་རྩི་ཐིགས་པ་ཞེས་བྱ་བ 
པའི་བདེན་པའོ། །རྫས་ལ་སོགས་པའི་བྱེ་བྲག་གིས་ཀུན་རྫོབ་ཀྱི་བདེན་པ་སྟེ།
དབང་གི་ལས་སོ། །
དེ་ནས་ཡང་དྲག་པོའི་ལས་བསྟན་པའི་ཕྱིར། འཇིག་རྟེན་ཁམས་ནི་རབ་
འབྱམས་ན་ཞེས་བྱ་བ་ལ་སོགས་པ་གསུངས་ཏེ། འཇིག་རྟེན་གྱི་ཁམས་འདི་ན་
ཤིན་དུ་གདུག་པའི་སེམས་ཅན་ལ་དྲག་ཤུལ་གྱི་སྤྱོད་པ་སྦྱར་བྱས་ནས་ཞེས་བྱ་བ་ནི་
ཤིན་དུ་གདུག་ཅིང་ལོག་པར་ལྟ་བའི་སེམས་ཅན་དེ་ལ་ཞི་བས་འདུལ་བ་མ་ཡིན་ཏེ།
དྲག་ཤུལ་སྤྱོད་པ་སྦྱར་བྱས་ནས་འདུལ་བར་བྱའོ། །དེ་ཡང་གནས་གང་དུ་བྱ་ཞེ་ན།
རྐང་གཅིག་ཅན་ནམ་དུར་ཁྲོད་དུ་ཞེས་གསུངས་ཏེ། མཚན་ཉིད་གོང་དུ་གསུངས་
པ་དང་སྦྱར་བར་བྱའོ། །རིགས་ངན་དམེ་ཤ་ཅན་ལ་སོགས། །མི་རེག་མའི་་
གཟུངས་མ་གཟུངས་ཞེས་བྱ་བ་ནི། བསྒྲུབ་པའི་དུས་སུ་ནི་རིགས་ངན་དམེ་ཤ་་་་
ཅན་ནི་གསོད་བྱེད་བཤན་པའི་རིགས་ཏེ། དྲག་པོའི་ལས་བྱེད་པའི་བསྒྲུབ་པའི་་
དུས་སུ་རྟེན་པར་བྱའོ། །མི་རེག་མ་ནི་ཡུགས་ས་མ་སྟེ། དེ་ནི་གདུག་པའི་་་་
གཟུངས་མ་སྟེ། ལས་ཀྱི་དུས་སུ་གཡོན་དུ་གཞག་པའོ། །རྡོ་རྗེ་ཁྲོ་བོར་བདག་་
གནས་ལ་ཞེས་བྱ་བ་ནི་བཅོམ་ལྡན་འདས་རྡོ་རྗེ་གཞོན་ནུ་ཉིད་དུ་བདག་གནས་པར་
བྱས་ལ། དཀྱིལ་འཁོར་གྱི་ལྷ་རྣམས་ཀྱང་སྐུ་མདོག་མཐིང་ནག་ཁྲོས་པའི་ཞལ་
གདངས་ཤིང་མཆེ་བ་གཙིགས་པའོ། །དེ་ནས་མེ་ཐབ་ཀྱི་རིམ་པ་བསྟན་པའི་ཕྱིར།
ནག་པོ་གྲུ་གསུམ་དཀྱིལ་འཁོར་ལ། །རྩང་ཐོད་རྒྱན་གྱིས་བརྒྱན་པར་བྱའོ་ཞེས་་་་་
གསུངས་ཏེ། དྲག་པོའི་མེ་ཐབ་ནི་ཟུར་གསུམ་པའོ། །ཁ་དོག་ནག་པོར་བྱུག་པ་
སྟེ༑ ངོས་རེ་ལ་སོར་ཉི་ཤུ་ཉི་ཤུའོ། །ཟབས་སུ་སོར་བཅུ་སྐོང་སོར་གསུམ་གྱི་
དགྱེ༑ ཞེང་དང་དཔངས་གཉིས་སོར་གསུམ་མོ། །དེའི་ཕྱི་རོལ་དུ་སོར་གསུམ་
དུ་བཏང་བར་་བྱ་བ་སྟེ། དབུས་ཀྱི་ཁ་ཁྱེར་ལ་ཐོད་པས་བསྐོར། དེའི་ཕྱི་རོལ་


ཏུ་རྡོ་རྗེ་རྩེ་དགུ་པ་དང་མདའ་གཞུ་དང་མདུང་རྩེ་གསུམ་པ་དང་དགྲ་སྟ་དང་།
ཁ་ཊཱཾ་ག་དང་གདུག་པའི་མཚོན་ཆ་ཀུན་ཀ་སྟིལ་ལ་གཏང་། དེའི་ཕྱི་རོལ་གྱི་
དཀྱིལ་འཁོར་གྱི་མུ་རན་ལ་རྩང་དམར་པོས་བསྐོར་བར་བྱའོ། །དེ་ནས་ཡང་སྲོག་
ཆགས་བསད་པའི་རྒྱུ་བསྟན་པའི་ཕྱིར། ལྕགས་སམ་ནག་པོའི་ཤིང་རྣམས་ལ།
ཚེར་མ་ཅན་གྱི་ཤིང་རྣམས་སམ། མིའི་རུས་པའི་ཕུར་པ་ནི་ཞེས་བྱ་བ་གསུངས་ཏེ།
ལྕགས་སྣ་ལ་ཕུར་པ་བྱས་ཏེ། གནམ་ལྕགས་དང་ཁྲོ་ཆུང་དང་སྒོ་གསེར་དང་།
སྲོག་ཆགས་བསད་་པའི་མདུང་རྩེ་དང་། སྲོག་ཆགས་བསད་པའི་དགྲ་སྟ་དང་
ལྔ་ལ་བྱའོ། །ཡང་ན་ནག་པོའི་ཤིང་ནི་དུག་ཤིང་སྟེ། དུག་ཚེར་ཡོད་པའི་ཤིང་
ལ་ཕུར་པ་བྱ་བའོ། །དེ་མེད་ན་ཚེར་མ་གདུག་པ་ཡོད་པའི་ཤིང་ལ་ཕུར་པ་བྱ་བའོ།།
མི་རྐང་གི་ཕུར་པ་ལ་སོགས་པའི་རྣམས་ཀྱི་རྩེ་མོ་ཟུར་གསུམ་དུ་བྱས་ལ་བརྙེན་ཕུར་
གྱི་དུས་སུ་ནི་གཅིག་གིས་བྱ་བ་ཡིན་ལ། ལས་ཀྱི་དུས་སུ་ནི་གསུམ་གདབ་སྟེ་ཞེས་
གསུངས་ཏེ། སྐུ་གསུང་ཐུགས་ཀྱི་ཆ་ལས་ཕྱུང་བའི་ཕུར་པ་རྣམས་སོ། །གདབ་
པའི་གནས་དང་ཇི་ལྟར་གདབ་པ་ནི། ཏིང་ངེ་འཛིན་གྱི་རིམ་པར་ཕྱེ་བ་ལ་སོགས་
པ་གསུངས་པ་ཇི་ལྟ་བའོ། །དེ་ནས་ཡེ་ཤེས་ཀྱི་དཀྱིལ་འཁོར་དང་། ཡེ་ཤེས་
ཀྱི་མེ་ལྷ་སྤྱན་དྲངས་པ་བསྟན་པའི་ཕྱིར། མཐིང་ནག་གྲུ་གསུམ་འབར་བའི་ལྷ་་་་་
ཚོགས་རྣམས། །དྲེགས་པ་གདུལ་ཕྱིར་སྤྱན་དྲངས་ཏེ། །ཞེས་བྱ་བ་གསུངས་ཏེ།
མཐིང་ནག་འཁྲུག་པའི་ཡེ་ཤེས་ཀྱི་ལྷ་ཚོགས་རྣམས་གདུག་པ་ཅན་བསྒྲལ་ཞིང་ཞལ་
དུ་གསོལ་བའི་ཕྱིར་སྤྱན་དྲངས་ཏེ། དམ་ཚིག་གི་དཀྱིལ་འཁོར་ལ་བསྟིམས་ལ་
བཏང་སྙོམས་ཁྲོས་པའི་མཆོད་པ་བྱའོ་སྦྱིན་པའི་ལས་ཀྱི་ལྷ་རྣམས་དང་། ཕྱོགས་
སྐྱོང་ལ་བྱིན་ལ་ལས་བཅོལ་ལོ། །དེ་ནས་ཡང་མེ་སྦར་བ་དང་ཡམས་ཤིང་གི་གོ་
རིམས་བསྟན་པའི་ཕྱིར། ཚེར་མའི་ཤིང་ལས་ཞེས་བྱ་བ་གསུངས་ཏེ། ཚེར་མ་


བདུད་རྩི་ཐིགས་པ་ཞེས་བྱ་བ 
ཅན་གྱི་ཤིང་ལ་བྱས་ཏེ། མཆུ་རུ་སོར་བཞི་སྦོམས་སུ་ཆག་པ་ཕྱེད་ཡོད་པ། རྩ་
བའི་ཆ་ལས་བྱུང་བའི་གདུག་པའི་ཤིང་ལས་བྱ་བའོ། །སྦར་བའི་མེ་ཞེས་བྱ་བ་ནི་
ལྕགས་གོང་སར་པའི་ནང་བཤན་པའི་ཁྱིམ་ནས་མེ་བླངས་ནས་སྦར་བ་དེ་བསྲེག་་་་
ཤིང་གི་ནང་དུ་བླུགས་པའོ། །དེ་ནས་ཡང་རྫས་རྩུབ་པའི་རིམ་པ་བསྟན་པའི་ཕྱིར།
ནག་པོའི་ཚ་ཤིང་རྩུབ་པ་ཡིས། དྲག་པོའི་ཚུལ་དུ་སྦྱིན་སྲེག་བྱ་ཞེས་གསུངས་ཏེ།
དྲག་པོའི་རྫས་ཀུན་ཀྱང་ཁ་དོག་ནག་པོར་བྱ་བ་ཡི། རྫས་ཀྱི་རོ་ཀུན་ཀྱང་རྩ་བཞི་
རྩུབ་པར་བསམ་ཡོད་པར་བསམ་པའོ། །སྣ་དྲང་བ་ནི་གདུག་པའི་ཚེར་མ་ཅན་གྱི་
སྣ་དྲངས་ལ། དབུལ་བ་སྟེ་དབུལ་བའི་སྔགས་ནི། ཨོཾ་བཛྲ་ཀཱི་ལི་ཀཱི་ལ་ཡ་སུམ་
པ་ཧཱུཾ་ཆེ་གེ་མོ་མཱ་ར་ཡ་ཕཊ། ཅེས་པས་དབུལ་བའོ། །དེ་ནས་ཡང་དྲག་པོའི་་
གཏོར་མའི་རྒྱུ་བསྟན་པའི་ཕྱིར། ལྕགས་ཕྱེ་འབྲུ་ནག་ཤ་ཁྲག་ལས། །སྦྱར་བའི་
གཏོར་མས་དྲག་ཤུལ་སྤྱད་ཅེས་གསུངས་ཏེ། ལྕགས་ཕྱེ་དང་འབྲུ་ནག་པོ་ལས་
བྱས་པའི་གཏོར་མ་དེ་དྲག་པོའི་དུས་སུ་འཕྲ་མེན་མ་དང་སྲིང་མོའི་ཚོགས་དང་
བདག་ཉིད་ཆེན་མོ་དང་། ས་བདག་ཆེན་མོ་ལ་སོགས་བསྐུལ་ལ་གཏོར་མ་དེ་
གཟུགས་ལ་བརྡེག་ཅིང་བསད་པའི་ལས་བྱའོ། །ཤ་ཁྲག་སྣ་ཚོགས་ལས་བྱས་
པའི་གཏོར་མ་ནི་ལས་ཀྱི་ལྷ་འཁོར་དང་བཅས་པ་ལ་བསྔོས་ལ་བཏང་ངོ་། །དེ་
ནས་ཡང་དཀྱིལ་འཁོར་དུ་ཇི་ལྟར་བྱ་བ་བསྟན་པའི་ཕྱིར། ཨེའི་ཚོགས་ཀྱི་དཀྱིལ་
འཁོར་དུ། ཞེ་སྡང་ལས་ཀྱིས་འཚེ་བ་རྣམས། བརླག་པར་གྱུར་པའི་དབྱིངས་
སུ་རོལ་ཞེས་གསུངས་ཏེ། ཨེ་ནི་ཆོས་འབྱུང་བའི་དཀྱིལ་འཁོར་ཏེ་དེའི་གནས་སུ་
བཅོམ་ལྡན་འདས་ཁྲག་འཐུང་གི་ཚོགས་གསལ་བར་བསྒོམས་ལ། དེའི་ནང་དུ་
སྟོང་ཁམས་ཀྱི་སེམས་ཅན་ཞེ་སྡང་ལས་ཀྱིས་འཆེལ་བ་རྣམས་ཞལ་དུ་གསོལ་ནས།
དངོས་པོ་ཕུར་པོ་རགས་པར་བྱས་ནས། ཡང་དག་པའི་ཡེ་ཤེས་ནི་དབྱིངས་སུ་


གསལ་བར་བྱ་སྟེ། བཞུགས་པ་ནི་དོན་དམ་པའི་བདེན་པའོ། །རྫས་ལ་སོགས་པ་
ནི་འབྲས་བུ་ལོངས་སྤྱོད་མི་སླུ་བས་བདེན་པ་སྟེ་ཀུན་རྫོབ་བོ། །དེ་ནས་ཡང་
བསྐྲད་པ་ཡང་བྱ་སྟེ། དུར་ཁྲོད་ཀྱི་རས་མ་ལ། འཁོར་ལོ་རྩིབས་བརྒྱད་པ་བྲིས་ལ་་
དེའི་དབུས་སུ་རྔ་མོའི་གཟུགས་ཤིག་བྲིས་ལ། དེ་ལ་གཟས་པ་པོ་གང་ཡིན་པ་སྐྱོན་་
ལ་དབང་གི་དགོས་པ་ཇི་ལྟ་བ་བཞིན་དུ་བྱ་སྟེ། གཟུགས་དེ་ལ་བསྟིམས་ནས་འཁོར་
ལོའི་རྩིབས་རྣམས་ལ་ཡང་། ཨོཾ་བཛྲ་ཀཱི་ལི་ཀཱི་ལ་ཡ་ཧཱུཾ་ཛ་ཛ་ཞེས་པ་བྲིས་ཏེ་འོག་གི་
ཐད་ཀར་ནས་གཡོན་བསྐོར་དུ་བསྐོར་ནས་བྲི་སྟེ། རྣལ་འབྱོར་པའི་ཟིལ་གྱིས་ཀྱང་།
བཟླས་པའི་བསྔགས་པའི་སྡེ་ཉིད་ཡིན་ཏེ། ཏིང་ངེ་འཛིན་གྱིས་ཀྱང་ཁོའི་ཁང་ཕྱི་་་་
ཁྱིམ་གྱི་འོག་ཏུ་རླུང་གི་དཀྱིལ་འཁོར་བསྒོམས་ལ། དེའི་བ་དན་བཞི་བསྐྱོད་པས་རྔ་
མོའི་དམིགས་བཞི་རང་དབང་མེད་པར་བསྐྱེད་ནས་ཁྲོ་བོའི་ལས་ལ་ནི་སྔགས་ཏེ།
ཁྲིད་ལ་ལས་ནི་ཐོ་བ་དང་རལ་གྲི་དང་དགྲ་སྟ་དང་ཐོགས་ནས་དེད་ནས་འགྲོ་བར་
དམིགས་ལ། བསྙེན་པ་ཡང་ཐོན་པ་དང་། སྒྲུབ་པ་ལ་འཇུག་སྟེ། འཛབ་གྲངས་
ཐོན་པ་དང་ལས་ལ་སྦྱར་ཏེ། ལས་ཀྱི་དུས་སུ་སྟོང་ཐོན་པ་དང་། དུར་ཁྲོད་ཀྱི་རས་
མ་བཏགས་ལ། དབང་གི་ཚུལ་དུ་སྦྱིན་སྲེག་བྱས་ལ། བསྐུལ་བའི་སྔགས་བསྐྲད་
པའི་སྔགས་གས་ཉིད་ཀྱིས་བྱ་སྟེ་སྦྱིན་སྲེག་ཟིན་པ་དང་སྒོའི་ཐེམ་པའི་འོག་ཏུ་
སྦས་ལ་བཞག་གོ། །དེའི་རྗེས་ལ་ལྷོ་ཕྱོགས་ཀྱི་ཁམས་ཀྱི་གཤིན་རྗེ་གཤེད་པོའི་ཡུལ་
དུ་བསྐྱལ་བར་བསམ་སྟེ། གནས་བསྐྱོད་པའི་མན་ངག་གོ། །དེ་ནས་རྟགས་ཐོན་
པ་དང་རྫས་སླར་ལ་དབྱུང་བར་བྱའོ། །དེ་ནི་བསྐྲད་པའི་མན་ངག་གོ། །
དེ་ནས་ཡང་འཕྲིན་ལས་བསམ་ཡས་པ་ཡོད་པར་བསྟན་པའི་ཕྱིར། ཇི་སྙེད་
འཕྲིན་ལས་བསམ་ཡས་ཀུན། །འགྲོ་བ་བསམ་ཡས་བསམ་པ་རྣམས། །ཇི་སྙེད་་་
འདུལ་བའི་ཐབས་ཚུལ་དུ། །བསམ་ཡས་འཕྲིན་ལས་རྣམ་པར་སྤྲོས་ཞེས་གསུངས་ཏེ།


བདུད་རྩི་ཐིགས་པ་ཞེས་བྱ་བ 
སངས་རྒྱས་ཀྱི་སྐུ་གསུང་ཐུགས་ཀྱི་འཕྲིན་ལས་བསམ་ཡས་པར་ཀུན་གསུངས་ཤིང་་
མཛད་པ་ཡང་། འགྲོ་བ་རིགས་དྲུག་གི་བསམ་པ་བསམ་ཡས་པར་ཡོད་པ་དེ། དེ་་
རྣམས་གདུག་པའི་ཐབས་སམ་མཐུན་པའི་ཚུལ་དུ། སངས་རྒྱས་ཀྱི་སྐུ་གསུང་ཐུགས་
ལས་འཕྲིན་ལས་བསམ་ཡས་པ་རྣམས་སྤྲོས་སོ།
དེ་ནས་ཡང་འཕྲིན་ལས་སྤྲོས་པ་དེ་རྣམས་ཡང་དག་པའི་ངང་དུ་ལྷུན་གྱིས་་
གྲུབ་པར་བསྟན་པའི་ཕྱིར། མཉམ་ཉིད་དབྱིངས་ཀྱི་ངང་ཉིད་ལ། །ལས་ཀྱི་བྱེ་
བྲག་རྩིས་ལས་འདས། །བྱ་མེད་ངང་དུ་ལྷུན་གྱིས་གྲུབ་ཅེས་བྱ་བ་གསུངས་ཏེ།
མཉམ་ཉིད་གཉིས་སུ་མེད་པའི་ངང་ཉིད་ལས་ཕྱི་དང་ནང་དུ་སྣང་བ་ཐམས་ཅད་་་་
འབྱུང་ཡང་། ལས་ཀྱི་བྱེ་བྲག་བགྲང་བས་འདས་ཏེ། དེ་ཐམས་ཅད་ཀྱང་ཡེ་་་
ནས་མ་བཅོས་པ་བརྗོད་པའི་ཐ་སྙད་དང་བྲལ་བའི་ངང་དུ་ཡེ་ནས་ལྷུན་གྱིས་གྲུབ་་
པ་སྟེ། མ་བཅོས་པའི་དོན་དམ་པའི་བདེན་པའོ། །འཕྲིན་ལས་སོ་སོའི་འདུལ་
ཚད་ནི། ཀུན་རྫོབ་ཀྱི་བདེན་པ་རྣམ་པ་གཉིས་སུ་འདུ་ཤེས་བཅོམ་ལྡན་འདས་
དཔལ་ཀུན་ཏུ་བཟང་པོས་དེ་སྐད་ཅེས་གསུངས་སོ། །ལས་ཀྱི་རིམ་པར་ཕྱེ་ནས་་་
བསྟན་པ་ལ་ནི་ལས་ཀྱི་རིམ་པར་ཕྱེ་བའི་ལེའུའོ། །བདུད་རྩི་ཐིགས་པ་ཞེས་བྱ་བ་
རྒྱ་ཆེར་བཤད་པ་ལས། བདེན་པ་གཉིས་ཀྱི་བཤད་པའི་ལེའུ་སྟེ། བཅུ་གཅིག་
པའོ།། །།
ད
དེ་ནས་ཡང་ལས་ཀྱི་རིམ་པར་ཕྱེ་བ་ལ་སོགས་པ་གསུངས་ཀྱང་དམ་ཚིག་འདི་
མ་གསུངས་ན་འབྲས་བུ་འགྲུབ་པར་མི་འགྱུར་བས་དེ་བསྟན་པའི་ཕྱིར། དེ་ནས་
བཅོམ་ལྡན་འདས་ཞེས་བྱ་བ་ལ་སོགས་པ་གསུངས་ཏེ། དམ་ཚིག་གསང་བ་འདི་
གསུངས་སོ་ཞེས་བྱ་བ་ནི། མི་འདའ་བའི་ཕྱིར་དམ་ཚིག་སྟེ། རྟོགས་འདུལ་་་་


དམ་ཚིག་དེ་སྐད་སྤྲོས། །སྤྲོས་མེད་དབྱིངས་ལ་གཡོས་པ་མེད། །ཅེས་བྱ་བ་་་་་
གསུངས་ཏེ། འདི་ནས་མར་སྤྱིའི་དམ་ཚིག་གསུངས་ཏེ། ཨེ་མའོ་ཞེས་པ་ནི་ངོ་
མཚར་བའི་ཚིག་སྟེ་གང་ལ་ངོ་མཚར་ན་སྐུ་གསུང་ཐུགས་ཀྱི་དམ་ཚིག་རྩ་བ་དང་་་་་
ཡན་ལག་ཏུ་བཅས་པ་ལ་ངོ་མཚར་བའོ། །སྣ་ཚོགས་ལོག་རྟོག་བསམ་ཡས་ལ་ཞེས་
བྱ་བ་ནི། སེམས་ཅན་གྱི་བསམ་པ་ལོག་པར་རྟོག་པ་མི་མཐུན་བསམ་ཡས་པ་ལ།
དེ་རྣམས་ཀྱི་རྟོག་པ་འདུལ་བའི་ཕྱིར། རྩ་བ་དང་ཡན་ལག་ཏུ་བཅས་པའི་དམ་
ཚིག་དེ་སྙེད་ཅིག་སྤྲོས་ཏེ། ཆོས་ཉིད་ཀྱི་དོན་གྱི་ངོ་བོ་ལ་ནི་སྤྲོས་པ་མེད་དེ།
ཡང་དག་པའི་དབྱིངས་ལ་གཡོས་པ་མེད་དོ། །གཉིས་སུ་མེད་པའི་ཡེ་ཤེས་དེ་ནི་
སྔགས་ཀྱིས་འདུལ་བ་ཆེན་པོ་སྟེ། བསྲུང་བ་མེད་པའི་བསྲུང་བ་ཆེན་པོའི་འོ། །
འདི་ནི་དམ་ཚིག་རྡོ་རྗེ་སྟེ། །ཞེས་བྱ་བ་ནི་གོང་དུ་གཉིས་མེད་པའི་ཡེ་ཤེས་འདི་
ཉིད་དམ་ཚིག་སྟེ། དེ་ཅིའི་ཕྱིར་ཞེ་ན། རྣམ་པར་རྟོག་པར་མི་འགྱུར་བའི་ཕྱིར་
རོ༑ །དེ་ཉིད་རྡོ་རྗེ་སྟེ་དངོས་པོ་མཚན་མས་མི་ཤིགས་པའི་ཕྱིར་རོ། །སྐུ་
གསུང་ཐུགས་ཀྱི་དམ་ཚིག་ནི། །གྲུབ་ནས་འཇིག་པའི་དུས་མཐའ་མེད་ཅེས་བྱ་བ་
ནི༑ སྐུའི་དམ་ཚིག་ནི་སྐུར་སྣང་བ་ཐམས་ཅད་དེ་བཞིན་གཤེགས་པའི་སྐུ་སྟེ།
བཟང་བ་དང་ངན་པ་དང་། རིང་བ་དང་ཐུང་བ་ལ་ཐ་སྙད་བཏགས་ན་དེ་
བཞིན་གཤེགས་པའི་སྐུ་ལ་སྨད་པས་སྐུའི་དམ་ཚིག་ཉམས་པ་ཡིན་ཏེ། དེ་ལྟར་བྱ་
བ་མ་ཡིན་ནོ། །གསུང་གི་དམ་ཚིག་ནི་སྒྲར་གྲགས་པ་ཐམས་ཅད་དེ་བཞིན་
གཤེགས་པའི་གསུང་སྟེ། སྒྲ་སྙན་པ་དང་མི་སྙན་པ་ལ་སོགས་པ་ལ་ཐ་སྙད་
བཏགས་ན། དེ་བཞིན་གཤེགས་པའི་གསུང་ལ་སྨད་པས་ན། གསུང་གི་དམ་
ཚིག་ཉམས་པས། དེ་ལྟར་བྱ་བ་མ་ཡིན་ནོ། །ཐུགས་ཀྱི་དམ་ཚིག་ནི་གཉིས་སུ་
མེད་པ་སྟེ། སྤྲོས་པ་དང་བྲལ་བའོ། །དེ་ལ་ཡོད་མེད་དུ་བཏགས་ན་སྒྲོ་སྐུར་


བདུད་རྩི་ཐིགས་པ་ཞེས་བྱ་བ 
བཏབ་པ་སྟེ། ཐུགས་ཀྱི་དམ་ཚིག་ཉམས་པས་ཡེ་ནས་མ་བཅོས་པ་དང་།
བརྗོད་པ་ལས་འདས་པའི་ངང་ལས་མ་གཡོས་པར་བཞག་པའོ། །སྐུ་གསུང་
ཐུགས་ཀྱི་དམ་ཚིག་དེ་ལྟར་འགྲུབ་པ་ལ་ནི། འཇིག་པའི་དུས་མཐའ་མེད་དེ།
དེའི་ཕྱིར་འགྲུབ་ན་འཇིག་པའི་དུས་མཐའ་མེད་ཅེས་གསུངས་པ་ཡིན་ནོ། །སྐུ་
གསུང་ཐུགས་ཀྱི་དམ་ཚིག་དེ་དུས་གསུམ་དུ་ཡེ་ནས་གནས་པའི་ཕྱིར། རྡོ་རྗེ་དམ་
ཚིག་ལུ་གུ་རྒྱུད་ཅེས་གསུངས་ཏེ། མི་འབྲལ་བའི་ཕྱིར་རོ། །སྐུ་གསུང་ཐུགས་
ལས་རྣལ་འབྱོར་པ་དུས་རྟག་ཏུ་མི་འདའ་བས། རྣལ་འབྱོར་དཀའ་ཐུབ་དམ་
ཚིག་ཅེས་གསུངས་ཏེ། རྣལ་འབྱོར་པའི་ལུས་ངག་ཡིད་གསུམ་གྱི་སྡོམ་པའོ། །
རྣལ་འབྱོར་པས་སྐུ་གསུང་ཐུགས་དང་བྲལ་ན། སྲོག་དང་འདྲ་བའི་གཉིས་མེད་
པའི་ཡེ་ཤེས་མི་འགྲུབ་པ་དེའི་ཕྱིར། དུ་མ་གཅིག་ཏུ་བསྡུས་པའི་སྲོག་ཅེས་
གསུངས་ཏེ། སྤྲོས་པ་དང་བྲལ་བ་སྟེ། བཅོས་མ་མ་ཡིན་པའི་དོན་དམ་པའོ། །
ཡན་ལག་དམ་ཚིག་འདའ་བར་དཀའ་ཞེས་བྱ་བ་ནི། སྐུ་གསུང་ཐུགས་ཀྱི་དམ་
ཚིག་མ་ཉམས་ན་ཡན་ལག་དམ་ཚིག་ཉམས་ཀྱང་མི་ཉམས་པའི་ཕྱིར། འདའ་
བར་དཀའ་ཞེས་གསུངས་སོ། །
དེ་ལྟར་སྤྱི་བསྟན་ནས། ད་འདི་ནས་མར་ནི། རྩ་བའི་དམ་ཚིག་རྒྱས་པར་་
བསྟན་པའི་ཕྱིར། རྡོ་རྗེ་བླ་མ་སློབ་དཔོན་ཞེས་པ་ལ་སོགས་པ་བསྟན་ཏེ། རྡོ་རྗེ་བླ་
མ་སློབ་དཔོན་ལ་ཞེས་བྱ་བ་ནི། སྐུའི་དམ་ཚིག་བསྟན་ཏེ། སློབ་དཔོན་ནི་བཀའ་་་
གཞན་གྱི་བཅག་པར་བྱ་བ་མ་ཡིན་པའི་ཕྱིར། རྡོ་རྗེ་སྤྱི་གཙུག་བཀུར་བའི་ཕྱིར་བླ་་
མ་མན་ངག་བསྟེན་པའི་ཕྱིར། སློབ་དཔོན་དེ་ལ་སློབ་མས་སྲོག་ལ་བབ་ཀྱང་བཀུར་
བར་བྱའོ། །དེ་ནས་ཡང་སློབ་དཔོན་གྱི་རིམ་པ་བསྟན་པའི་ཕྱིར། དམ་ཚིག་དབང་
དང་ཤེས་རྒྱུད་དང་། །མན་ངག་འབྲས་བུ་སློབ་དཔོན་ལ་ཞེས་པ་ལ་སོགས་པ་་་


གསུངས་ཏེ། དམ་ཚིག་དབང་གི་སློབ་དཔོན་ནི། དང་པོ་བདག་ལ་དབང་བསྐུར་་
ཞིང་དམ་ཚིག་སྒྲོགས་པའི་སློབ་དཔོན་ནོ། །ཤེས་རབ་རྒྱུད་ཀྱི་སློབ་དཔོན་ནི་བདག་
གི་རིགས་ལ་སོགས་པ་ལ་ཆོས་སྟོན་པ་སྟེ། ཆོས་སྟོན་པའི་སློབ་དཔོན་ནོ། །མན་
ངག་འབྲས་བུའི་སློབ་དཔོན་ནི། ཤེས་རབ་ཀྱི་ཡེ་ཤེས་ཀྱི་སྒོ་ནས་ཁུ་བ་དང་ལྷན་
ཅིག་སྐྱེས་པའི་ཡེ་ཤེས་སྟོན་ཅིང་། རང་བཞིན་ལྷན་ཅིག་སྐྱེས་པ་རྟོགས་པར་
བྱེད་པའི་སློབ་དཔོན་གསུམ་གྱི་བྱེ་བྲག་དེ་ལ་ཇི་ལྟར་བཀུར་བར་བྱ་བ་ཡིན་ནམ།
གཅིག་གི་མཚན་ཉིད་ཡིན་མཉམ་པ་ལ་དེ་གསལ་བར་བྱ་བའི་ཕྱིར། ལྟ་ཞིང་་་
བསྐུར་བར་བྱ་བ་ནི། །ཕ་དང་མ་དང་མིག་འབྲས་ལྟར། །བསྐུར་ཞིང་གཅེས་པར་
བྱ་བ་ཡིན་ཞེས་གསུངས་ཏེ། དམ་ཚིག་དབང་གི་སློབ་དཔོན་ལ། །བཀུར་བར་
བྱ་བའི་རིམ་པ་ནི། །འཇིག་རྟེན་ན་ཕ་ལས་གཅེས་པ་མེད་པས་ཕ་བཞིན་དུ་
བཀུར་བར་བྱའོ། །ཤེས་རབ་ཀྱི་རྒྱུད་ཀྱི་སློབ་དཔོན་ལ་ནི་འཇིག་རྟེན་ན་ཕ་ལས་་
གཅེས་ཤིང་གཉེན་པ་མེད་པས་ན། ཕ་བཞིན་དུ་བསྐུར་བར་བྱའོ། །མན་ངག་
འབྲས་བུའི་སློབ་དཔོན་ལ་ནི། མིག་གི་འབྲས་བུ་ལྟར་བཀུར་བར་བྱའོ། །ཅིའི་
སྒོ་ནས་ཀྱང་བཀུར་ཞིང་གཅེས་པར་བྱ་བ་ཡིན་ནོ། །དེའི་ཕྱི་བཞིན་བེའུ་ལྟར་་
འབྲང་ཞེས་བྱ་བ་ནི། སློབ་དཔོན་གསུམ་ག་ལ་ཡང་སྟེ། ལྷག་པར་ཡང་མན་་་
ངག་སྟོན་པའི་སློབ་དཔོན་དེའི་ཕྱི་ནས་བེའུ་བཞིན་འབྲང་བ་སྟེ་མཐུན་པའི་དཔེའོ། །
སྣ་ཚོགས་སྣ་ཚོགས་ཅི་སྒོ་ནས། །མཉེས་ཤིང་དགོངས་པ་བསྐང་བ་ཡིན་ཞེས་བྱ་བ་
ནི༑ སློབ་དཔོན་གྱི་ཐུགས་ཀ་དང་ཇི་ལྟར་འཚམ་པ་བཞིན་བྱ་བ་ཡིན་ཏེ།
མཉེས་པར་བྱ་བའི་ཐ་ཚིག་གོ། །བླ་མ་སྤུན་དང་མིང་སྲིང་ལ། །མན་ངག་བྱ་བའི་
སེམས་པོར་ཏེ། །རྡོ་རྗེ་ཐེག་པའི་སྤུན་ཡིན་པས། །གཅིག་ལ་གཅིག་ནི་མིག་བཞིན་་
བལྟ༑ །ཞེས་བྱ་བ་ནི། བླ་མའི་སྤུན་ཟླ་དང་། རང་གི་ཉལ་རོགས་ཕོ་མོ་་


བདུད་རྩི་ཐིགས་པ་ཞེས་བྱ་བ 
གང་ཡིན་པ་དེ་ལ་མངན་བྱ་བ་མ་ཡིན་ཏེ། ཕྱིན་ཅི་ལོག་གི་སེམས་དོར་བར་བྱ་་
བའོ༑༑ །དེ་ལ་མངན་མི་བྱ་བ་ཅིའི་ཕྱིར་ཞེ་ན། རྡོ་རྗེ་ཐེག་པའི་སྤུན་ཡིན་པས།།
ཞེས་གསུངས་ཏེ་གསང་སྔགས་རྡོ་རྗེ་ཐེག་པ་སྤུན་ཡིན་པས། དེ་ལ་ནི་མངན་བྱ་བ་
ཡང་སྤང་བར་བྱ་བའོ། །འོ་ན་ཇི་ལྟར་བལྟ་ཞེ་ན། གཅིག་ལ་གཅིག་ནི་མིག་་་་
བཞིན་བལྟ་ཞེས་གསུངས་ཏེ། གཅིག་ལ་གཅིག་ནི་མིག་གི་ནང་དུ་རྡུལ་སོང་ན་མི་
བཟོད་པ་དེ་ལ་རྡུལ་སོང་གིས་དོགས་ནས་བསྲུང་བ་ལྟར། གཅིག་ལ་གཅིག་ཉེས་
པ་བསྲུང་ཞིང་ལྟ་བར་བྱའོ། །འདི་ནི་སྐུའི་ས་མ་ཡའོ། །ཞེས་བྱ་བ་ནི། གོང་
གསུངས་པ་དེ་ནི་སྐུའི་དམ་ཚིག་གོ།
དེ་ནས་ཡང་གསུང་གི་དམ་ཚིག་ནི། ཨོཾ་བཛྲ་ཀཱི་ལི་ཀཱི་ལ་ཡ་སུམ་པ་ནི་ཧཱུྃ་
ཆེ་གེ་མོ་མ་ར་ཡ་ཕཊ་ཅེས་དབུལ་བར་བྱ་བའོ། །དེ་ནས་ཡང་དྲག་པོའི་གཏོར་མ་
བསྟན་པའི་ཕྱིར། ལྕགས་ཕྱེ་དང་འབྲུ་ནག་པོ་ལ་བྱས་པའི་གཏོར་མ་དེ་དྲག་པོའི་
དུས་སུ་འཕྲ་མེན་མ་བརྒྱད་དང་། སྲིང་མོའི་ཚོགས་དང་། བདག་ཉིད་ཆེན་མོ་
དང་། ས་བདག་ཆེན་མོ་ལ་སོགས་པ་བསྐུལ་ལ། གཏོར་མ་དེ་གཟུགས་ལ་
བརྡེག་ཅིང་། གསོད་པའི་ལས་བྱའོ། །ཤ་ཁྲག་སྣ་ཚོགས་ལ་བྱས་པའི་གཏོར་མ་
ནི་ལས་ཀྱི་ལྷ་འཁོར་དང་བཅས་པ་ནི་བསྔོས་པས་ལས་ལ་གཏང་ངོ་། །དེ་ནས་
ཡང་དཀྱིལ་འཁོར་དུ་ཇི་ལྟར་བྱ་བ་བསྟན་པའི་ཕྱིར། ཨེའི་ཚོགས་ཀྱི་དཀྱིལ་
འཁོར་དུ་ཞེས་ལས་ཀྱིས་འཆེལ་བ་རྣམས་བརླག་པར་གྱུར་པས་དབྱིངས་སུ་རོལ་
ཞེས་བྱ་བ་གསུངས་ཏེ། ཨེ་ནི་ཆོས་འབྱུང་བའི་དཀྱིལ་འཁོར་ཏེ། དེའི་གནས་
སུ་བཅོམ་ལྡན་འདས་ཁྲག་འཐུང་གི་ཚོགས་གསལ་བར་བསྒོམས་ནས། དེའི་ངང་
དུ་ཁམས་གསུམ་གྱི་སེམས་ཅན་ཞེ་སྡང་ལས་ཀྱིས་འཆེལ་བ་རྣམས། ཞལ་དུ་


གསོལ་ནས། དངོས་པོའི་ཕུང་པོ་བརླག་པར་བྱ་བ་ནས་ཡང་དག་པའི་ཤེས་པ་ནི།
ཡེ་ཤེས་ཀྱི་དབྱིངས་སུ་གསལ་བར་བྱས་ཏེ། བཞུགས་པའི་དོན་དམ་པའི་བདེན་
པའོ༑ །རྫས་ལ་སོགས་པས་འབྲས་བུ་ལོངས་སྤྱོད་མི་སླུ་བས་བདེན་པ་སྟེ།
ཀུན་རྫོབ་པོ་དེ་ནས་ཡང་བཀྲད་པ་ཡང་བྱ་སྟེ། དུར་ཁྲོད་ཀྱི་རས་མ་ལ་འཁོར་ལོ་
རྩིབས་བརྒྱད་པ་བྲིས་པ་དེའི་དབུས་སུ་རྔ་མོའི་གཟུགས་གཅིག་བྲིས་པ་དེ་ལ་གཟས་
པ་པོ་གང་ཡིན་པ་སྐྱོན་ལ། དབང་གིས་དགོངས་པ་ཇི་ལྟ་བ་བཞིན་དུ་བྱས་ཏེ།
གཟུགས་ལ་བསྟིམ་ལ། འཁོར་ལོའི་རྩིབས་བརྒྱད་རྣམས་ལ་ཡང་། ཨོཾ་བཛྲ་ཀཱི་
ལི་ཀཱི་ལ་ཡ་ཧཱུྃ་ཛ་ཛ་ཞེས་པ་བྲིས་ཏེ། འོག་གི་ཐད་ཀ་ནས་གཡོན་བསྐོར་དུ་བསྐོར་
ནས་བྲིས་ཏེ། རྣལ་འབྱོར་པ་ཉིད་ཀྱིས་བཟླས་པའི་སྔགས་དེ་ཡིན་ནོ། །ཏིང་
ངེ་འཛིན་གྱིས་ཀྱང་ཁོའི་ཁང་ཁྱིམ་གྱི་འོག་ཏུ་རླུང་གི་དཀྱིལ་འཁོར་བསྒོམས་ལ།
དེའི་བན་ད་བཞི་བསྐྱེད་པའི་རྔ་མོའི་མིག་བཞི་རང་དབང་མེད་པར་བསྐྱོད་ནས།
ཁྲོ་བོ་ལ་ལས་ནི་རྔ་མོའི་སྣ་ནས་དྲངས་ཏེ་ཁྲིད། ལ་ལས་ནི་ཐོ་བ་དང་རལ་གྲི་
དང་དགྲ་སྟ་ཐོགས་ནས་དད་་ནས་འགྲོ་བར་དམིགས་ལ་བསྙེན་པ་ཐོན་པ་དང་།
བསྒྲུབ་པ་ལ་འཇུག་སྟེ། འཛབ་གྲངས་ཁྲི་ཐོན་པ་དང་ལས་ལ་སྦྱར་ཏེ། ལས་ཀྱི་
དུས་སུ་སྟོང་ཐོན་པ་ཡང་དུར་ཁྲོད་ཀྱིས་ས་མ་ཡ་ལ་གཏུབས་ལ། དབང་གི་ཚུལ་
དུ་སྦྱིན་སྲེག་བྱ་སྟེ། བསྐུལ་བའི་སྔགས་བསྐྲད་པའི་སྔགས་ཉིད་ཀྱིས་བྱ་སྟེ།
སྦྱིན་སྲེག་ཟིན་པ་དང་། སྒོའི་ཐེམ་པའི་འོག་ཏུ་སྦས་ལ་གཞག་གོ།དེའི་
རྗེས་ལ་ལྷོ་ཕྱོགས་ཀྱི་ཁམས་གཤིན་རྗེའི་རྒྱལ་པོའི་ཡུལ་དུ་བསྐྱལ་བར་བསམས་ཏེ།
གནས་བསྐྱོད་པའི་མན་ངག་གོ། །དེ་ནས་སྔགས་ཐོན་པ་དང་། རྫས་དེ་སླར་
ལ་དབྱུང་བར་བྱའོ། །དེ་ནི་བསྐྲད་པའི་མན་ངག་གོ། །དེ་ནས་ཡང་འཕྲིན་
ལས་བསམ་ཡས་པར་ཡོད་པར་བསྟན་པའི་ཕྱིར། ཇི་སྙེད་འཕྲིན་ལས་བསམ་ཡས་


0


བདུད་རྩི་ཐིགས་པ་ཞེས་བྱ་བ 
ཀུན༑ །འགྲོ་བ་བསམ་ཡས་བསམ་པ་རྣམས། །ཇི་སྙེད་འདུལ་བའི་ཐབས་
ཚུལ་དུ། །བསམ་ཡས་འཕྲིན་ལས་རྣམ་པར་སྤྲོས་ཞེས་གསུངས་ཏེ། སངས་
རྒྱས་ཀྱི་སྐུ་གསུང་ཐུགས་ཀྱི་འཕྲིན་ལས་བསམ་ཡས་པ་གསུངས་ཤིང་མཛད་པ་ཡང་
འགྲོ་བ་རིགས་དྲུག་གི་བསམ་ཡས་ཡོད་པ་དེ་རྣམས་འདུལ་བའི་ཐབས་སམ་མཐུན་
པའི་ཚུལ་དུ། སངས་རྒྱས་ཀྱི་སྐུ་གསུང་ཐུགས་ལས་འཕྲིན་ལས་བསམ་ཡས་པ་
སྤྲོས་པའོ། །དེ་ནས་ཡང་འཕྲིན་ལས་སྤྲོས་པ་དེ་རྣམས་ཡང་དག་པའི་ངང་དུ་ལྷུན་
གྱིས་གྲུབ་པར་བསྟན་པའི་ཕྱིར། མཉམ་ཉིད་དབྱིངས་ཀྱི་ངང་ཉིད་ལས། །
ལས་ཀྱི་བྱེ་བྲག་རྩིས་ལས་འདས། །བྱ་མེད་ངང་དུ་ལྷུན་གྱིས་གྲུབ། །ཅེས་
གསུངས་ཏེ། མཉམ་པ་ཉིད་ཀྱི་དབྱིངས་གཉིས་སུ་མེད་པར་བསྟན་པའི་ཕྱིར།
དང་པོ་ཐ་ཚིག་བཅས་པ་ལྟར། །ཞེས་བྱ་བ་ལ་སོགས་པ་བསྟན་ཏེ། དང་པོ་ཐ་
ཚིག་བཅས་པ་ལྟར་ཞེས་བྱ་བ་ནི། དང་པོ་དབང་བསྐུར་བའི་དུས་སུ་ཇི་ལྟར་དམ་
བཞིན་དུ་སྔགས་རྣམས་དུས་རྟག་ཏུ་རྒྱུན་མི་འཆད་པ་དང་ལྷའི་སྐུ་ཕྱག་རྒྱ་དུས་རྟག་
ཏུ་བཅས་པ་ནི་ཐུན་མོང་དང་བཅས་ཐུན་མོང་མ་ཡིན་པའི་དངོས་གྲུབ་འབྱུང་བའི་
རྒྱུ་ཡིན་པས་སྔགས་དང་ཕྱག་རྒྱ་འདི་དག་ལུས་ངག་ཡིད་གསུམ་གྱིས་དུས་རྟག་ཏུ་་་
བརྟན་པོར་གཟུང་ནས་མི་འབྲལ་བ་ནི་གསུང་གི་ས་མ་ཡ་རུ་སྟོན་པས་བཤད་དོ། །
དེ་ནི་གསུང་གི་དམ་ཚིག་གོ། །
དེ་ནས་ཡང་ཐུགས་ཀྱི་དམ་ཚིག་བསྟན་པའི་ཕྱིར། ཕྱི་གསང་བཞི་དང་
བར་གསང་བཞི་ཞེས་པ་ལ་སོགས་པ་གསུངས་ཏེ། ཕྱི་གསང་བཞི་དང་བར་
གསང་བཞི་ཞེས་བྱ་བ་ནི། དཀྱིལ་འཁོར་གྱི་དེ་ཁོ་ན་ཉིད་དང་། ལྷའི་དེ་ཁོ་
ན་ཉིད་ཕྱག་རྒྱའི་མཚན་ཉིད་རྣམས་ནི་ཕྱི་གསང་བཞིའོ། །བར་གསང་བཞི་ནི།
བདེ་བ་ཆེན་པོའི་འཁོར་ལོ་དང་། ལོངས་སྤྱོད་ཀྱི་འཁོར་ལོ་དང་། ཆོས་ཀྱི་


འཁོར་ལོ་དང་། སྤྲུལ་པའི་འཁོར་ལོ་དང་བཞིའོ། །ཡང་གསང་བར་འོས་པ་
དང་ཞེས་བྱ་བ་ནི། དགའ་བ་བཞི་ཡིས་མཚོན་ནས་ཡང་དག་པའི་ཡེ་ཤེས་ཉམས་
སུ་ལེན་པ་ནི་གསང་བར་འོས་པའོ། །དེ་ལྟ་བུའི་དོན་དེ་གཞན་ལ་མ་སྨྲ་ཞིག་
ཅེས་དང་པོ་སློབ་དཔོན་གྱི་གཉེར་བའི་གསང་བའི་མན་ངག་འབྲས་བུ་རྣམས།
གཞན་དང་གཞན་དག་འདི་ལྟ་བུ་ཡིན་ནོ། །ཞེས་སྣོད་ངན་པ་ཕལ་ལ་མི་སྤེལ་
བ་འདི་ནི་ཐུགས་ཀྱི་ས་མ་ཡའོ། །དེ་ལྟ་བུ་སྐུ་གསུང་ཐུགས་ཀྱི་དམ་ཚིག་འདི་ནི།
དུས་གསུམ་དུ་འཇིག་པའི་དུས་མཐའ་མེད་དེ། བསྲུང་བར་བྱའོ། །སྤྱིར་ས་
མ་ཡ་ནི་རྡོ་རྗེ་སྟེ་ཞེས་གསུངས་སོ། །དེ་དག་ཉམས་པར་གྱུར་ན་ནི། །རྩ་བ་
ཉམས་ཏེ་རིགས་རླག་འགྱུར། །ཞེས་བྱ་བ་ནི་སྐུ་གསུང་ཐུགས་ཀྱི་དམ་ཚིག་དེ་
ཉམས་པར་གྱུར་ན། རྩ་བའི་དམ་ཚིག་ཉམས་ཏེ། འབྲས་བུའི་དེ་བཞིན་
གཤེགས་རིགས་བརླག་པར་འགྱུར་རོ། །དེ་ནི་ཉམས་པའི་སྐྱོན་ནོ། །
དེ་ནས་ཡང་ཕ་རོལ་པོའི་དམ་ཚིག་ཉམས་པའི་རྣལ་འབྱོར་སྐྱོན་བསྟན་པར་
བྱ་སྟེ། དེའི་ཕྱིར་ཉམས་འགྱུར་ཉེས་པ་བརྗོད་མི་ལང་ཞེས་བྱ་བ་གསུངས་ཏེ
།
ཕ་རོལ་པོས་སྐུ་གསུང་ཐུགས་ཀྱི་དམ་ཚིག་ཉམས་ན་དེའི་ཉེས་པ་བརྗོད་ཀྱིས་མི་ལང་
སྟེ༑ དེ་ནི་རྩ་བའི་དམ་ཚིག་ཉམས་པ་ཡིན་པས་དམ་ལ་གནས་པའི་རྣལ་འབྱོར་
པ་དེ་དང་ཉམས་པ་གཉིས་སྐད་ཅིག་ཙམ་ཡང་ཡུད་ཙམ་ཡང་སྨྲ་བར་མི་བྱའོ་་་
སྨྲས་ན་སྐྱོན་ཅི་ཡོད་ཅེ་ན། དེ་བསྟན་པར་བྱ་བའི་ཕྱིར། སྨྲས་ན་འབྲས་བུ་
ཉམས་པར་འགྱུར་ཞེས་གསུངས་ཏེ། སྨྲས་པས་ཉིད་ཀྱིས་རྩ་བའི་དམ་ཚིག་
ཉམས་པར་འགྱུར་རོ། །
དེ་ནས་ཡང་ཡན་ལག་གི་དམ་ཚིག་བསྟན་པའི་ཕྱིར། འདོད་ཆགས་ཞེ་
སྡང་གཏི་མུག་དང་ཞེས་བྱ་བ་ལ་སོགས་པས་བསྟན་ཏེ། འདོད་ཆགས་ཞེ་སྡང་


བདུད་རྩི་ཐིགས་པ་ཞེས་བྱ་བ། 
གཏི་མུག་དང་། །།ང་རྒྱལ་ཕྲག་དོག་ཆེན་པོ་ནི། །བདེར་གཤེགས་ལྔའི་རང་
བཞིན་པས་ཞེས་བྱ་བ་ནི། འདོད་ཆགས་ནི་འདོད་ཅིང་ཆགས་པ་སྟེ། དེ་
སྤངས་ན་གྲོལ་བ་མ་ཡིན་འདོད་ཆགས་ཀྱི་མཚན་ཉིད་ནི། གཉིས་སུ་མེད་པའི་ཡེ་
ཤེས་འདོད་ཅིང་། ཆོས་ཉིད་ལ་ཆགས་པས་རྣམ་པར་དག་སྟེ། འོད་དཔག་
མེད་ཀྱི་རང་བཞིན་པས་མི་སྤང་ངོ་། །ཞེ་སྡང་ནི་ཕ་རོལ་ལ་ཞེ་སྡང་བ་དེ། དེ་
སྤངས་པས་གྲོལ་བ་ནི་མ་ཡིན་ཏེ། ཞེ་སྡང་གི་མཚན་ཉིད་ནི། ཕྱིན་ཅི་ལོག་
གི་ཉོན་མོངས་པ་ལ་ཞེ་སྡང་ཞིང་མེད་པར་བྱེད་པས་ཞེ་སྡང་རྣམ་པར་དག་པ་སྟེ།
མི་བསྐྱོད་པའི་རང་བཞིན་པས་མི་སྤང་ངོ་། །གཏི་མུག་ནི་མི་ཤེས་ཤིང་ཚོར་བ་
མེད་པ་སྟེ། དེ་སྤངས་ནས་གྲོལ་བ་མ་ཡིན་ཏེ། གཏི་མུག་གི་མཚན་ཉིད་ནི་
ཕྱིན་ཅི་ལོག་གི་རྟོག་པ་གང་ཡང་འབྱུང་བ་མ་ཡིན་ཞིང་། ཤེས་པ་དང་བརྗོད་པ་
ལས་འདས་ཤིང་བྲལ་བས་ན་གཏི་མུག་རྣམ་པར་དག་པ་སྟེ། རྣམ་པར་སྣང་
མཛད་ཀྱི་རང་བཞིན་པས་མི་སྤང་བ་དང་། ང་རྒྱལ་ནི་མ་རིག་པས་སྨྲ་བ་སྟེ།
དེ་ཡང་སྤངས་ནས་གྲོལ་བ་མ་ཡིན་ཏེ། ང་རྒྱལ་གྱི་མཚན་ཉིད་དེ་ནི། ཆོས་
ཉིད་གཉིས་སུ་མེད་པའི་དོན་ལ་གནས་ཤིང་། ཕྱིན་ཅི་ལོག་གི་དོན་ལ་ཉོན་མོངས་
པ་ནི་མི་གནས་པས་ང་རྒྱལ་བ་སྟེ། ང་རྒྱལ་རྣམ་པར་དག་པ་སྟེ། རིན་ཆེན་འབྱུང་
ལྡན་གྱི་རང་བཞིན་པས་མི་སྤང་བ་དང་། ཕྲག་དོག་ནི་གཞན་གྱི་ཡོན་ཏན་ལ་ཕྲག་
དོག་སྟེ། དེ་སྤངས་ནས་གྲོལ་བ་མ་ཡིན་ཏེ། ཕྲག་དོག་གི་མཚན་ཉིད་ནི། ཆོས་ཀྱི་
དབྱིངས་སྤྲོས་པའི་མཐའ་བརྒྱད་དང་བྲལ་བས། སྤྲོས་པ་མེད་པར་ཕྲག་དོག་སྟེ།
ཕྲག་དོག་རྣམ་པར་དག་པས་གདོན་མི་ཟ་བར་འགྲུབ་པའི་རང་བཞིན་པས་མི་སྤང་
བ་སྟེ། དེའི་ཕྱིར་ཆེན་པོ་ཞེས་གསུངས་ཏེ། ཆུང་ངུ་རྣམ་པར་དཀར་བའོ། །དེ་ནི་
མི་སྤང་བའི་དམ་ཚིག་ལྔའོ། །


དེ་ནས་ཡང་དོར་བར་མི་བྱ་བའི་དམ་ཚིག་བསྟན་པའི་ཕྱིར། ཤ་ཆེན་
བཤང་གཅི་ཁུ་བ་ཁྲག །དབང་བའི་རྒྱུ་སྟེ་བདུད་རྩི་སྤོས། །དོར་བར་མི་བྱ་ས་མ་
ཡ་ཧོ། ཞེས་གསུངས་ཏེ། ཤ་ཆེན་དང་བཤང་བ་དང་། གཅི་བ་དང་ཁུ་བ་
དང་། ཁྲག་ལྔ་ནི་རྣམ་པར་རྟོག་པས་མི་གཙང་བ་དང་། སོགས་པས་བདུད་་
རྩི་སྟེ་དེ་ལས་ཟློག་པའི་ཕྱིར། དག་པའི་རྒྱུ་སྟེ་བདུད་རྩི་རྔོས་ཞེས་གསུངས་ཏེ། ཤ་་
ཆེན་ལ་སོགས་པ་ལྔ་ནི། ཡེ་ནས་རྣམ་པར་དག་པའི་ཡེ་ཤེས་ལྔའི་དངོས་པོ་སྟེ། དེ་
རྣམ་པར་རྟོག་པའི་བདུད་ལས་ཟློག་ནས་བདུད་རྩི་ཡེ་ཤེས་ལྔའི་རང་བཞིན་ཏེ། མི་
གཙང་བ་དེ་ནས་དོར་བར་བྱ་བ་མ་ཡིན་ཏེ། ཡེ་ཤེས་ལྔའི་རང་བཞིན་པས་དོར་་
བར་མི་བྱ་བའི་ས་མ་ཡའོ། །དེ་ནི་དོར་བར་མི་བྱ་བའི་དམ་ཚིག་ལྔའོ། །
དེ་ནས་སྤྱད་པར་བྱ་བའི་དམ་ཚིག་བསྟན་པའི་ཕྱིར། རྫུན་དང་ཚིག་རྩུབ་
སྨྲ་བ་དང་། །སྦྱོར་དང་སྒྲོལ་བའི་དམ་ཚིག་ནི། །བདེར་གཤེགས་ལྔའི་མཛད་་
སྤྱོད་པས། །རྟག་ཏུ་སྤྱད་པའི་དམ་ཚིག་གོ། །ཞེས་གསུངས་ཏེ། བརྫུན་ནི་་་
ཆོས་ཉིད་དངོས་པོ་མེད་པའི་རང་བཞིན་ལ། འདི་ལྟ་བུ་ཡིན་ནོ་ཞེས་དྲང་བའི་་་
དོན་དུ་སྟོན་པའི་རྫུན་ཏེ། མི་བསྐྱོད་པའི་མཛད་པ་ཡིན་པས་རྣལ་འབྱོར་པས་་
ཀྱང་སྤྱད་པར་བྱ་བ་ཡིན་པ་དང་། ཚིག་རྩུབ་ནི་འདི་ལྟར་སྣང་བ་ཐམས་ཅད་
འཁྲུལ་བ་ཡིན་ཏེ། །ཡོད་པ་མ་ཡིན་ནོ། །ཞེས་འབྱུང་བ་ནི། ཚིག་རྩུབ་མོ་སྟེ་་
རྣམ་པར་སྣང་མཛད་ཀྱི་མཛད་སྤྱོད་ཡིན་པས། རྣལ་འབྱོར་པས་ཀྱང་སྤྱད་པར་
བྱ་བ་ཡིན་པ་དང་། རྐུ་བ་ནི་འདི་ལྟར་སྣང་བའི་ཆོས་ཐམས་ཅད་ཡེ་ནས་མ་
བཅོས་པའི་རང་བཞིན་འོད་གསལ་བ་དེ་ནི་རིན་པོ་ཆེ་འདྲ་བ་ཡིན་པ་འདི་ནི་
རྟོགས་པར་བྱ་བ་ཡིན་ཞིང་འདི་ནི་ཉམས་སུ་བླང་བའོ། །ཞེས་ཕྱིན་ཅི་ལོག་ཐམས་
ཅད་ཡང་དག་པའི་དབྱིངས་སུ་རྐུ་བ་ནི། རིན་ཆེན་འབྱུང་ལྡན་གྱི་མཛད་སྤྱོད་དེ།


བདུད་རྩི་ཐིགས་པ་ཞེས་བྱ་བ 
རྟག་ཏུ་རྣལ་འབྱོར་པས་སྤྱད་པར་བྱའོ། །སྦྱོར་བ་ནི་འདི་ལྟར་སྣང་བ་ཐམས་ཅད་
ཀུན་རྫོབ་ཏུ་ལྷ་དང་ལྷ་མོའི་ངང་དུ་འབྱོར་ལ། དོན་དམ་པར་སྐྱེ་བ་མེད་པའི་་་་
ངང་དུ་འབྱོར་པ་ནི། འོད་དཔག་ཏུ་མེད་པའི་མཛད་སྤྱོད་དོ། །རྣལ་འབྱོར་་་
པས་རྟག་ཏུ་སྤྱད་པར་བྱའོ། །སྒྲོལ་བ་ནི་ཁམས་གསུམ་གྱི་སེམས་ཅན་ཐམས་ཅད་
རྣམ་པར་རྟོག་པས་བཅིངས་པ་ཐམས་ཅད་སྐྱེ་བ་མེད་པའི་ངང་དུ་སྒྲོལ་ལ། སྐྱེ་བ་
མེད་ཅེས་བྱ་བ་དེ་ཡང་མི་གནས་པར་སྒྲོལ་བ་ནི། གདོན་མི་ཟ་བར་འགྲུབ་པའི་
མཛད་སྤྱོད་དེ། རྣལ་འབྱོར་པས་དུས་རྟག་ཏུ་སྤྱད་པར་བྱ་བའི་ཕྱིར། བདེ་
བར་གཤེགས་པ་ལྔའི་མཛད་སྤྱོད་པས་རྟག་ཏུ་སྤྱད་པའི་དམ་ཚིག་གོ། །ཞེས་
གསུངས་ཏེ། དེ་ནི་སྤྱད་པར་བྱ་བའི་དམ་ཚིག་ལྔའོ། །མི་སྤང་མི་དོར་སྤྱད་
པར་བྱ་ཞེས་བྱ་བ་ནི། ཉོན་མོངས་པ་ལྔ་བདེ་བར་གཤེགས་པ་ལྔའི་རང་བཞིན་
པས༑ མི་སྤང་བ་དང་། བདུད་རྩི་ལྔ་ཡེ་ཤེས་ཀྱི་རང་བཞིན་པས་མི་དོར་བ་
དང་། བརྫུན་དང་ཚིག་རྩུབ་ལ་སོགས་པ་བདེ་བར་གཤེགས་པའི་མཛད་སྤྱོད་
ཡིན་པས། སྤྱད་པར་བྱ་བའོ། །
ཡན་ལག་བཅོ་ལྔའི་དམ་ཚིག་ནི། །ཞེས་བྱ་བ་ནི། མི་སྤང་བར་བྱ་བའི་
དམ་ཚིག་ལྔ་དང་། །མི་དོར་བར་བྱ་བའི་དམ་ཚིག་ལྔ་དང་། སྤྱད་པར་བྱ་བའི་
དམ་ཚིག་ལྔ་སྟེ་བཅོ་ལྔའོ། །སྲོག་གི་ཕྱིར་ཡང་མི་གཏང་ཞེས་བྱ་བ་ནི། རང་ལ་
ཕན་པའི་སྲོག་ཡིན་ཏེ། སྲོག་མ་ཆད་ན་མི་འཆི་བ་དང་འདྲ་བར་གཉིས་མེད་པའི་
ཡེ་ཤེས་ཏེ་རྟོགས་ཤིང་ཁོང་དུ་ཆུད་ནས་སྐྱེ་བ་མེད་པའི་དབྱིངས་རྣམ་པར་དག་སྟེ།
དེ་ལ་འཆི་བ་ག་ལ་ཡོད་དེ། འབྲས་བུ་དེ་ཐོབ་པར་བྱ་བའི་ཕྱིར་མི་གཏོང་།
གང་མི་གཏང་ཞེ་ན། རྩ་བ་དང་། ཡན་ལག་ཏུ་བཅས་པའི་དམ་ཚིག་ཏུ་ནི་
གཉིས་མེད་པའི་ཡེ་ཤེས་ཐོབ་པར་བྱ་བའི་བཞིའམ་རྨང་ཡིན་པའི་ཕྱིར་ན་མི་


བཏང་བའོ།
བཏང་ན་སྐྱོན་ཅི་ཡོད། དེ་བསྟན་པའི་ཕྱིར། བཏང་ན་འབྲས་བུ་ག་ལ་
འབྱུང་ཞེས་གསུངས་ཏེ། རྩ་བ་དང་ཡན་ལག་ཏུ་བཅས་པའི་དམ་ཚིག་མེད་ཅིང་
མ་བསྲུངས་ན། སྲོག་དང་འདྲ་བའི་འབྲས་བུ་ག་ལ་འབྱུང་སྟེ། མི་འབྱུང་སྟེ་
རླག་པར་གྱུར་པའི་ཐ་ཚིག་གོ། །དེའི་ཉེས་པ་བརྗོད་ལས་འདས་ཞེས་པ་ནི།
རྩ་བ་དང་ཡན་ལག་ཏུ་བཅས་པའི་དམ་ཚིག་ཉམས་པའི་ཉེས་པ་ནི། བརྗོད་པ་་་
ལས་འདས་ཏེ་བརླག་པར་འགྱུར་བའི་ཐ་ཚིག་གོ། །དེ་ནས་ཡང་དམ་ཚིག་ཉམས་
པ་དེ་ཐུགས་རྗེས་མ་གཟུང་ན་དམྱལ་བར་འགྲོ་བས། དེ་ཐུགས་རྗེས་གཟུང་་
བའི་ཕྱིར། སྙིང་ནས་སློབ་དཔོན་སྨོད་པ་དང་། །ཞེས་པ་ལ་སོགས་པ་བསྟན་ཏེ།
སྙིང་ནས་སློབ་དཔོན་སྨོད་པ་དང་། །ཞེས་བྱ་བ་ནི། དང་པོ་ཤེས་པ་སློབ་བུའི་་་་
དུས་ན་སློབ་དཔོན་དེ་ལ་ཁ་འཇམ་དང་། སྤྱོད་པ་ལེགས་མོས་འདྲིས་པར་བྱེད་་་་
ཅིང་། ཤེས་པ་ལོབས་ནས་སློབ་དཔོན་དེ་ཡིས་བྱ་བ་མེད་པའི་སྤྱོད་པ་བྱེད་ཅིང་།
ཆོས་དང་སློབ་དཔོན་དེ་ལས་མ་འོངས་པར་གཞན་ལ་འོང་བ་བསྐུར་ཟེར་ཞིང་རང་
གི་ཤེས་པ་ལས་སློབ་དཔོན་གྱིས་མི་ཤེས་པ་སྐད་ཟེར་བ་ནི། སྙིང་ནས་སློབ་དཔོན་
སྨོད་པ་སྟེ། དེ་མ་བསྒྲལ་ན་མནར་མེད་དུ་ལྟུང་བའོ། །སངས་རྒྱས་བསྟན་པ་་
ལ་གནས་པ་དང་ཞེས་བྱ་བ་ནི། སངས་རྒྱས་ཀྱི་བསྟན་པ་ལ་གནས་པར་བྱས་ནས།
སྤྱོད་པ་ཕྱིན་ཅི་ལོག་བཞི་བྱེད་ཅིང་རྫུན་དང་རྐུ་བ་དང་སྒྱུ་དང་གཡོ་ལ་སོགས་པ་དེ་
ནི་ཐུགས་རྗེས་མ་གཟུང་་ན། མནར་མེད་པར་ནི་ལྟུང་བའོ། །ཐེག་པ་ཆེན་པོ་
སྨོད་པ་དང་ཞེས་བྱ་བ་ནི། སངས་རྒྱས་ཀྱི་བསྟན་པ་ཐེག་པ་ཆུང་ངུ་ལ་གནས་་
པར་བྱས་ནས། ཐེག་པ་ཆེན་པོའི་ནང་ནས་ཀྱང་། རྣལ་འབྱོར་བླ་ན་མེད་པའི་
ཐེག་པ་ལ་སྨོད་པ་ནི་མནར་མེད་པའི་དམྱལ་བར་འགྲོ་བས། དེ་ཐུགས་རྗེས་་་


བདུད་རྩི་ཐིགས་པ་ཞེས་བྱ་བ 
གཟུང་་བའོ། །སེམས་ཅན་ཡོངས་ལ་གནོད་བྱེད་དང་ཞེས་བྱ་བ་ནི། དང་པོར་
སངས་རྒྱས་ཀྱི་བསྟན་པ་ལ་དད་ཅིང་ཞུགས་ནས། ཕྱིས་དེ་ལས་ནི་ལོག་ནས།
སངས་རྒྱས་ཀྱི་བསྟན་པ་ལ་ཡང་སྨོད་སེམས་ཅན་ཡོངས་ལ་འཚོ་བར་བྱེད་པའི་གང་
ཟག་དེ། མནར་མེད་པར་ལྟུང་བ་སྟེ། དེ་ཐུགས་རྗེས་གཟུང་བའོ། །རྣལ་་་་
འབྱོར་གཟུང་བའོ། །རྣལ་འབྱོར་སྤྱོད་པའི་དགྲར་འགྱུར་ནི་ཞེས་བྱ་བ་ནི། ཆོས་
འཁོར་གཉན་པོ་གཤིག་པ་དང་། དབེན་རིས་གཉེན་པོ་འཇོམས་པ་དང་། གཙུག་
ལག་ཁང་གི་དཀོར་རྐུ་བ་དགེ་འདུན་མདུན་པའི་བར་དུ་དབྱེན་འཛུད་པ་ལ་སོགས་
ཏེ༑ དེ་ནི་རྣལ་འབྱོར་སྤྱི་དགྲ་ཡིན་ཏེ། དེ་ལྟ་བུའི་རིགས་རྣམས་ལ་མྱུར་དུ་་་
བསྒྲིམས་ཏེ་མ་བསྒྲལ་ན། རྩ་བ་དང་ཡན་ལག་ཏུ་བཅས་པའི་རྡོ་རྗེའི་དམ་ཚིག་
ཉམས་པས་ན། རྣལ་འབྱོར་པས་ལུས་ངག་ཡིད་གསུམ་གྱི་སྒོ་ནས། གྲིམས་ཕྱུང་
ལས་སྔགས་དང་ཕྱག་རྒྱའི་ཤུགས་ཀྱིས་བསྒྲལ་བར་བྱའོ། །དེ་ལྟར་བསྒྲལ་ན་ཡང་
དག་པའི་གནས་དང་ཕྲད་པ་དེ་ནི། ཐུགས་རྗེས་གཟུང་ངོ་།
དེ་ནས་ཡང་དམ་ཚིག་གི་ཡོན་ཏན་བསྟན་པའི་ཕྱིར། དམ་ཚིག་འདི་ནི་་་
སྨད་པོ་ཆེ་ཞེས་པ་ལ་སོགས་པ་གསུངས་ཏེ་དམ་ཚིག་འདི་ནི་སྨད་པོ་ཆེ་ཞེས་བྱ་བ་ནི།
རྩ་བ་དང་ཡན་ལག་ཏུ་བཅས་པའི་དམ་ཚིག་འདི་ནི་ཡང་དག་པའི་ཡེ་ཤེས་བསྒྲུབ་་
པའི་གཞི་ཡིན་པའི་ཕྱིར་ན་སྨད་པོ་ཆེ་སྟེ། དེའི་ཕྱིར་སངས་རྒྱས་བསྒྲུབ་པའི་རྒྱུ་་
དང་གཞི། །ཞེས་གསུངས་པ་ཡིན་ནོ། །
དེ་ནས་ཡང་དམ་ཚིག་གི་ངོ་བོ་བསྟན་པའི་ཕྱིར། ཡིད་བཞིན་ནོར་བུ་རིན་
པོ་ཆེ་ཞེས་གསུངས་ཏེ། དམ་ཚིག་གི་ངོ་བོ་ནི་ཡིད་བཞིན་གྱི་ནོར་བུ་རིན་པོ་ཆེ་སྟེ།
མ་བཅོས་པའི་དོན་དམ་པ་བྱང་ཆུབ་ཀྱི་སེམས་ནི། དམ་ཚིག་གི་ངོ་བོའོ། །
དེ་ནས་ཡང་དམ་ཚིག་བསྲུངས་པའི་ཡོན་ཏན་བསྟན་པའི་ཕྱིར། དམ་ཚིག་་


གནས་རྣམས་མི་གཏོང་བ་ཞེས་བྱ་བ་ལ་སོགས་པ་གསུངས་ཏེ། རྩ་བ་དང་ཡན་ལག་
ཏུ་བཅས་པའི་དམ་ཚིག་གི་གནས་རྣམས་བསྲུང་ཞིང་མི་གཏོང་བའི་རྣལ་འབྱོར་པ་
དེ་ནི། ལེགས་པའི་ཡོན་ཏན་བརྗོད་ཀྱིས་མི་ལང་བ་འབྱུང་སྟེ། སངས་རྒྱས་ཀྱི་རྒྱུ་ལ་
གནས་པས་ན། སངས་རྒྱས་ཉིད་འདྲ་བར་འགྱུར་རོ་ཞེས་གསུངས་སོ། །དངོས་
གྲུབ་གཞན་ལྟ་སྨོས་ཅི་དགོས་ཞེས་བྱ་བ་ནི། རྩ་བ་དང་ཡན་ལག་ཏུ་བཅས་པའི་་
དམ་ཚིག་བསྲུངས་ན་སངས་རྒྱས་དང་འདྲ་བར་འགྱུར་ན་གཞན་གྱིས་དངོས་གྲུབ་་
སྨོས་ཀྱང་ཅི་དགོས་ཏེ་དེ་ལྟར་ཐོབ་པའི་ཕྱིར་ཡེ་ནས་ནན་ཏན་བསྐྱེད་དེ། རྩ་བ་་་་་
དང་ཡན་ལག་གི་དམ་ཚིག་བསྲུང་། ཞེས་སྟོན་པ་དང་དཔལ་ཀུན་ཏུ་བཟང་པོས་་་
གསུངས་སོ། །དམ་ཚིག་རིམ་པར་ཕྱེ་ནས་སྟོན་པ་ལ་ནི་དམ་ཚིག་རིམ་པར་ཕྱེ་་་་
བའི་ལེའུའོ། །བདུད་རྩི་ཐིགས་པ་ཞེས་བྱ་བ་རྒྱ་ཆེར་བཤད་པ་ལས། བདེན་པ་་
གཉིས་ཀྱིས་བཤད་པའི་ལེའུ་སྟེ། བཅུ་གཉིས་པའོ།། །།
དེ་ལྟར་དམ་ཚིག་ལ་སོགས་པ་བསྟན་ཀྱང་དོན་བསྡུས་ནས་སོ་སོའི་དོན་རེ་རེ་
ལ་གོལ་དུ་དོགས་པའི་ཕྱིར། དེ་ནས་ཞེས་བྱ་བ་ལ་སོགས་པ་བསྟན་ཏེ། དེ་
ཡང་སྔོན་ལ་གོང་དུ་གསུངས་པའི་ལེའུ་བཅུ་གཉིས་པ་ཡན་ཆད་ཀྱི་དོན་ལ་ངམ་ཞིང་
སྟོན་པ་ལ་ཡིད་རང་བསྟན་པའི་ཕྱིར། ཡིད་ཀུན་ཏུ་བཟང་པོ་ལ་སོགས་པ་འདུས་
པའི་འཁོར་ཚོགས་མ་ལུས་པ་རྣམས་རང་རང་གི་བསམ་པ་རངས་པར་གྱུར་ཏེ།
ཞེས་བྱ་བ་ནི་འཁོར་ཐམས་ཅད་གཉིས་སུ་མེད་པའི་བྱང་ཆུབ་སེམས་སུ་མངོན་དུ་་
གྱུར་ནས། སྟོན་པ་ལ་འཁོར་རྣམས་ཀྱིས་གཙུག་གི་འདུས་པས་རྣལ་འབྱོར་མཆོག་
གི་ཚུལ་དུ་ཕྱག་བྱ་སྟེ། བཅོམ་ལྡན་འདས་ཀྱི་སྐུ་གསང་བ་གསུང་གསང་བ་ཐུགས་
གསང་བར་ཞུགས་པའི་བདག་པོ་ལ་འཁོར་རྣམས་ཀྱིས་མདུན་གྱིས་ལྟས་ཏེ། སྟོན་


བདུད་རྩི་ཐིགས་པ་ཞེས་བྱ་བ 
པ་ལ་ངོ་མཚར་ནས་རྨད་དུ་བྱུང་བའི་ཚིག་གིས་འོག་ནས་འབྱུང་བ་འདི་སྐད་ཅེས་
བསྒྲགས་སོ། །ཨེ་མའོ་ངོ་མཚར་རྨད་དུ་བྱུང་བའི་མཉམ་ཉིད་དབྱིངས་མཆོག་ནས།།
ཐུགས་རྗེ་ཆེན་པོ་གསལ་ལ་མ་འདྲེས་ཀུན་དུ་ཁྱབ་པར་བརྡལ་ཞེས་བྱ་བ་ནི། རྨད་
དུ་བྱུང་བའི་ཆོས་ཉིད་མ་བཅོས་པའི་དབྱིངས་ཉིད་ནས་ཁམས་གསུམ་གྱི་སེམས་་་་་
ཅན་གྱིས་དག་པའི་ཆོས་ཉིད་མ་རྟོགས་པ་ལས་ཐུགས་རྗེ་ཆེན་པོས་ལྟ་བ་དང་སྤྱོད་་
པ་དང་དབང་དང་དམ་ཚིག་ལ་སོགས་པ་སོ་སོར་བསལ་ཞིང་མ་འདྲེས་པར་བསྟན་
ཅིང་ཀུན་ཏུ་ཁྱབ་བརྡལ་བའི་ཕྱིར། སྐུ་དང་གསུང་ཐུགས་ཡོན་ཏན་འཕྲིན་ལས།
ཕྱག་རྒྱའི་དཀྱིལ་འཁོར་བརྗོད་མི་ལང་ཞེས་གསུངས་ཏེ། སྐུའི་དཀྱིལ་འཁོར་ལ་་་
ཡང་གསུམ། གསུང་གི་དཀྱིལ་འཁོར་ལ་ཡང་གསུམ། དེ་བཞིན་དུ་ཐུགས་དང་
ཡོན་ཏན་འཕྲིན་ལས་ལ་ཡང་གསུམ་གསུམ་སྟེ། ཕྱག་རྒྱའི་དཀྱིལ་འཁོར་བརྗོད་མི་
ལང་བ་ཞིག་གསུངས་པ་ཡང་འགྲོ་བ་རིགས་དྲུག་གི་བསམ་པ་མི་མཐུན་པ་བསམ་་་
ཡས་པ་ཡོད་པའི་ཆེད་དུ་སྟེ། དེའི་བསམ་པ་རྣམས་རློག་པའི་ཕྱིར། ཕྱག་རྒྱའི་
དཀྱིལ་འཁོར་བསམ་ཡས་པ་ཞིག་གསུངས་སོ། །དེ་ལྟར་ཐུགས་རྗེ་ཆེན་པོས་འགྲོ་
བ་རྣམས་གཟུང་བའི་ཕྱིར། འགྲོ་བ་བསམ་ཡས་རྣམ་རྟོག་དེ་སྙེད། ཐུགས་་
རྗེས་ཕྱོགས་པ། ཨེ་མའོ་ངོ་མཚར་ཆེའོ། །ཞེས་གསུངས་སོ།
དེ་ནས་ཡང་སྟོན་པའི་བྱིན་བརླབས་ལས་དོན་དམ་ཀུན་རྫོབ་གཉིས་ལ་ངོ་་་་
མཚར་བ་བསྟན་པའི་ཕྱིར། ཨེ་མའོ་རྨད་དུ་བྱུང་བའི་ཆོས། །ནམ་མཁའ་དང་
ནི་མཉམ་པ་ལ། །སྒྱུ་འཕྲུལ་རྣམ་པར་འཕྲུལ་པ་རྣམས། །ཀུན་རྫོབ་ཙམ་དུ་་
བསྟན་པ་མཚར་ཞེས་བྱ་བ་ནི། སྟོན་པའི་ཐུགས་རྣམ་པར་མི་རྟོག་པའི་ཡེ་ཤེས་དེ་
ལས༑ སྐུའི་དཀྱིལ་འཁོར་ལ་སོགས་སྒྱུ་འཕྲུལ་རྣམ་པར་འཕྲུལ་པ་བསམ་ཡས་པ་
རྣམས་དོན་དམ་པར་ཆོས་ཉིད་ལས་མ་གཡོས་ཤིང་ཀུན་རྫོབ་ཏུ་སྒྱུ་མ་ཙམ་དུ་བསྟན་


པ་ངོ་མཚར་ཆེའོ་ཞེས་འཁོར་རྣམས་ཀྱིས་སྟོན་པ་ལ་ཆེད་དུ་གླེངས་སོ། །དེའི་ཚེ་་
བཅོམ་ལྡན་འདས་གསང་བ་མཆོག་གི་བདག་པོ་ནི། བརྗོད་དུ་མེད་པའི་དགོངས་
པ་དུས་བཞི་མཉམ་པ་ཉིད་ཀྱི་དབྱིངས་ལ་དགོངས་ནས་ཅང་མི་གསུང་བར་
བཞུགས་སོ། །
དེ་ནས་ཡང་སྡུད་པ་པོ་སྟོན་པ་ལ་དོན་བསྡུ་བར་གསོལ་བ་བཏབ་པར་བསྟན་
པའི་ཕྱིར། དེ་ནས་རྡོ་རྗེ་ཡིད་ཀུན་དུ་བཟང་པོས་གསོལ་བ་བཏབ་པོ་ཞེས་བྱ་་
བར་འབྲེལ་ཏེ། གསོལ་བ་བཏབ་པའི་ཚིག་ནི། བཅོམ་ལྡན་འདས་ཞེས་བོས་་
ནས༑ བསྒོ་བར་གསོལ་བ་བཏབ་པའོ། །
དེ་ནས་ཡང་སྟོན་པས་གོང་དུ་གསུངས་པའི་དོན་ཀུན་མདོར་བསྡུས་ནས་
བཤད་པར་གནང་བར་བསྟན་པའི་ཕྱིར། དེ་ནས་ཞེས་བྱ་བ་ལ་སོགས་པ་
གསུངས་ཏེ། གསང་བ་མཆོག་གི་བདག་པོས་འདི་སྐད་ཅེས་བཀའ་སྩལ་ཏོ།
ཞེས་བྱ་བར་འབྲེལ་ཏོ། །གསུངས་པའི་ཚིག་ནི་འདི་སྟེ། སེམས་དཔའ་ཆེན་པོ་
ཞེས་བོས་ནས་ལུས་ངག་ཡིད་གསུམ་གྱིས་ཉོན་ཅིག་ཅེས་གནང་བ་གསོལ་ཏོ། །
རྒྱུད་ཀྱི་རྒྱལ་པོ་ཆོས་ཀྱི་དོན་འདི་ཉིད་སྟོན་པ་ངས་དོན་བསྡུས་ཏེ་ཁྱེད་ལ་བཤད་
པར་བྱའོ། །ཞེས་གསུངས་ཏེ། བཤད་པའི་གསུང་ནི་འདིའོ། །ཨེ་མའོ་ཆོས་
རྣམས་ཐམས་ཅད་སེམས་ཀྱི་འཁྲུལ་པ་སྟེ། སེམས་ལས་མ་རྟོགས་ཆོས་འགའ་ཙམ་
ཡང་ཡོད་མ་ཡིན་ཞེས་བྱ་བ་ནི། ཕྱི་དང་ནང་དུ་སྣང་བའི་ཆོས་ཐམས་ཅད་ནི།
ཚེ་རབས་ཐོག་མ་མེད་པའི་དུས་ནས་རྟོག་པའི་དབང་གིས། བརྟགས་པའི་ངོ་
ལ་འཁྲུལ་པར་སྣང་བ་སྟེ། ཆོས་སུ་སྣང་བ་ཡང་ནང་གི་ཤེས་པ་ཉིད་སྣང་བ་ལས་
མ་གཏོགས་པ། ཡུལ་ལོགས་ཤིག་ན་གྲུབ་པ་མེད་དོ་བར་བསྟན་པའི་ཕྱིར།
སེམས་ལས་མ་རྟོགས་ཆོས་འགའ་ཙམ་ཡང་ཡོད་མ་ཡིན་ཞེས་གསུངས་སོ། །


0


བདུད་རྩི་ཐིགས་པ་ཞེས་བྱ་བ 
དེ་ནས་ཡང་སྟོན་པས་དཀྱིལ་འཁོར་ལ་སོགས་པ་གསུངས་པ། དེ་ཡང་
འཁྲུལ་པའི་ངོ་ལ་སྣང་གི་ཡང་དག་པའི་བློ་ཅན་ལ་མི་སྣང་བར་བསྟན་པའི་ཕྱིར།
འཁྲུལ་པ་བཟློག་ཕྱིར་རྒྱལ་བས་ཆོས་བསྟན་པ། །དེའི་སྒྱུ་འཕྲུལ་སྒྱུ་འདྲ་འཁྲུལ་པ་
སྣང་། །ཞེས་གསུངས་ཏེ། ཁམས་གསུམ་གྱི་སེམས་ཅན་གྱིས་ཡེ་ནས་མེད་པའི་
རང་བཞིན་པ་ལ། སེམས་འཁྲུལ་པའི་དབང་གིས་མཚན་མར་བཟུང་བ་དེ་ལས་
བཟློག་པའི་ཕྱིར། ལྷའི་དཀྱིལ་འཁོར་སྒྱུ་མ་ཙམ་དུ་བསྟན་ཏེ། རགས་པའི་
མཚན་མ་མི་གནས་པར་བྱ་བའི་ཕྱིར་བསྟན་ཏོ། །ལྷའི་དཀྱིལ་འཁོར་སྒྱུ་མ་འདྲ་བ་
བསྟན་པའི་དེ་ཉིད་ཀྱང་འཁྲུལ་པ་ལ་སྣང་བར་ཟད་ཀྱི་ཡང་དག་པའི་ཤེས་པ་ནི་
སྣང་བ་མེད་དོ། །འཁྲུལ་དང་འཁྲུལ་ལ་སྣང་བའི་ཆོས་རྣམས་ཀུན། །རང་གི་
སེམས་ཡིན་སྣང་བར་ཟད་ཅེས་བྱ་བ་ནི། ཕྱིའི་ཡུལ་མེད་པ་ལ་འཁྲུལ་པ་ཡོད་
པས་བཟུང་བས་འཁྲུལ་པ། དེ་ལས་ཟློག་ནས་ལྷའི་དཀྱིལ་འཁོར་དུ་བསྟན་པ་དེ་
ཡང་འཁྲུལ་པ་ལ་སྣང་བ་ཡིན་ཏེ། དེ་ལྟར་སྣང་བའི་ཆོས་རྣམས་ཀུན་རང་གི་
སེམས་ཉིད་ཡིན་ཏེ་སེམས་ཉིད་སྣང་བ་ལས་མ་གཏོགས་པ་ཡུལ་ལོགས་ཤིག་ནས་་
སྣང་སྒྱུ་མེད་པའོ། །
དེ་ནས་ཡང་སེམས་ཉིད་མ་གྲུབ་པ་བསྟན་པའི་ཕྱིར། སེམས་ཀྱི་རང་བཞིན་
དངོས་པོ་མ་གྲུབ་སྟེ། །།སྔ་ཕྱི་གསེས་ནས་རང་བཞིན་ཡོངས་ཀྱིས་མེད་ཅེས་གསུངས་
ཏེ༑ སེམས་ཀྱི་རང་བཞིན་དེ་དངོས་པོར་གྲུབ་པ་མ་ཡིན་ཏེ། སྐད་ཅིག་མ་སྔ་ཕྱིས་
གསེས་པས་སྔ་མ་ནི་འགགས། ཕྱི་མ་ནི་མ་བྱུང་། ད་ལྟར་ནི་མི་གནས་པས། རང་
བཞིན་མེད་པར་གྱུར་པས་ནང་གི་སེམས་དངོས་པོར་མ་གྲུབ་པའོ། །
དེ་ནས་ཡང་སེམས་མ་གྲུབ་ཅེས་བྱ་བ་དེ་ལ་མི་གནས་པར་བསྟན་པའི་ཕྱིར།
གཟོད་ནས་མ་སྐྱེས་ཡེ་ནས་རྣམ་པར་དག། ཡི་གེ་མེད་ཅིང་སྒྲ་དང་ཐ་སྙད་བྲལ་


ཞེས་གསུངས་པ་ཡིན་ཏེ། སེམས་མ་གྲུབ་པ་དེ་ཡང་སེམས་ཡོད་པ་ལས་རྐྱེན་གྱིས་
བྱས་ནས་མེད་པ་ནི་མ་ཡིན་གཟོད་མ་ན་མ་སྐྱེས་ཤིང་། ཡེ་ཕྱི་མོ་ནས་རྣམ་པར་
དག་པ་སྟེ། རྣམ་པར་དག་པ་དེ་ལ་ཡི་གེས་བརྗོད་པ་མེད་ཅིང་། ཚིག་གི་སྒྲ་
དང་ཐ་སྙད་དང་བྲལ་བའོ། །
དེ་ནས་ཡང་སྒྲ་དང་ཐ་སྙད་དང་བྲལ་ཞེས་པ་དེ་ནི། སྟོང་པ་ཉིད་སྟོང་པ་
ཉིད་དེ་སྟོང་པ་ཉིད་ཅེས་པ་དེ་ཉིད་བརྟགས་པ་སྟེ། དེ་ལས་ཀྱང་འདས་པར་
བསྟན་པའི་ཕྱིར། སྟོང་པའི་སྤྱོད་པ་ཉིད་དེ་སྟོང་པའི་ཡུལ་ལས་འདས། །ཞེས་
གསུངས་ཏེ། སྟོང་པའི་སྟོང་པ་ནི་སྟོང་པའི་ཡུལ་ཏེ་དེ་ལ་ཡང་མི་གནས་ཏེ།
མི་གནས་པའི་ཡེ་ཤེས་ཆེན་པོ་མཐར་ཕྱིན་པའི་མན་ངག་སྟེ། བཅོས་མ་མ་ཡིན་་་
པའི་དོན་དམ་པའོ། །དེ་ལྟར་འཁྲུལ་པ་དང་ཡང་དག་པ་གཉིས་ཀ་སེམས་ལས་བྱུང་
བའི་ཕྱིར་སེམས་ནི་ཆོས་ཀྱི་རྩ་བ་སྟེ། རྩ་བ་དེ་ཉིད་སྲིད་པ་དང་གྲོལ་བར་སྣང་་་
ཞེས་གསུངས་ཏེ། འཁྲུལ་པར་སྣང་བ་ནི་རང་གི་སེམས་སྣང་བས་སེམས་ཉིད་་་་་་
ཡིན་ལ། སེམས་དེ་ཉིད་ཡེ་ནས་མ་བཅོས་པར་གནས་པ་སྟེ། རྩ་བའོ། །རྩ་
བ་དེ་ཉིད་རང་བཞིན་གྱིས་འོད་གསལ་བ་སྲིད་པ་དང་གྲོལ་བར་སྣང་ཞེས་སྟོན་པས་
འཁོར་བ་རྩ་བས་བཅད་དེ། དགྱེས་པ་མེད་པ་དགྱེས་པའི་ཚུལ་གྱིས་དགྱེས་པར་
བསྟན་ཏེ་ཧོ་ཞེས་གསུངས་སོ། །
དེ་ནས་ཡང་གོང་དུ་གསུངས་པའི་དོན་ཀུན་མི་གནས་པའི་ཡེ་ཤེས་ཆེན་པོ་
ཉིད་ཀྱི་ངང་དུ་བསྟན་ལ་མི་གནས་པའི་ཡེ་ཤེས་ཆེན་པོ་དེ་ལ་ཅི་ཡང་མེད་པར་་
བསྟན་པའི་ཕྱིར། དེ་ལ་ཨེ་མའོ་སེམས་ཉིད་སྟོང་པ་ཆེན་པོའི་ཡེ་ཤེས་ལ་ཞེས་པ་
ལ་སོགས་པས་བསྟན་ཏེ། ཡེ་ནས་མ་བཅོས་པའི་དབྱིངས་ཉིད་ལ་ནི་གནས་དང་
སྟོན་པ་འཁོར་ཞེས་ག་ལ་ཡོད་ཅེས་གསུངས་ཏེ། གནས་ཞེས་བྱ་བ་དང་། སྟོན་


བདུད་རྩི་ཐིགས་པ་ཞེས་བྱ་བ

པ་ཞེས་བྱ་བ་དང་། བསྟན་པ་ཞེས་བྱ་བ་ཀུན་རྫོབ་ཀྱི་བདེན་པ་ཡིན་ཏེ། དོན་
དམ་པའི་བདེན་པ་ལ་ནི་ག་ལ་ཡོད་དེ་མེད་དོ། །ཏིང་ངེ་འཛིན་དང་ཡིག་འབྲུ་ཕྱག་
མཚན་དང་། རྫོགས་པ་དང་བཞུགས་ཐབས་རིམ་དུ་བགྲང་དུ་མེད་ཅེས་བྱ་བ་ནི།
ཏིང་ངེ་འཛིན་རྣམ་པ་གསུམ་དང་ལྷ་རྣམས་བསྐྱེད་པའི་ཡིག་འབྲུ་དང་། ཡིག་་་་
འབྲུ་ལས་གྱུར་པའི་ཕྱག་མཚན་དང་། ཕྱག་མཚན་དེ་ལ་སྐུ་ཡོངས་སུ་རྫོགས་པ་་
དང་རྫོགས་ནས་གདན་ལ་བཞུགས་པའི་ཐབས་རྣམས་རིམ་དུ་བགྲང་བ་དེ་ནི་ཀུན་
རྫོབ་ཀྱི་བདེན་པ་སྟེ། རྣམ་པར་རྟོག་པ་ཟློག་པ་ལ་མི་བསླུ་བས་བདེན་པའོ། །
བཅོས་མ་མ་ཡིན་པའི་དོན་དམ་པ་ལ་ནི་བགྲང་དུ་འང་མེད་པའོ། །སྟོང་ཉིད་
སྙིང་རྗེ་བྱང་ཆུབ་སེམས་བསྐྱེད་མེད་ཅེས་བྱ་བ་ནི་སྟོང་པ་ཉིད་བསྒོམ་ཞེས་བྱ་བ་་་་་་
དང་། དེའི་ངང་ལས་ཁམས་གསུམ་གྱི་སེམས་ཅན་སྙིང་རྗེ་བསྐྱེད་ཅེས་བྱ་བ་ནི།
བྱང་ཆུབ་ཀྱི་སེམས་རྣམ་པ་གཉིས་བསྐྱེད་ཅེས་གསུངས་པ་ནི། ཀུན་རྫོབ་ཀྱི་་་་་
བདེན་པའོ། །བཅོས་མ་མ་ཡིན་པའི་དོན་དམ་པ་ལ་ནི་བསྐྱེད་པ་ལ་སོགས་པ་
ཡང་མེད་དོ། །གཟུགས་བརྙན་མེད་ཅིང་ཏིང་འཛིན་བསམ་དང་བྲལ་ཞེས་བྱ་བ་
ནི༑ གཟུགས་བརྙན་ཏེ་བརྙན་མའི་དཀྱིལ་འཁོར་ལ་སོགས་པ་དང་། ཏིང་ངེ་
འཛིན་གྱི་དཀྱིལ་འཁོར་གསུངས་པ་རྣམས་ནི་ཀུན་རྫོབ་ཀྱི་དོན་དམ་པའོ། །
བཅོས་མ་མ་ཡིན་པའི་དོན་དམ་པ་ལ་ནི་བསམ་པར་བྱ་བ་དང་། བསམ་པར་་་་
བྱེད་པ་མེད་པས་ཏིང་ངེ་འཛིན་བསམ་དང་བྲལ་ཞེས་གསུངས་སོ། །སྔགས་དང་
ཕྱག་རྒྱ་མེད་ཅིང་ཐུགས་རྗེས་འདུལ་བའང་མེད་ཅེས་པ་ནི། སྔགས་ནི་སོ་སོའི་
སྔགས་དང་སྔགས་ཀྱི་ལས་བསྟན་པ་དང་། ལྷ་སོ་སོའི་ཕྱག་རྒྱ་དང་། ཕྱག་་
རྒྱའི་ལས་བསྟན་པ་དང་། ཁམས་གསུམ་གྱི་སེམས་ཅན་ལ་སོ་སོའི་འདུལ་ཚད་
བསྟན་པ་ལ་ནི་ཀུན་རྫོབ་ཀྱི་བདེན་པའོ། །མ་བཅོས་པའི་དོན་གྱི་ངོ་བོ་ལ་ནི། །


ཐུགས་རྗེས་འདུལ་བ་ཡང་མེད་དོ། །མ་རུངས་གདུལ་དུ་མེད་ཅིང་དྲག་པོའི་་་
དཀྱིལ་འཁོར་མེད། །སྙིང་པོ་བསྟང་ཚུལ་མེད་ཅིང་རྒྱུན་གྱི་ཏིང་འཛིན་མེད།
བྱ་བ་མེད་ཅིང་སྡོམ་པ་ཀུན་ལས་འདས། །ཞེས་བྱ་བ་ནི། མ་རུང་བ་ལོག་པར་
ལྟ་བའི་དྲེགས་པ་ཅན་གདུལ་བ་དང་། དྲག་པོའི་དཀྱིལ་འཁོར་གྱི་བྱེ་བྲག་
གསུངས་པ་དང་། སོ་སོར་དྲག་པོའི་སྙིང་པོ་གསུངས་པ་དང་ཁྲོ་བོ་སོ་སོའི་སྟངས་
ཐབས་གསུངས་པ་དང་། རྒྱུན་གྱི་ཏིང་ངེ་འཛིན་གྱི་རིམ་པ་གསུངས་པ་རྣམས་
ནི་ཀུན་རྫོབ་ཀྱི་བདེན་པའོ། །མ་བཅོས་པའི་དོན་དམ་པའི་བདེན་པ་ལ་ནི་དེ་
ལྟར་གོང་དུ་གསུངས་པའི་རིམ་པར་བྱ་བ་མེད་ཅིང་སྡོམ་པ་ཀུན་ལས་འདས་པ་དེ།
གོང་དུ་གསུངས་པའི་རྣམ་གྲངས་དེ་ཀུན་ཅིག་ཚིག་གི་ཐ་སྙད་ཡིན་ཏེ་དོན་དམ་་
པར་མེད་དོ། །
འོ་ན་དཀྱིལ་འཁོར་ལ་སོགས་པ་ཇི་སྙེད་པ་གསུངས་པ་དེ་ཡིས་ཅི་བྱ་ཞེ་ན།
དེ་གསལ་བར་བྱ་བའི་ཕྱིར། འཁྲུལ་པ་བཟློག་ཕྱིར་ཀུན་རྫོབ་ཙམ་དུ་བསྟན། །
ཞེས་གསུངས་པའོ། །འོ་ན་ལྷའི་དཀྱིལ་འཁོར་ལ་ཀུན་རྫོབ་ཙམ་དུ་བསྟན་པ་འདི་
དོར་བར་བྱ་བ་ཡིན་ནམ་ཞེ་ན། དེ་གསལ་བར་བྱ་བའི་ཕྱིར། དེ་བས་བསྟན་་
པ་འདི་ལ་རབ་བསྟན་ཏེ། །དོན་དམ་བདེན་པ་ངེས་པར་རིག་པར་བྱ་ཞེས་གསུངས་
ཏེ༑ ཀུན་རྫོབ་ཙམ་དུ་ལྷའི་དཀྱིལ་འཁོར་དུ་བསྟན་པ་འདི་ལ་རྣལ་འབྱོར་པ་་་་་
ལས་དང་པོ་པས་སེམས་སྦྱང་བར་བྱ་བའི་ཕྱིར། སྒྱུ་མ་ཙམ་དུ་བསྟན་པ་འདི་ལ་་
བརྟེན་པར་བྱ་བ་ནི་དེ་བས་ན་བསྟན་པ་སྒྱུ་མ་འདི་ལ་རབ་ཏུ་བརྟེན་ཏེ་སྦྱངས་ལ་་
དོན་དམ་པའི་བདེན་པ་ངེས་པ་ཁོ་ནར་རིག་པར་བྱའོ།
དེ་ནས་མ་རྟོགས་པའི་དུས་ན་ལྷའི་དཀྱིལ་འཁོར་ལ་སོགས་པ་ཐམས་ཅད་་
དོན་དམ་པའི་བདེན་པ་རྟོགས་པའི་ཐབས་སུ་བསྟན་ལ། དོན་དམ་པའི་བདེན་་


བདུད་རྩི་ཐིགས་པ་ཞེས་བྱ་བ

པ་རྟོགས་པའི་དུས་ན། བརྗོད་པར་བྱ་བ་ཀུན་སྒྲིབ་པ་ཡིན་པར་བསྟན་པའི་ཕྱིར།
སེམས་ལས་འདས་པའི་ཆོས་ཀྱི་རང་བཞིན་ནི། །ཚིག་དང་ཡི་གེ་ཐ་སྙད་ཀུན་ལས་
འདས༑ །མཐུན་པའི་དཔེས་ཀྱང་དེ་ལ་མཚོན་དུ་མེད་ཅེས་བྱ་བ་གསུངས་ཏེ།
དང་པོ་སྒྱུ་མ་ཙམ་དུ་བསྟན་པའི་ལྷའི་དཀྱིལ་འཁོར་ལ། སེམས་སྦྱངས་ནས།
སེམས་ལས་སུ་རུང་བ་བྱས་ལ་ལས་སུ་རུང་བའི་སེམས་དེ་ཡང་དོན་དམ་པར་རང་
བཞིན་མེད་པ་སྟེ། རང་བཞིན་མེད་པའི་སེམས་དེ་ལས་འདས་པའི་ཆོས་ཉིད་
ཀྱི་རང་བཞིན་ནི། ཚིག་གིས་བརྗོད་པ་དང་ཡི་གེས་མཚོན་པ་དང་། ཐ་སྙད་
ཀྱིས་འདི་ལྟར་ཡོད་བྱ་བ་མེད་དེ། ཐ་སྙད་ཀུན་ལས་འདས་པ་ཡི། དེ་ལ་ནི་
མཐུན་པའི་དཔེ་ནམ་མཁའ་སྟེ་ནམ་མཁའ་དེས་ཀྱང་མཚོན་དུ་ནུས་པ་མ་ཡིན་ཏེ།
མཚོན་དུ་མེད་དེ་མཚོན་པར་མི་ནུས་པའི་གཏན་ཚིགས་དེ་ལས་གང་དུ་བསྟན་པའི་
རིམ་པ་དེ་ཀུན་དོན་དམ་པའི་བདེན་པ་རྟོགས་པའི་དུས་ན་ཀུན་བསྒྲིབ་པ་ཡིན་པའོ།
མཚོན་མེད་བློ་ལྡན་དེ་ལ་དད་མི་འགྱུར་ཞེས་བྱ་བ་ནི། མཚོན་དུ་མེད་པའི་བློ་་་་
དང་ལྡན་པ་དེ་ནི་སྒྲིབ་པ་དང་བྱ་བ་དང་། རྣམ་པར་བྱང་བ་དང་ཞེས་བྱ་བ་དང་།
དོན་དམ་ཀུན་རྫོབ་ཅེས་བྱ་བ་དེ་ལ་དད་པར་མི་འགྱུར་རོ། །དེ་ཅིའི་ཕྱིར་ཞེ་ན།
ཆོས་ཐམས་ཅད་གང་གི་ངོ་བོར་ཡང་མ་གྲུབ་པའི་ཕྱིར་རོ།
འོ་ན་བདེན་པ་གཉིས་གང་གི་ངོ་ལ་སྣང་ཞེ་ན། བདེན་གཉིས་བློ་ལྡན་དེ་ལ་
སྣང་བར་ཟད། །ཅེས་བྱ་བ་ནི། སེམས་ཅན་གྱི་བསམ་པ་ལ་བདེན་པ་རྣམ་པ་་་་་
གཉིས་སྣང་བར་ཟད་དེ། རྒྱུ་དང་འབྲས་བུ་ཡིན་པས་སོ། །ཞེས་སྟོན་པས་གསུངས་
པས་འཁོར་རྣམས་སྟོན་པའི་བཀས་བསམ་པ་རངས་ནས་རབ་ཏུ་དགའ་སྟེ་སྟོན་
པའི་འཁོར་དུ་འདུས་པའི་འཁོར་ཚོགས་མ་ལུས་པ་རྣམས་བཅོས་མ་མ་ཡིན་པའི་དེ་
ཁོ་ན་ཉིད་དོན་ལ་སེམས་ཤིང་གནས་ནས་ཅང་མི་སྨྲ་བར་གྱུར་ཏེ་གནས་སོ།


དེ་ནས་ཡང་སྡུད་པ་པོ་ལ་དབང་བསྐུར་བ་བསྟན་པའི་ཕྱིར། དེ་ནས་་་
བཅོམ་ལྡན་འདས་གསང་བ་མཆོག་གི་བདག་པོ་དེས་ཞེས་པ་ལ་སོགས་པ་གསུངས་
ཏེ༑ སྡུད་པ་པོ་རྡོ་རྗེ་ཡིད་ཀུན་དུ་བཟང་པོའི་ལྕེ་ལ་པདྨའི་སྟེང་དུ་སྟོན་པས་ཡི་་
གེ་ཧཱུཾ་བཞག་ཧཱུཾ་དེ་ཡོངས་སུ་གྱུར་པ་ལས། ལས་ཀྱི་རྡོ་རྗེ་རྒྱ་གྲམ་གཅིག་ཏུ་གྱུར།
ལས་ཀྱི་རྡོ་རྗེ་དེ་ཡོངས་སུ་གྱུར་པ་ལས་ལྕེ་པདྨ་དེ་ལ་ཐིམ་སྟེ། དོན་བསྡུས་པའི་་་
ནུས་མཐུ་དང་ལྡན་པར་བྱིན་གྱིས་བརླབས་ཤིང་། དབང་བསྐུར་ཞིང་དུས་དེ་
ཉིད་དུ་མིང་རྡོ་རྗེ་ཆོས་སུ་བཏགས་པ་དེའི་ཕྱིར། རྡོ་རྗེ་ཆོས་སུ་དབང་བསྐུར་ཏེ།
དོན་བསྡུ་བར་བྱིན་གྱིས་བརླབས་ནས། འོག་ནས་འབྱུང་བའི་ཚིག་འདི་སྟོན་པས་
བཀའ་སྩལ་པ། སེམས་པ་ཆེན་པོ་ཞེས་བོས་ནས། དང་པོ་ང་མངོན་པར་་
རྫོགས་པར་སངས་རྒྱས་ནས་འཇུག་མདོ་བཤད་ཀྱི་བར་དུ་སེམས་ཅན་གྱི་དོན་དུ་་་་་
ཚིག་གཅིག་ཙམ་ཡང་བཤད་ཅིང་བརྗོད་པ་མེད་དོ། །དེ་ཅིའི་ཕྱིར་ཞེ་ན། དྲིས་
པ་དང་ཆོས་ཐམས་ཅད་ནི་བཤད་ཅིང་བརྗོད་པ་དང་བྲལ་བའི་ཕྱིར་རོ། །བཤད་
ཅིང་བརྗོད་པ་དང་བྲལ་བའི་དོན་དེ་ལྟར་སུས་རྟོགས་པར་འགྱུར་ཞེས་དྲིས་པ་དང་།
ལན་དུ་ཕྱོགས་བཅུ་དུས་བཞིའི་སངས་རྒྱས་རྣམས་ནི་བཤད་ཅིང་བརྗོད་པ་དང་
བྲལ་བའི་དོན་ཐུགས་སུ་ཆུད་ནས། མངོན་པར་རྫོགས་པར་སངས་རྒྱས་པའོ། །
སྔར་སངས་རྒྱས་པ་དེ་བས་ན་ད་ཡང་མ་འོངས་པའི་རྣལ་འབྱོར་དད་པ་ཅན་རྣམས་
ཀྱིས་ཀྱང་། བརྗོད་པ་དང་བྲལ་བའི་དོན་དེ་བདེ་བླག་ཏུ་རྟོགས་ཤིང་ཐུགས་སུ་་་
ཆུད་པར་བྱ་བའི་ཕྱིར། མདོ་འདི་ནི་ངས་བཤད་དོ། །
རྣལ་འབྱོར་པ་ཕྱི་མའི་དོན་དུ་ངས་བརྗོད་དེ་སེམས་དཔའ་ཆེན་པོ་ཞེས་བོས་
ནས༑ བསྒོ་བ་བྱ་བའི་ཚིག་འདི་གསུངས་སོ། །ང་སྡུད་པ་པོ་ཁྱོད་ཀྱིས་ཀྱང་མ་
འོངས་པའི་རྣལ་འབྱོར་པའི་དོན་དུ་ངས་བཤད་པའི་མདོ་འདིའི་དོན་བསྡུས་ལ།


བདུད་རྩི་ཐིགས་པ་ཞེས་བྱ་བ 
རྣལ་འབྱོར་ཕྱི་མ་ལ་མི་ནུབ་པར་བྱ་བའི་ཕྱིར་ངོ་བོ་གསུང་ཆོས་ཀྱི་ཡི་གེ་སྣང་ཞིང་མི་
ནུབ་པར་གྱིས་ཤིག །ང་ཡིས་གསུངས་པའི་མདོ་འདི་ཡང་དག་པའི་ལམ་དེ། རྣལ་
འབྱོར་ཕྱི་མས་ལམ་འདི་ལ་བརྟེན་ནས་ཆོས་ཉིད་མ་བཅོས་པར་དེ་ཁོ་ན་ཉིད་རྣལ་་
འབྱོར་ཕྱི་མ་དེ་དག་གིས་ཁོང་དུ་ཆུད་པར་སྡུད་པ་པོ་ཁྱོད་ཀྱིས་གྱིས་ཤིག །དེ་ལྟར་
ཁྱོད་ཀྱིས་ངས་བཤད་པའི་མདོ་འདི་རྣལ་འབྱོར་ཕྱི་མ་དད་པ་ཅན་གྱི་དོན་དུ་གསུང་
ཆོས་ཀྱི་ཡི་གེར་སྣང་བར་བྱས་པ་ན། འོན་ཏང་ན་དད་པ་ཅན་གྱི་རྣལ་འབྱོར་པ་ཕྱི་
མ་དེ་དག་གི་ནི་གསང་བ་རྡོ་རྗེ་ཐེག་པའི་དོན་ལ་ཡིད་ཆེས་ནས། གཏིང་འཛུག་་
ཤིང་རྣལ་འབྱོར་གྱི་དབང་ཕྱུག་ཆེན་པོའི་རྒྱུད་འཛིན་པར་འགྱུར་རོ།
སེམས་དཔའ་ཆེན་པོ་ཞེས་བོས་ནས། གོང་དུ་གསུངས་པའི་གཏན་ཚིགས་
དེ་བས་ན། ངས་བཤད་པའི་མདོ་འདི་ནི་རྣལ་འབྱོར་ཕྱི་མ་རྣམས་ཀྱི་ཡང་དག་་་
པའི་ཉེ་ལམ་ཆེན་པོ་ཉིད་ཡིན་པར་ཁྱེད་ཀྱིས་ཤེས་པར་བྱའོ། །ཞེས་སྟོན་པས་བསྒོ་
བ་མེད་པའི་ཚུལ་གྱིས་སྡུད་པ་པོ་ལ་བསྒོ་བ་དང་། དེའི་ཚེ་སྡུད་པ་པོས་ཀྱང་སྟོན་པ་
ལ་སྟོད་ཅིང་སྡུད་པར་ཁས་བླངས་པའི་ཕྱིར། རྡོ་རྗེ་ཡིད་ཀུན་དུ་བཟང་པོས་ཞེས་པ་
ལ་སོགས་པས་བསྟན་ཏེ། རྡོ་རྗེ་ཆོས་རབ་ཏུ་དགའ་བའི་ཡིད་ཀྱིས་ཞེས་བྱ་བ་ནི་
ཆགས་པའི་ཡིད་ཀྱིས་སོ། །རང་གི་རྡོ་རྗེ་གནས་སུ་གསོར་ཞིང་ཞེས་བྱ་བ་ནི།
རང་གི་རང་ཉིད་དོ། །རྡོ་རྗེ་ནི་གསང་བའི་རྡོ་རྗེ་སྟེ། དེའི་གནས་ནི་ཡུམ་གྱི་བྷ་
ག་སྟེ། བཙུན་མོ་བྱ་བ་མོ་དང་གཉིས་སུ་མེད་པའི་ཚུལ་གྱིས། བཅོམ་ལྡན་འདས་ལ་
བྱང་སེམས་ཀྱི་མཆོད་པ་ཕུལ་ནས་འོག་ནས་འབྱུང་བ་འདི་སྐད་ཅེས་བསྟོད་དོ། །
ཨེ་མའོ་བཅོམ་ལྡན་དགྱེས་པ་ཆེ། །མི་ནུབ་རྒྱལ་མཚན་ཡོངས་ཀྱི་བདག །
བདེར་གཤེགས་ཀུན་གྱི་ཐུགས་ཀྱི་ཐུགས། །བྱང་ཆུབ་སེམས་ལ་ཕྱག་འཚལ་བསྟོད་
ཅེས་བྱ་བ་ནི། བྱང་ཆུབ་སེམས་ཀྱི་ངོ་བོ་ལ་བསྟོད་པ་སྟེ། འཁོར་ལོ་རྣམ་པ་བཞི་་་


དང་དགའ་བ་རྣམ་པ་བཞིས་ཇི་ལྟར་བྱང་ཆུབ་ཀྱི་སེམས་ཕབ་ཅིང་རང་བཞིན་གྱིས་
དགའ་བའོ། །དེ་ལ་ཕྱག་འཚལ་ཞིང་བསྟོད་ནས་དོན་ཞུ་བའོ། །
དོན་བསྡུ་བར་བྱེད་པའི་ཕྱིར། བཅོམ་ལྡན་འདས་ཞེས་པ་ལ་སོགས་པ་
གསུངས་ཏེ། །བཅོམ་ལྡན་འདས་ཞེས་སྡུད་པ་པོ་རྡོ་རྗེ་ཆོས་ཀྱིས་བོས་ནས།
རྣལ་འབྱོར་གྱི་དབང་ཕྱུག་སྔར་འདས་པ་དང་། ད་ལྟར་ཞུགས་པ་དང་། ཕྱིས་
མ་འོངས་པའི་ལམ་ཆེན་པོ་ལྟ་བུར་སྟོན་པས་གསུངས་པའི་མདོ་ཆེན་པོ་འདི་བདག་
ལ་སྣང་བ་ལགས་པས་ན། ད་བདག་ཅག་གིས་ཀྱང་མདོ་འདི་མི་ནུབ་པའི་རྒྱལ་
མཚན་ཆེན་པོར་གནས་པར་བགྱིའོ། །རྣལ་འབྱོར་ཕྱི་མའི་དོན་དུ་བདག་གིས་
གསུང་ཆོས་ཀྱི་ཡི་གེར་ཡང་གནས་པར་བགྱིའོ། །བཅོམ་ལྡན་འདས་གསང་བ་
མཆོག་གི་བདག་ཉིད་དུ་ཡང་བདག་གིས་གནས་པར་བགྱིའོ། །མདོ་འདིའི་དོན་
འཚལ་ཞིང་སྟོན་པའི་གང་ཟག་སྐྱེས་བུ་དམ་པ་དེས་གཞན་ལ་ཕན་འདོགས་པར་
ཡང་བདག་གིས་གནས་པར་བགྱིའོ། །མདོ་འདིའི་དོན་འཆད་ཅིང་སྟོན་པའི་གང་
ཟག་སྐྱེས་བུ་དམ་པ་དེས་གཞན་ལ་ཕན་འདོགས་པར་ཡང་བདག་གིས་གནས་པར་
བགྱིའོ༑ །རྣལ་འབྱོར་པའི་དགོས་པ་སྐོང་བས་ཡིད་བཞིན་གྱི་ནོར་བུ་རྒྱལ་པོ་ལྟ་
བུར་ཡང་བདག་གིས་གནས་པར་བགྱིའོ། །མུ་སྟེགས་ལ་སོགས་པ་གཞན་གྱི་སྡེ་
པས་རབ་ཏུ་མི་ཆོད་པ་ཡང་བདག་གིས་བགྱིའོ། །ཞེས་སྡུད་པ་པོ་རྡོ་རྗེ་ཆོས་ཀྱིས་
ཁས་བླངས་ཤིང་སྟོན་པ་ལ་གསོལ་ཏོ། །དེའི་ཚེ་བཅོམ་ལྡན་འདས་གསང་བ་
མཆོག་གི་བདག་པོ། །གཉིས་སུ་མེད་པའི་ངང་ལ་རྣལ་ཏེ། ཅང་མི་གསུང་
བར་གྱུར་ཏོ། །རྒྱུད་ཡོངས་སུ་གཏད་ཅིང་སྔ་མ་བཞིན་དུ་གོས་དང་འདྲ་བའི་་
ཕྱིར་ན། ལེའུ་འོ། །
བདེ་བར་གཤེགས་པའི་གསང་གསུམ་སྟོན་པའི་རབ་ཟབ་རྒྱུད། །བདེན་


བདུད་རྩི་ཐིགས་པ་ཞེས་བྱ་བ 
གཉིས་དོན་རྟོགས་བཤད་ཚུལ་ཡང་དག་ཤེས། །ཚུལ་དེས་ཉོན་མོངས་པ་ལ་
བདུད་རྩི་ཐིགས་པ་ལྟར། །བདག་གི་རྒྱུད་ཀྱི་དོན་ཉིད་མཐར་ཐུག་བཤད་བྱས་
པ་ས༑ །བདག་གི་དགེ་བ་གང་ཐོབ་དེ་ནི་བདུད་རྩིའི་ཐིགས་པ་ལྟར། །འགྲོ་བ་
རྟོག་པའི་ནད་ཀྱིས་གདུངས་པ་རྣམས་ལ་རྒྱས་པར་ཤོག། །།
བདུད་རྩི་ཐིགས་པ་ཞེས་བྱ་བའི་རྒྱ་ཆེར་བཤད་པ་ལས་ལེའུ་བཅུ་གསུམ་པའི་
བདེན་པ་གཉིས་ཀྱིས་བཤད་པའོ། །
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསང་བ་
དུར་ཁྲོད་ཁུ་བྱུག་རོལ་པའི་རྒྱ་ཆེར་བཤད་པ། བདུད་རྩི་ཐིགས་པ་ཞེས་བྱ་བ་སློབ་་
།དཔོན་མཚོ་སྐྱེས་རྡོ་རྗེས་མཛད་པ་རྫོགས་སོ།།
རྒྱ་གར་གྱི་མཁན་པོ་པདྨའི་ཐོད་ཕྲེང་གི་ཞལ་སྔ་ནས། ཞུ་ཆེན་གྱི་ལོ་ཙ་བ་
ཛྙཱ་ན་ཀུ་མ་རས་ཞུས་ནས་བསྒྱུར་ཏེ་གཏན་ལ་ཕབ་པའོ།།


།


བདུད་རྩི་ཐིགས་པ་ཞེས་བྱ་བ། པེ་རྟེན། པེ་བསྐུར། པེ་ཅིག
  །ད་ཀྱ ། © ཀྱེ པེ་ཅིང་། པེ་ཞེ། པེ་ཨཾ། པེ་ཨ()© (
 སྡུའི། པེ་བསྡུཁ་།
 ། །
།དོན རི པེ་ པེ་ཀོ། ཀ  འི ་། གཞན་་ () 
 )པེ་ཀྱིད་ན་བུསཀྱིད་དབོ་བ་ །
 པེ་བསྣག པེ་ ཧཱུཾ། (འདིའི་འོག་གི་ཧཱུཾ་ཞེས་པ་མང་ཆེ་བ་རྣམས་པེ་ལ་ཟླ་ཚེས་ཅན་འཁོད་ཀྱང་་་་


