༄ག


།རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་
འདུས་པའི་རྒྱ་ཆེར་འགྲེལ་པ།
ར

ག
།
༄༅༅། །དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །ཐབས་དང་་་
ཤེས་རབ་རང་བྱུང་བ། །རྡོ་རྗེ་སེམས་དཔའ་རྒྱལ་བའི་གཙོ། །སེམས་ཅན་ཀུན་
ལ་ཕན་མཛད་པ། །ཐུགས་རྗེ་ཆེན་པོ་ཡབ་དང་འདྲ། །ཆོས་ཀྱི་འབྱུང་གནས་་
བདེ་བ་ལ། །རྒྱལ་བ་སངས་རྒྱས་ཐམས་ཅད་དང་། །ཡེ་ཤེས་རིག་པ་སོ་སོར་་་
ལྡན༑ །བྱང་ཆུབ་སེམས་དཔའ་རྟག་ཏུ་བཞུགས། །སྐུ་གསུང་ཐུགས་ཀྱི་ཡེ་་
ཤེས་སྐུ། །ཐུགས་ཀྱི་རྡོ་རྗེ་ས་བོན་ལས། །སངས་རྒྱས་ཐམས་ཅད་རབ་ཏུ་སྤྲོ། །
གསང་བའི་སྐུ་ནི་གསང་བར་འདུས། །ཡེ་ཤེས་རྫུ་འཕྲུལ་སྤྲུལ་པའི་སྐུ། །མཛད་
པ་ཐམས་ཅད་འགྲོ་བའི་དོན། །བདེ་བའི་རོལ་པ་རྟག་ཏུ་སྤྱོད། །རྡོ་རྗེ་སེམས་
ལ་ཕྱག་འཚལ་ལོ། །མ་རིག་སེམས་ཅན་པདྨ་ནི། །ཉོན་མོངས་འདམ་ལས་སྐྱེས་
པ་སྟེ། །ཉི་མ་བཞིན་དུ་ཁ་ཕྱེ་ནས། །འཁོར་བ་ཐམས་ཅད་ཐར་བར་མཛད། །
དཀོན་མཆོག་གསུམ་ལ་ཕྱག་འཚལ་ལོ། །སྙིང་པོ་གསུམ་ལ་ཕྱག་འཚལ་ལོ།


གསང་བའི་དཀྱིལ་འཁོར་ཕྱག་འཚལ་ལོ། །གསུང་གི་དབང་ཕྱུག་ཕྱག་འཚལ་ལོ།།
བླ་མའི་མན་ངག་བཤད་པར་བྱ། །ཐམས་ཅད་གསང་བ་འདུས་པའི་དོན། །རྡོ་
རྗེ་སེམས་དཔའི་ཞལ་མཐོང་བས། །འགྲེལ་པའི་མཆོག་ནི་མ་ནོར་མཛད།། །།
འགྲེལ་པའི་མཆོག་ནི་མ་ནོར་མཛད་ཅེས་བྱ་བ་ནི། དོན་གསུམ་གྱི་ཕྱིར་་་་
མཛད་དེ། གསུམ་གང་ཞེ་ན། ཉིད་ཀྱི་རྡོ་རྗེ་སློབ་དཔོན་བསོད་ནམས་འཕེལ་
བའི་ཕྱིར་དང་། བདག་གིས་རྡོ་རྗེ་སེམས་དཔའ་མཉེས་པར་འགྱུར་བའི་ཕྱིར་་་
དང་། སེམས་ཅན་ཐམས་ཅད་ཀྱིས་དཔལ་གསང་བ་འདུས་པའི་དོན་མ་ནོར་་་
བར་མི་ཤེས་པ་ཤེས་པར་བྱ་བའི་ཕྱིར་རོ། །དེ་ཡང་རྡོ་རྗེ་སློབ་དཔོན་བསོད་་་
ནམས་འཕེལ་ཞེས་བྱ་བ་ནི། སྣོད་དང་ལྡན་པའི་སློབ་མ་མང་པོ་ལ། དཔལ་་་
གསང་བ་འདུས་པའི་དོན་མ་ནོར་བར་བཤད་པས། སློབ་མ་དཔལ་སྦྱོ་ལ་སུ་
བཛྲས་ཀུན་ཏུ་བཟང་པོའི་དངོས་གྲུབ་ཐོབ། བུདྡྷ་པྲ་བས་གཤིན་རྗེ་གཤེད་ཀྱི་
དངོས་གྲུབ་ཐོབ། བྲམ་ཟེ་འཕུ་རིས་སྤྱན་རས་གཟིགས་དབང་ཕྱུག་གི་དངོས་གྲུབ་
ཐོབ༑ ཐོབལ་མཛི་གིརྟིས་འཇམ་དཔལ་གྱི་དངོས་གྲུབ་ཐོབ། སངྒ་བྷ་དྲས་མི་
སྣང་བའི་རི་ལུའི་གྲུབ་པ་ཐོབ། བྲམ་ཟེ་ཙནྡྲས་ཨོ་རྒྱན་གྱི་ཡུལ་དུ་འཇིགས་པའི་་་་
དུར་ཁྲོད་ཆེན་པོར་ནམ་ཕྱེད་ན་ཐབས་དང་ཤེས་རབ་རོལ་པ་མཛད་པའི་དུས་སུ་་་
ཕྱག་ན་རྡོ་རྗེའི་ཞལ་མཐོང་ངོ་། །འགྲེལ་པ་མཛད་མཁན་ཉིད་ཀྱི་གསང་བའི་་་་་
མཚན་ནི། ཨཱ་ནནྡ་གརྦའོ། །ཨཱ་ནནྡ་གརྦྷ་ཉིད་ཀྱང་། ཤྲཱི་ཐ་ནྱ་ཀ་ཐ་ཀའི་ལྷ་
ཁང་དུ། །སློབ་དཔོན་རཏྣ་པྲ་བའི་སྤྱན་སྔར་རབ་ཏུ་བྱུང་། །རབ་ཏུ་བྱུང་བའི་
མཚན་ནི་པདྨ་པྲ་བའོ། །རབ་ཏུ་བྱུང་མ་ཐག་ཏུ་ལྷ་ཁང་གི་ལྷོ་ཕྱོགས་ཀྱི་མེ་ཏོག་་་
དང་། ཤིང་ཏོག་ཅན་གྱི་སྐྱེད་མོས་ཚལ་གྱི་ཤར་ལྷོ་མཚམས་ན་ཤིང་པརྐ་ཏི་དང་།
ཤིང་ཙམ་པ་ཀ་དང་། ཤིང་སཱ་ལ་རྣམས་ཀྱི་དབུས་ན། རྫིང་བུ་ཞིག་ཡོད་པ་དེའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

འགྲམ་དུ། ཤིང་ཏོག་གསོལ་ཞིང་མྲྀ་བྱིན་གྱིས་རློབ་ཤིང་། རྡོ་རྗེ་སློབ་་
དཔོན་བཛྲ་རཏྣ་པྲ་བ་ལ་དཔལ་གསང་བ་འདུས་པའི་མན་ངག་ཐོས་པ་མ་ནོར་བར།
དཔལ་རྡོ་རྗེ་སེམས་དཔའ་བསྒྲུབ་བོ། །དེ་ནས་ལོ་གཅིག་དང་ཟླ་བ་གཅིག་མར་ངོ་
ཚེས་བཅུ་དགུའི་ནམ་ཕྱེད་ན། ས་ཡང་གཡོས། ནམ་མཁའ་ལ་ཧཱུཾ་སྒྲ་མང་་
པོར་གྲག །འོད་འཕྲོ་བ་མང་པོར་སྣང་ངོ་། །དེའི་རྗེས་ལ་དཔལ་རྡོ་རྗེ་སེམས་
དཔའི་ཞལ་མཐོང་ངོ་། །ཞལ་མཐོང་བའི་དུས་སུ། དཔལ་རྡོ་རྗེ་སེམས་དཔས་་
ལུང་བསྟན་པ། ཀུན་དགའི་སྙིང་པོ་ཁྱོད་བསོད་ནམས་ཀྱི་བསྐལ་པ་དང་ལྡན་ནོ།།
ཐེག་པ་ཆེན་པོ་དཔལ་གསང་བ་འདུས་པ་འགྲོ་བའི་དོན་དུ་འགྲེལ་པ་གྱིས་དང་།
དོན་ཡང་མི་ནོར་ལ་བསྟན་པ་ཡང་འཕེལ་ལོ། །འོན་ཀྱང་ཁྱོད་ཀྱིས་ཀྱང་གྲུབ་པ་་
ཐོབ་བོ། །དེ་ལྟར་རྡོ་རྗེ་སེམས་དཔས་ལུང་བསྟན་མ་ཐག་ཏུ་ཡིད་སྤྲོ་ཞིང་དད་པ་
སྐྱེས་ནས་ལངས་སྟེ། རྡོ་རྗེ་སེམས་དཔའ་ལ་ཕྱག་མཛད་མཆོད་པ་ཕུལ་ཏེ།
ཤིས་པར་བརྗོད་པའི་ཚིག་ཛ་ཡ་ཏོ་ཛ་ཡ་ཏོ། ལུང་བསྟན་པ་བཞིན་དུ་བགྱིའོ་ཞེས་
གསོལ་པ་དང་། རྡོ་རྗེ་སེམས་དཔའ་མི་སྣང་བར་གྱུར་ཏོ། །རྡོ་རྗེ་སློབ་དཔོན་
བསོད་ནམས་འཕེལ་ཞེས་བྱ་བའི་དོན་ནི་དེ་ལྟར་ཤེས་པར་བྱའོ།། །།
བདག་གི་རྡོ་རྗེ་སེམས་དཔའ་མཉེས་པར་འགྱུར་ཞེས་བྱ་བ་ནི། ཚལ་དུ་
དགོངས་པ་མཛད་པས་དཔལ་རྡོ་རྗེ་སེམས་དཔའི་ཞལ་མཐོང་ཞིང་ལུང་བསྟན་
པའོ༑། །།
སེམས་ཅན་ཐམས་ཅད་ཀྱིས་དཔལ་གསང་བ་འདུས་པའི་དོན་མི་ཤེས་པ་་་་་
ཤེས་པར་བྱའོ་ཞེས་བྱ་བ་ནི། དུས་གསུམ་གྱི་སེམས་ཅན་གྱི་མ་རིག་པའི་དྲ་བ་་


བཅད་དེ་དཔལ་གསང་བ་འདུས་པའི་དོན་ཤེས་ཤིང་རྟོགས་ན། འཆི་འཕོས་ན་་
ཡང་ངན་སོང་དུ་མི་ལྟུང་། མ་འོངས་པའི་སེམས་ཅན་གྱིས་གསང་བ་འདུས་པ་་
ཐོས་ཤིང་ཤེས་ནས། ཡིད་སྤྲོ་ཞིང་བྱང་ཆུབ་ཏུ་སེམས་བསྐྱེད་དེ། བསོད་་
ནམས་ཀྱི་བསྐལ་པ་དང་ལྡན་ནས། ཐེག་པ་ཆེན་པོའི་སྣོད་དུ་གྱུར་ཏོ། །ད་་
ལྟར་གྱི་སེམས་ཅན་གྱིས་གསང་བ་འདུས་པའི་དོན་ཐོས་ཤིང་ཤེས་ནས་བསྒོམས་་་་་
པས་དངོས་གྲུབ་སྣ་ཚོགས་ཐོབ། ལ་ལས་གཞན་ལ་འཆད་ཅིང་སྟོན་ཏོ། །
འགྲེལ་པ་མཛད་པའི་དགོས་ཆེད་རྣམ་པ་གསུམ་ནི་དེ་ལྟར་ཤེས་པར་བྱའོ།། །།
གཞན་ཡང་བླ་མའི་མན་ངག་གི་རྒྱུད་ཀྱི་ལེའུ་དང་། ཏིང་ངེ་འཛིན་གྱི་་
མཚན་དང་གྲངས་བྱེ་བྲག་ཏུ་ཕྱེ་ཞིང་བསྟན་པ་ལ་གྲངས་དུ་ཞེ་ན། ལེའུ་ནི་བཅོ་་
བརྒྱད་ཏིང་ངེ་འཛིན་ནི་བརྒྱ་བཅུ་དགུའོ། །དེ་ནས་ལེའུའི་མཚན་གང་ཞེ་ན།
ལེའུ་དང་པོ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་་་
གསང་བ་གསང་བ་པ་ལས་ཏིང་ངེ་འཛིན་གྱི་དཀྱིལ་འཁོར་བྱིན་གྱི་རློབ་པ་དང་།
ལེའུ་གཉིས་པ་བྱང་ཆུབ་སེམས་དང་། ལེའུ་གསུམ་པ་རྡོ་རྗེ་བཀོད་པ་ཞེས་བྱ་བའི་
ཏིང་ངེ་འཛིན་དང་། ལེའུ་བཞི་པ་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་
དཀྱིལ་འཁོར་དང་། ལེའུ་ལྔ་པ་ཀུན་ཏུ་སྤྱོད་པ་མཆོག་དང་། ལེའུ་དྲུག་པ་སྐུ་
དང་གསུང་དང་ཐུགས་བྱིན་གྱིས་བརླབ་པ་དང་། ལེའུ་བདུན་པ་སྤྱོད་པའི་་
མཆོག་དང་། ལེའུ་བརྒྱད་པ་བཤང་གཅིའི་དམ་ཚིག་དང་། ལེའུ་དགུ་པ་དོན་་་་་
དམ་པ་དེ་ཁོ་ན་ཉིད་ཀྱི་དོན་གྱི་དམ་ཚིག་དང་། ལེའུ་བཅུ་པ་དེ་བཞིན་གཤེགས་པ་
ཐམས་ཅད་ཀྱི་སྙིང་པོ་བསྐུལ་བ་ཞེས་བྱ་བ་དང་། ལེའུ་བཅུ་གཅིག་པ་དེ་བཞིན་་་་་
གཤེགས་པ་ཐམས་ཅད་ཀྱི་སྔགས་ཀྱི་དམ་ཚིག་གི་དེ་ཁོ་ན་ཉིད་རིག་པའི་སྐྱེས་བུ་་་་་


ཀྱི་རྒྱལ་པོ་ཆེན་པོ་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

དམ་པ་དང་། ལེའུ་བཅུ་གཉིས་པ་རྡོ་རྗེ་སྦྱོར་བ་དམ་ཚིག་བསྒྲུབ་པའི་མཆོག་བསྟན་
པ་དང་། ལེའུ་བཅུ་གསུམ་པ་རྡོ་རྗེ་དམ་ཚིག་བཀོད་པ་དེ་ཁོ་ན་ཉིད་ཀྱི་དོན་བསྒོམ་
པ་བྱང་ཆུབ་པ་ཞེས་བྱ་བ་དང་། ལེའུ་བཅུ་བཞི་པ་སྐུ་གསུང་ཐུགས་རྨད་དུ་བྱུང་་
བའི་སྔགས་ཀྱིས་དགུག་པ་རྣམ་པར་སྤྲུལ་པའི་རྒྱལ་པོའི་ཏིང་ངེ་འཛིན་དང་། ལེའུ་
བཅོ་ལྔ་པ་ཐམས་ཅད་སེམས་ཀྱི་དམ་ཚིག་གི་སྙིང་པོ་འབྱུང་བ་ཞེས་བྱ་བ་དང་།
ལེའུ་བཅུ་དྲུག་པ་དངོས་པོ་ཐམས་ཅད་ཀྱི་དཀྱིལ་འཁོར་རྡོ་རྗེ་མངོན་པར་བྱང་ཆུབ་
པ་ཞེས་བྱ་བ་དང་། ལེའུ་བཅུ་བདུན་པ་དེ་བཞིན་གཤེགས་པ་ཐམས་ཅད་ཀྱི་དམ་་
ཚིག་གི་བསྡོམ་པ་རྡོ་རྗེའི་བྱིན་གྱི་རླབས་ཀྱི་རྒྱལ་པོ་ཞེས་བྱ་བ་དང་། ལེའུ་བཅོ་་
བརྒྱད་པ་གསང་བ་ཐམས་ཅད་སྟོན་པ་རྡོ་རྗེ་བྱིན་གྱིས་བརླབས་ཞེས་བྱ་བའོ།། །།
ཏིང་ངེ་འཛིན་གྱི་མིང་དང་གྲངས་གང་ཞེ་ན། དེ་བཞིན་གཤེགས་པ་་་
ཐམས་ཅད་ཀྱིས་གསོལ་བ་བཏབ་པ་མཁྱེན་ནས། གསང་བ་འདུས་པའི་ལེའུ་དང་
པོ་ལ། དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ཆེན་པོའི་ཚུལ་ཞེས་བྱ་་
བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་གཞལ་ཡས་ཁང་
བྱིན་གྱིས་བརློབ་པ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་ཀྱི་རྡོ་རྗེ་དམ་ཚིག་འབྱུང་བའི་རྡོ་རྗེ་ཞེས་བྱ་བའི་
ཏིང་ངེ་འཛིན་དང་། ཡེ་ཤེས་ཀྱི་སྒྲོན་མ་ཞེས་བྱ་བའི་ཏིང་ངེ་འཛིན་དང་། དེ་
བཞིན་གཤེགས་པ་ཐམས་ཅད་ཀྱི་དམ་ཚིག་འབྱུང་བ་ཞེས་བྱ་བའི་ཏིང་ངེ་འཛིན་་
དང་། དེ་བཞིན་གཤེགས་པ་ཐམས་ཅད་ཀྱི་རིན་པོ་ཆེ་འབྱུང་བའི་རྡོ་རྗེ་དཔལ་ཞེས་
བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་འདོད་ཆགས་
ཆེན་པོ་འབྱུང་བའི་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་


ཐམས་ཅད་ཀྱི་གདོན་མི་ཟ་བའི་དམ་ཚིག་རྡོ་རྗེ་ཞེས་བྱ་བའི་ཏིང་ངེ་འཛིན་དང་།
དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་འཛིན་མཉེས་པའི་དམ་ཚིག་ཞེས་བྱ་བའི་
ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་རྗེས་སུ་ཆགས་པར་མཉེས་
པར་བྱེད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་
ཅད་ཀྱི་འདོད་ཆགས་འཛིན་པའི་རྗེས་སུ་ཆགས་པར་བྱེད་པའི་རྡོ་རྗེ་ཞེས་བྱ་བའི་་
ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་
ཐུགས་རྡོ་རྗེ་བསླུ་བ་ཞེས་བྱ་བའི་ཏིང་ངེ་འཛིན་དང་། རྣམ་པར་སྣང་མཛད་རྡོ་རྗེ་
ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་མངོན་པར་
བྱང་ཆུབ་པ་རྡོ་རྗེ་ཞེས་བྱ་བའི་ཏིང་ངེ་འཛིན་དང་། ཆོས་རིན་པོ་ཆེ་འབྱུང་གནས་
ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་སྐུ་དང་་
གསུང་དང་ཐུགས་རྡོ་རྗེ་ཞེས་བྱ་བའི་ཏིང་ངེ་འཛིན་ཏེ་བཅུ་དྲུག་གོ། །།
ལེའུ་གཉིས་པ་ལ་དེ་བཞིན་གཤེགས་པ་ཐམས་ཅད་ཀྱི་མངོན་པར་རྫོགས་་
པར་བྱང་ཆུབ་པའི་ཚུལ་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དེ་བཞིན་་་་
གཤེགས་པ་ཐམས་ཅད་ཀྱི་མངོན་པར་རྟོགས་པའི་རྡོ་རྗེ་ཞེས་བྱ་བའི་ཏིང་ངེ་འཛིན་
དང་། དེ་བཞིན་གཤེགས་པ་ཐམས་ཅད་ཀྱི་མི་བཟད་པའི་རྡོ་རྗེ་ཞེས་བྱ་བའི་ཏིང་
ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་བདག་མེད་པའི་རྡོ་རྗེ་ཞེས་
བྱ་བའི་ཏིང་ངེ་འཛིན་དང་། ཡེ་ཤེས་འོད་ཟེར་འབར་བའི་སྒྲོན་མ་ཞེས་བྱ་བའི་་
ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་གཞལ་ཡས་ཁང་པའི་
རྡོ་རྗེ་ཞེས་བྱ་བའི་ཏིང་ངེ་འཛིན་ཏེ་དྲུག་གོ། །།
ལེའུ་གསུམ་པ་ལ། དེ་བཞིན་གཤེགས་པ་ཐམས་ཅད་ཀྱི་འཕོ་བའི་སྤྲིན་་་་་
བཀོད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་དང་། ཆོས་ཀྱི་དབྱིངས་ཀྱི་ངོ་བོ་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ཉིད་ཅེས་བྱ་བའི་ཏིང་ངེ་འཛིན་ཏིང་ངེ་འཛིན་ཏེ་གཉིས་སོ།། །།
ལེའུ་བཞི་པ་ལ། ཏིང་ངེ་འཛིན་མེད་དོ། །
ལེའུ་ལྔ་པ་ལ། ནམ་མཁའ་དང་མཉམ་པ་གཉིས་སུ་མེད་པའི་རྡོ་རྗེ་ཞེས་བྱ་
བའི་ཏིང་ངེ་འཛིན་ཏེ་གཅིག་གོ། །
ལེའུ་དྲུག་པ་ལ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་ཀྱི་གསང་བ་ཞེས་བྱ་བའི་ཏིང་ངེ་འཛིན་དང་། བཅོམ་ལྡན་འདས་རྣམ་་་་
པར་སྣང་མཛད་ཆེན་པོ་རྡུལ་དང་བྲལ་བའི་གནས་རྡོ་རྗེ་ཞེས་བྱ་བའི་ཏིང་ངེ་འཛིན་
དང་། ཚེ་དཔག་ཏུ་མེད་པའི་ཀུན་ཏུ་མི་གཉིས་པའི་རྡོ་རྗེ་ཞེས་བྱ་བའི་ཏིང་ངེ་་་
འཛིན་དང་། དེ་བཞིན་གཤེགས་པ་དཀོན་མཆོག་དཔལ་རྡོ་རྗེ་སྒྲོན་མ་ཞེས་བྱ་་་་་
བའི་ཏིང་ངེ་འཛིན་དང་། དེ་བཞིན་གཤེགས་པ་གྲུབ་པ་རྡོ་རྗེ་གདོན་མི་ཟ་བ་་་་་
ཞེས་བྱ་བའི་ཏིང་ངེ་འཛིན་ཏེ་ལྔའོ།། །།
ལེའུ་བདུན་པ་དང་། བརྒྱད་པ་དང་། དགུ་པ་ལ་ནི་ཏིང་ངེ་འཛིན་
མེད་དོ། །
ལེའུ་བཅུ་པ་ལ། དེ་བཞིན་གཤེགས་པ་རང་བཞིན་གྱིས་དག་པའི་ཕ་རོལ་
ཏུ་ཕྱིན་པའི་སྔགས་ཀྱི་ཚུལ་རྡོ་རྗེ་ཞེས་བྱ་བའི་ཏིང་ངེ་འཛིན་ཏེ་གཅིག་གོ། །།
ལེའུ་བཅུ་གཅིག་པ་ལ། དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་སྐྱེས་བུ་
མཆོག་ཅེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་ཀྱི་དམ་ཚིག་དེ་ཁོ་ན་ཉིད་ཡེ་ཤེས་རྡོ་རྗེས་བྱིན་གྱིས་རློབ་་་་
པའི་དཀོན་མཆོག་དཔལ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་
ཐམས་ཅད་ཀྱི་སྐུའི་འོད་ཟེར་བཀོད་པ་ཞེས་བྱ་བའི་ཏིང་ངེ་འཛིན་དང་། དེ་བཞིན་
གཤེགས་པ་ཐམས་ཅད་ཀྱི་གསུང་གི་རྡོ་རྗེ་དམ་ཚིག་འབྱུང་བ་ཞེས་བྱ་བའི་ཏིང་ངེ་་


འཛིན་དང་། དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་དམ་ཚིག་རྡོ་རྗེ་ཞེས་བྱ་
བའི་ཏིང་ངེ་འཛིན་དང་། སྐུ་དང་གསུང་དང་ཐུགས་རྡོ་རྗེ་མི་སྣང་བའི་འབྱུང་བ་་
བཀོད་པ་ཕྲེང་བ་ཞེས་བྱ་བའི་ཏིང་ངེ་འཛིན་དང་། བྱང་ཆུབ་སེམས་དཔའི་ཡེ་ཤེས་
ཀྱི་དམ་ཚིག་རྡོ་རྗེ་ཟླ་བ་ཞེས་བྱ་བའི་ཏིང་ངེ་འཛིན་དང་། ནམ་མཁའི་རྡོ་རྗེ་དམ་
ཚིག་གི་བཀོད་པའི་གནས་ཞེས་བྱ་བའི་ཏིང་ངེ་འཛིན་དང་། མི་བསྐྱོད་པའི་སྐུ་དང་
མཉམ་པ་མངོན་པར་བྱང་ཆུབ་པའི་དམ་ཚིག་རྡོ་རྗེ་ཞེས་བྱ་བའི་ཏིང་ངེ་འཛིན་དང་།
རིན་པོ་ཆེའི་དམ་ཚིག་ལོངས་སྤྱོད་པའི་རྡོ་རྗེ་ཚུལ་ཞེས་བྱ་བའི་ཏིང་ངེ་འཛིན་དང་།
ཡོན་ཏན་དཔག་ཏུ་མེད་པའི་རྡོ་རྗེའི་འོད་དཔལ་ཞེས་བྱ་བའི་ཏིང་ངེ་འཛིན་དང་།
གདོན་མི་ཟ་བའི་དམ་ཚིག་འོད་ཟེར་ཡེ་ཤེས་ཀྱི་མཆོག་འབྱུང་བ་ཞེས་བྱ་བའི་ཏིང་་
ངེ་འཛིན་དང་། སྐུ་དང་གསུང་དང་ཐུགས་རྡོ་རྗེར་དམིགས་པ་མངོན་པར་བྱང་་
ཆུབ་པ་ཞེས་བྱ་བའི་ཏིང་ངེ་འཛིན་ཏེ་བཅུ་གསུམ་མོ།། །།
ལེའུ་བཅུ་གཉིས་པ་ལ། རྡོ་རྗེ་འཇམ་དཔལ་མཆོག་གི་དམ་ཚིག་མི་སྣང་བ་
ཞེས་བྱ་བའི་ཏིང་ངེ་འཛིན་དང་། འཁོར་ལོ་དམ་ཚིག་ཅེས་བྱ་བའི་ཏིང་ངེ་འཛིན་་
དང་། རྡོ་རྗེ་དམ་ཚིག་ཅེས་བྱ་བའི་ཏིང་ངེ་འཛིན་དང་། པདྨ་མཉམ་པ་ཉིད་ཅེས་
བྱ་བའི་ཏིང་ངེ་འཛིན་དང་། རལ་གྲི་མཉམ་པའི་དམ་ཚིག་ཅེས་བྱ་བའི་ཏིང་ངེ་་
འཛིན་དང་། དམ་ཚིག་ཐམས་ཅད་ཡེ་ཤེས་རྡོ་རྗེ་ཁ་ཟས་ཀྱི་ཏིང་ངེ་འཛིན་དང་།
རྡོ་རྗེ་དམ་ཚིག་བདུད་རྩི་ཕྲེང་བ་ཞེས་བྱ་བའི་ཏིང་ངེ་འཛིན་ཏེ་བདུན་ནོ།
ལེའུ་བཅུ་གསུམ་པ་ལ། རྡོ་རྗེ་དམ་ཚིག་འཁོར་ལོའི་ཡེ་ཤེས་བཀའི་འཁོར་
ལོ་ཞེས་བྱ་བའི་ཏིང་ངེ་འཛིན་དང་། འཁོར་ལོའི་དམ་ཚིག་གི་ཡེ་ཤེས་རྡོ་རྗེ་ཞེས་
བྱ་བའི་ཏིང་ངེ་འཛིན་དང་། སྤྱིའི་དམ་ཚིག་ཐམས་ཅད་ལས་འབྱུང་བ་སྐུ་གསུམ་
གྱི་ཡེ་ཤེས་རྡོ་རྗེ་ཞེས་བྱ་བའི་ཏིང་ངེ་འཛིན་དང་། རྡོ་རྗེ་རིན་པོ་ཆེ་རབ་ཏུ་སྣང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བར་བྱེད་པ་ཞེས་བྱ་བའི་ཏིང་ངེ་འཛིན་དང་། རྡོ་རྗེ་རྒྱ་མཚོ་རྐང་པས་གནོན་པ་
ཞེས་བྱ་བའི་ཏིང་ངེ་འཛིན་དང་། ཕས་ཀྱི་རྒོལ་བ་ཐམས་ཅད་ཀྱི་སྔགས་གནོན་པ་
ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་སྐུ་དང་་་
གསུང་དང་ཐུགས་ལས་བྱུང་བའི་དཔུང་ཐམས་ཅད་གནོན་པ་ཞེས་བྱ་བའི་ཏིང་ངེ་
འཛིན་དང་། དགྲ་རྨོངས་པར་བྱེད་པའི་ཏིང་ངེ་འཛིན་དང་། ནད་ཐམས་་་་་
ཅད་མེད་པར་བྱེད་པའི་རྡོ་རྗེ་འབྱུང་བ་ཞེས་བྱ་བའི་ཏིང་ངེ་འཛིན་དང་། སྐྱེ་་་་
འགྲོ་འདུལ་བ་ཞི་བའི་རྡོ་རྗེ་ཞེས་བྱ་བའི་ཏིང་ངེ་འཛིན་དང་། སངས་རྒྱས་ཀྱི་་་་་
དམ་ཚིག་བཀོད་པའི་སྤྲིན་ཞེས་བྱ་བའི་ཏིང་ངེ་འཛིན་དང་། ཆོས་ཀྱི་སྤྲིན་གྱི་དམ་
ཚིག་བཀོད་པ་ཞེས་བྱ་བའི་ཏིང་ངེ་འཛིན་དང་། རིན་པོ་ཆེའི་དམ་ཚིག་གི་སྤྲིན་་
བཀོད་པ་ཞེས་བྱ་བའི་ཏིང་ངེ་འཛིན་དང་། རྡོ་རྗེ་དམ་ཚིག་གི་སྤྲིན་བཀོད་པ་་་་
ཞེས་བྱ་བའི་ཏིང་ངེ་འཛིན་དང་། རྣམ་པར་སྣང་མཛད་ཀྱི་དམ་ཚིག་འབྱུང་བའི་
རྡོ་རྗེ་ཞེས་བྱ་བའི་ཏིང་ངེ་འཛིན་དང་། རྡོ་རྗེ་དམ་ཚིག་ཐམས་ཅད་ལས་འབྱུང་་
བ་ཞལ་བཟང་ཞེས་བྱ་བའི་ཏིང་ངེ་འཛིན་དང་། ཆོས་ཀྱི་དམ་ཚིག་འབྱུང་བ་རྡོ་་
རྗེ་ཞེས་བྱ་བའི་ཏིང་ངེ་འཛིན་དང་། སྤྱན་གྱི་དམ་ཚིག་འབྱུང་བའི་ཕྱག་གི་ཕྱག་་
རྒྱ་མཆོག་དང་ལྡན་པ་ཞེས་བྱ་བའི་ཏིང་ངེ་འཛིན་དང་། ནམ་མཁའི་མཁའ་འགྲོ་
མའི་འོད་ཟེར་གྱི་སྤྲིན་རྡོ་རྗེ་ཚིམ་པར་འབྱུང་བ་ཞེས་བྱ་བའི་ཏིང་ངེ་འཛིན་དང་།
ཆོས་ཀྱི་དམ་ཚིག་དེ་ཁོ་ན་ཉིད་མངོན་པར་བྱང་ཆུབ་པ་སྟོན་པའི་རྡོ་རྗེ་ཞེས་བྱ་བའི་
ཏིང་ངེ་འཛིན་དང་། དམ་ཚིག་སྒྲོལ་མའི་མཆོག་རྒྱལ་མཚན་རྡོ་རྗེ་ཞེས་བྱ་བའི་་་
ཏིང་ངེ་འཛིན་དང་། གཤིན་རྗེའི་གཤེད་ཀྱི་འོད་འཕྲོ་བ་སྣང་བ་བཀོད་པ་ཞེས་
བྱ་བའི་ཏིང་ངེ་འཛིན་དང་། གཞན་གྱིས་མི་ཐུབ་པ་འཕྲོ་བ་བཀོད་པ་ཞེས་བྱ་་་་
བའི་ཏིང་ངེ་འཛིན་དང་། རྟ་འབྱུང་བའི་སྲིད་པ་རྣམ་པར་བཀོད་པ་ཞེས་བྱ་བའི་


ཏིང་ངེ་འཛིན་དང་། མི་འཆི་བའི་དམ་ཚིག་བཀོད་པ་ཞེས་བྱ་བའི་ཏིང་ངེ་འཛིན་
དང་། བསམ་གཏན་རྡོ་རྗེ་རྫོགས་པར་བྱང་ཆུབ་པར་དགའ་བ་བཀོད་པ་ཞེས་བྱ་
བའི་ཏིང་ངེ་འཛིན་དང་། རྡོ་རྗེ་གསུམ་གྱི་སྟོབས་རྡོ་རྗེ་བཀོད་པ་ཞེས་བྱ་བའི་་་་་
ཏིང་ངེ་འཛིན་དང་། རྡོ་རྗེ་དབྱུག་པའི་དམ་ཚིག་མཆོག་བཀོད་པ་ཞེས་བྱ་བའི་་་
ཏིང་ངེ་འཛིན་དང་། རྡོ་རྗེ་དབྱིངས་ཀྱི་དམ་ཚིག་ཞབས་ཀྱིས་གནོན་པ་ཞེས་བྱ་་
བའི་ཏིང་ངེ་འཛིན་དང་། གཙུག་ཏོར་གྱི་དམ་ཚིག་རིག་པའི་སྟོབས་ཀྱི་འཁོར་ལོ་
བཀོད་པ་ཞེས་བྱ་བའི་ཏིང་ངེ་འཛིན་དང་། རྡོ་རྗེ་དམ་ཚིག་སུམ་བྷ་རབ་ཏུ་བྱུང་
བ་བསྒོམ་པ་བཀོད་པ་ཞེས་བྱ་བའི་ཏིང་ངེ་འཛིན་ཏེ་སུམ་ཅུ་རྩ་གཅིག་གོ། །།
ལེའུ་བཅུ་བཞི་པ་ལ། ཞི་བའི་དམ་ཚིག་མཆོག་ཅེས་བྱ་བའི་ཏིང་ངེ་འཛིན་
དང་། སྐུ་གསུམ་གྱི་དངོས་པོ་དང་དངོས་པོ་མ་ཡིན་པའི་དམ་ཚིག་རྡོ་རྗེ་ཞེས་བྱ་
བའི་ཏིང་ངེ་འཛིན་དང་། འདོད་ཆགས་ཆེན་པོའི་དམ་ཚིག་གཟིགས་པ་ཞེས་བྱ་
བའི་ཏིང་ངེ་འཛིན་དང་། ཀུན་ཏུ་འབྱུང་བའི་དམ་ཚིག་རྡོ་རྗེ་ཞེས་བྱ་བའི་ཏིང་་
ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
རྡོ་རྗེ་དེ་བཞིན་གཤེགས་པ་དྲི་མ་མེད་པའི་འོད་ཟེར་སྤྲིན་གྱི་སྐུ་རྡོ་རྗེ་ཞེས་བྱ་བའི་་་
ཏིང་ངེ་འཛིན་དང་། དེ་བཞིན་གཤེགས་པ་མི་བསྐྱོད་པ་དམ་ཚིག་གི་འོད་ཟེར་གྱི་
སྟུག་པོའི་མཆོག་ཅེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་མི་་་
བསྐྱོད་པ་སངས་རྒྱས་ཀྱི་རྡོ་རྗེ་འོད་ཟེར་རྡོ་རྗེ་ཞེས་བྱ་བའི་ཏིང་ངེ་འཛིན་དང་།
དེ་བཞིན་གཤེགས་པ་ཚེ་དཔག་ཏུ་མེད་པ་འབྱུང་བ་ཞེས་བྱ་བའི་ཏིང་ངེ་འཛིན་དང་།
དེ་བཞིན་གཤེགས་པ་མི་བསྐྱོད་པ་རྡོ་རྗེ་དཔལ་འབྱུང་བ་ཞེས་བྱ་བའི་ཏིང་ངེ་འཛིན་
དང་། དེ་བཞིན་གཤེགས་པ་མི་བསྐྱོད་པས་ཀུན་ཏུ་སྤྲིན་གྱི་དཔལ་ཞེས་བྱ་བའི་་
ཏིང་ངེ་འཛིན་དང་། ཀུན་ཏུ་སྒྲོགས་པ་རྡོ་རྗེ་ཞེས་བྱ་བའི་ཏིང་ངེ་འཛིན་དང་།


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཡེ་ཤེས་ཀྱི་ཆུའི་ཕྲེང་བ་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དམ་ཚིག་རྣམ་་་
པར་སྤྲུལ་པའི་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དམ་ཚིག་ཆེན་པོའི་དེ་ཁོ་
ན་ཉིད་འཕྱུང་༧བ་རྡོ་རྗེ་ཞེས་བྱ་བའི་ཏིང་ངེ་འཛིན་དང་། ཀུན་ཏུ་རྣམ་པར་
སྤྲུལ་པའི་ཡེ་ཤེས་རྡོ་རྗེ་ཞེས་བྱ་བའི་ཏིང་ངེ་འཛིན་དང་། ནམ་མཁའི་དམ་ཚིག་་
འབྱུང་བ་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་་་
ཅད་ཀྱི་སྐུ་དང་གསུང་དང་ཐུགས་ཀྱི་དེ་ཁོ་ན་ཉིད་རྡོ་རྗེ་ཞེས་བྱ་བའི་ཏིང་ངེ་འཛིན་
དང་། རྣམ་པར་སྣང་མཛད་ཆེན་པོ་སྐུ་རྣམ་པར་སྤྲུལ་པའི་རྡོ་རྗེ་ཞེས་བྱ་བའི་་་་་
ཏིང་ངེ་འཛིན་དང་། འཇིག་རྟེན་གྱི་དབང་ཕྱུག་གསུང་རྣམ་པར་སྤྲུལ་པའི་རྡོ་རྗེ་
ཞེས་བྱ་བའི་ཏིང་ངེ་འཛིན་དང་། རྡོ་རྗེ་འཛིན་ཆེན་པོ་ཐུགས་རྣམ་པར་སྤྲུལ་པའི་
རྡོ་རྗེ་ཞེས་བྱ་བའི་ཏིང་ངེ་འཛིན་ཏེ་ཉི་ཤུ་ཐམ་པའོ།། །།
ལེའུ་བཅོ་ལྔ་པ་ལ། དམ་ཚིག་ཆེན་པོའི་རྡོ་རྗེ་ཁྲོ་བོ་ཞེས་བྱ་བའི་ཏིང་ངེ་་
འཛིན་དང་། དེ་ཁོ་ན་ཉིད་ཡེ་ཤེས་ལྔའི་རྡོ་རྗེ་སྐུ་བསྐྱེད་པ་ཞེས་བྱ་བའི་ཏིང་ངེ་་
འཛིན་ཏེ་གཉིས་སོ།། །།
ལེའུ་བཅུ་དྲུག་པ་ལ། དེ་བཞིན་གཤེགས་པ་རྡོ་རྗེ་ཐམས་ཅད་ཀྱི་དཀྱིལ་་
འཁོར་སེང་གེའི་དམ་ཚིག་གི་རྒྱལ་པོ་བཀོད་པ་ཞེས་བྱ་བའི་ཏིང་ངེ་འཛིན་དང་།
དེ་བཞིན་གཤེགས་པ་གསུང་རྡོ་རྗེ་ཐམས་ཅད་ཀྱི་དམ་ཚིག་གི་སྤྲིན་བཀོད་པ་ཞེས་བྱ་
བའི་ཏིང་ངེ་འཛིན་དང་། དེ་བཞིན་གཤེགས་པའི་སྤྲིན་བཀོད་པ་ཐམས་ཅད་ཀྱི་
ཚོགས་རྡོ་རྗེ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་ཐམས་ཅད་
ཀྱི་དཀྱིལ་འཁོར་ཐམས་ཅད་ཀྱི་ཐིག་གདབ་པའི་སྔགས་འབྱུང་བ་ཞེས་བྱ་བའི་ཏིང་
ངེ་འཛིན་དང་། རྡོ་རྗེ་དཔའ་བོ་ཆེན་པོ་རླབས་ཀྱི་འཕྲེང་བ་ཞེས་བྱ་བའི་ཏིང་ངེ་
འཛིན་དང་། དེ་བཞིན་གཤེགས་པ་ཐམས་ཅད་ཀྱི་སྒྲ་སྒྲོག་པ་རྡོ་རྗེ་ཞེས་བྱ་བའི་་


ཏིང་ངེ་འཛིན་དང་། ཙུན་དེ་དམ་ཚིག་ཡེ་ཤེས་རྡོ་རྗེའི་འོད་ཟེར་ཞེས་བྱ་བའི་ཏིང་
ངེ་འཛིན་དང་། དེ་བཞིན་གཤེགས་པ་ཐམས་ཅད་ཀྱི་རེ་བ་འགྲུབ་པའི་རྡོ་རྗེའི་་་་
ལོངས་སྤྱོད་པ་ཞེས་བྱ་བའི་ཏིང་ངེ་འཛིན་དང་། རྡོ་རྗེ་སེམས་དཔའི་དམ་ཚིག་གི་་
ཕྱག་རྒྱ་མཉེས་པར་བྱེད་པའི་རྒྱལ་མཚན་དཔལ་ཞེས་བྱ་བའི་ཏིང་ངེ་འཛིན་དང་།
དེ་བཞིན་གཤེགས་པ་འདོད་པ་ལྔ་ལ་ཉེ་བར་ལོངས་སྤྱོད་པ་ཞེས་བྱ་བའི་ཏིང་ངེ་་་་་
འཛིན་དང་། གནོད་སྦྱིན་མོ་ཐམས་ཅད་ཀྱི་དམ་ཚིག་གནས་པའི་བསྒོམ་པ་རྡོ་རྗེ་་་
ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་རྡོ་རྗེ་སྔགས་ཐམས་ཅད་ཀྱི་
སྤྲུལ་པ་འབྱུང་བའི་རྡོ་རྗེ་ཞེས་བྱ་བའི་ཏིང་ངེ་འཛིན་ཏེ་བཅུ་གཉིས་པའོ། །
ལེའུ་བཅུ་བདུན་པ་ལ། ཁམས་གསུམ་ཐམས་ཅད་ཀྱི་རྡོ་རྗེ་མཁའ་འགྲོ་་་
མའི་དམ་ཚིག་མཉམ་པ་ཞེས་བྱ་བའི་ཏིང་ངེ་འཛིན་དང་། དེ་བཞིན་གཤེགས་པ་
ཐམས་ཅད་མཉམ་པར་ཞུགས་པའི་ཏིང་ངེ་འཛིན་དང་། རྡོ་རྗེ་འཛིན་ཐམས་་
ཅད་ཀྱི་དངོས་གྲུབ་ཀྱི་དམ་ཚིག་ལ་དམིགས་པའི་རྡོ་རྗེ་ཞེས་བྱ་བའི་ཏིང་ངེ་འཛིན་་
དང་། དེ་བཞིན་གཤེགས་པ་ཐམས་ཅད་ཀྱི་འདོད་པ་ལ་ལོངས་སྤྱོད་པ་ཞེས་བྱ་་་
བའི་ཏིང་ངེ་འཛིན་ཏེ་བཞི་པའོ། །དེ་ལྟར་ལེའུ་བཅུ་བདུན་པའི་ཏིང་ངེ་འཛིན་དུ་
ཤེས་པར་བྱའོ། །
ལེའུ་བཅོ་བརྒྱད་པ་ལ་ནི། ཏིང་ངེ་འཛིན་མ་སྨོས་སོ།། །།
གཞན་ཡང་དཔལ་གསང་བ་འདུས་པའི་དཀྱིལ་འཁོར་དང་། ལྷའི་རིགས་
བྱེ་བྲག་ཏུ་ཕྱེ་བ་གང་ཞེ་ན། དཀྱིལ་འཁོར་གསུམ་དང་རིགས་ལྔའོ། །དཀྱིལ་་
འཁོར་གསུམ་གང་ཞེ་ན། ཐུགས་ཀྱི་དཀྱིལ་འཁོར་དང་སྐུའི་དཀྱིལ་འཁོར་དང་།
གསུང་གི་དཀྱིལ་འཁོར་རོ། །མདོར་ན་སྒྲུབ་པ་པོའི་ཡི་དམ་གྱི་ལྷ་གང་ཡིན་པ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཙོ་བོ་དང་གཙོ་མོ། སེམས་དཔའ་དང་སེམས་མ། ཁྲོ་བོ་དང་ཁྲོ་མོ།
དཀྱིལ་འཁོར་གྱི་དབུས་ཀྱི་གཙོ་བོ་གང་གིས་བྱས་ཀྱང་མི་འགལ་ཏེ། དེ་ཡང་ཡི་་
དམ་གྱི་ལྷ་ཐུགས་ཀྱི་རིགས་སུ་བསྒོམས་ན། ཐུགས་ཀྱི་དཀྱིལ་འཁོར་ཞེས་བྱ།
ཡི་དམ་གྱི་ལྷ་སྐུའི་རིགས་སུ་བསྒོམས་ན། སྐུའི་དཀྱིལ་འཁོར་ཞེས་བྱ། ཡི་དམ་
གྱི་ལྷ་གསུང་གི་རིགས་སུ་བསྒོམས་ན། གསུང་གི་དཀྱིལ་འཁོར་ཞེས་བྱའོ། །
རིགས་ལྔ་གང་ཞེ་ན། ཞེ་སྡང་གི་རིགས་དང་། གཏི་མུག་གི་རིགས་དང་།
འདོད་ཆགས་ཀྱི་རིགས་དང་། ང་རྒྱལ་གྱི་རིགས་དང་། ཕྲག་དོག་གི་རིགས་སོ། །
དེ་ཡང་བྱེ་བྲག་དུ་བསྟན་པ་ཞེ་སྡང་གི་རིགས་ནི་དེ་བཞིན་གཤེགས་པ་མི་བསྐྱོད་པའོ། །
གཏི་མུག་གི་རིགས་ནི་དེ་བཞིན་གཤེགས་པ་རྣམ་པར་སྣང་མཛད་དོ། །འདོད་
ཆགས་ཀྱི་རིགས་ནི་དེ་བཞིན་གཤེགས་པ་སྣང་བ་མཐའ་ཡས་སོ། །ང་རྒྱལ་གྱི་་
རིགས་ནི་དེ་བཞིན་གཤེགས་པ་རིན་ཆེན་འབྱུང་ལྡན་ནོ། །ཕྲག་དོག་གི་རིགས་ནི་
དེ་བཞིན་གཤེགས་པ་དོན་ཡོད་གྲུབ་པའོ།། །
ཡང་རིགས་པ་དེ་ལས་ཁྱད་པར་དུ་ཞིབ་ཏུ་ཕྱེ་བ། གསང་བ་འདུས་པའི་
སྟོན་པ་ནི། དེ་བཞིན་གཤེགས་པ་མི་བསྐྱོད་པ་སྟེ། དེ་བཞིན་གཤེགས་པ་མི་་་
བསྐྱོད་པའི་དབུ་ལ་ནི་གང་ཡང་མི་བསྒོམ་མོ། །འཁོར་དེ་བཞིན་གཤེགས་པ་་་
བཞིའི་སྤྱི་བོར་ནི། སྟོང་པ་མི་བསྐྱོད་པ་མཱ་མ་ཀཱི་དང་ལྡན་པར་བསྒོམ་མོ། །
ཡབ་ཡུམ་བཞི་དང་། སེམས་པ་དང་སེམས་མ་དང་། ཁྲོ་བོ་དང་ཁྲོ་མོ་སོ་སོའི་
རིགས་སྤྱི་བོར་གང་བསྒོམ་པ་ཕྱེ་བ་ལ། སངས་རྒྱས་སྤྱན་དང་། སའི་སྙིང་པོ་་
དང་། གཟུགས་རྡོ་རྗེའི་ལྷ་མོ་དང་། བྱམས་པ་དང་བྱམས་མ་དང་། དཀྱིལ་
འཁོར་གྱི་སེམས་དཔའ་ཀུན་ཏུ་བཟང་པོ་དང་། དཀྱིལ་འཁོར་གྱི་སེམས་མ་ཀུན་


ཏུ་བཟང་མོ་དང་། ཁྲོ་བོའི་རྒྱལ་པོ་གཤིན་རྗེ་གཤེད་དང་། ཁྲོ་མོའི་རྒྱལ་མོ་རོ་
ལངས་མ་དང་། དེ་རྣམས་ནི་སྐུའི་རིགས་ཏེ། རྣམ་པར་སྣང་མཛད་སངས་་་་
རྒྱས་སྤྱན་མ་དང་ལྡན་པར་སོ་སོའི་སྤྱི་བོར་བསྒོམ། གསུང་གི་རིགས་ནི། ན་་་
བཟའ་དཀར་མོ་དང་། སྤྱན་རས་གཟིགས་ཀྱི་དབང་ཕྱུག་དང་། རོ་རྡོ་རྗེའི་ལྷ་
མོ་དང་། ཁྲོ་བོ་ཆེན་པོ་པདྨའི་གཤེད་དང་། ཁྲོ་མོ་ཆེན་མོ་ཁྲོ་གཉེར་མ་སྟེ།
དེ་རྣམས་ནི་གསུང་གི་རིགས་ཏེ། སྣང་བ་མཐའ་ཡས་དང་། ན་བཟའ་དཀར་
མོ་དང་། ལྡན་པར་སོ་སོའི་སྤྱི་བོར་བསྒོམ་མོ། །ཐུགས་ཀྱི་རིགས་ནི། མཱ་མ་
ཀཱི་དང་། དམ་ཚིག་སྒྲོལ་མ་དང་། ཕྱག་ན་རྡོ་རྗེ་དང་། སྒྲ་རྡོ་རྗེའི་ལྷ་མོ་
དང་། ནམ་མཁའི་སྙིང་པོ་དང་། དྲི་རྡོ་རྗེའི་ལྷ་མོ་དང་། འཇམ་དཔལ་
དང་། ལྷ་མོ་སྙིང་རྗེ་མ་དང་། སྒྲིབ་པ་ཐམས་ཅད་རྣམ་པར་སེལ་བ་དང་།
རེག་རྡོ་རྗེའི་ལྷ་མོ་དང་། ཁྲོ་བོ་ཆེན་པོ་གཞན་གྱིས་མི་ཐུབ་པ་དང་། ཁྲོ་མོ་་
ཆེན་མོ་གཞན་གྱིས་མི་ཐུབ་མ་དང་། ཁྲོ་བོ་ཆེན་པོ་བགེགས་ཀྱི་གཤེད་དང་།
ཁྲོ་མོ་ཆེན་མོ་རལ་པ་གཅིག་མ་དང་། ཁྲོ་བོ་ཆེན་པོ་འདོད་པའི་རྒྱལ་པོ་དང་།
ཁྲོ་མོ་ཆེན་མོ་རྡོ་རྗེ་འདོད་པའི་དབང་ཕྱུག་མ་དང་། ཁྲོ་བོ་ཆེན་པོ་དབྱུག་པ་སྔོན་
པོ་ཅན་དང་། ཁྲོ་མོ་ཆེན་མོ་རྡོ་རྗེ་མཁའ་འགྲོ་མའི་དབང་ཕྱུག་མ་དང་། ཁྲོ་བོ་
ཆེན་པོ་སྟོབས་པོ་ཆེ་དང་། ཁྲོ་མོ་ཆེན་མོ་སྟོབས་མོ་ཆེའི་དབང་ཕྱུག་མ་དང་།
ཁྲོ་བོ་ཆེན་པོ་འཕགས་པ་མི་གཡོ་བ་དང་། ཁྲོ་མོ་ཆེན་མོ་འཕགས་མ་མི་གཡོ་བའི་
དབང་ཕྱུག་མ་དང་། ཁྲོ་བོ་ཆེན་པོ་ཧཱུཾ་མཛད་དང་། ཁྲོ་མོ་ཆེན་མོ་རྡོ་རྗེ་སྙིང་་
རྗེའི་དབང་ཕྱུག་མ་དང་། ཁྲོ་བོ་ཆེན་པོ་པདྨ་ཀུནྡ་ལི་སྟེ། དེ་རྣམས་ནི་ཐུགས་
ཀྱི་རིགས་ཏེ། སྟོན་པ་མི་བསྐྱོད་པ་མཱ་མ་ཀཱི་དང་ལྡན་པར་སོ་སོའི་སྤྱི་བོར་བསྒོམ་
མོ༑ །དེ་ལྟར་ཁྲོ་མོ་རྣམས་བྱེ་བྲག་དུ་ཕྱེ་བ་ལ། ཁྲོ་མོ་ལྔ་གསང་བ་འདུས་པའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རྩ་བ་ལས་མི་འབྱུང་བ་དེ། དཔལ་ཕྱག་ན་རྡོ་རྗེས་རྒྱུད་ཕྱི་མ་ལོ་ཀ་སྟོང་ལྔ་བརྒྱ་་
སུམ་ཅུ་རྩ་དྲུག་བསྡུས་པ་ལས་གསུངས་སོ། །གསང་བ་འདུས་པའི་རྩ་བ་ལས།
རོ་ལངས་མ་ལ་སོགས་པ་བཞི་འབྱུང་བ་ནི། དགོས་ཆེད་ཅིའི་ཕྱིར་ཞེ་ན། ཡུམ་
གྱི་མཁའ་དང་པདྨ་དང་ལག་པ་གཉིས་ལ་བསྒོམས་པས། བདུད་མོ་བཞི་འདུལ་་
བ་དང་། ཐབས་དང་ཤེས་རབ་ཀྱི་དུས་སུ་ཁྲོ་བོ་བཞིའི་ཡུམ་དུ་སྦྱར་རོ། །དོན་
དེའི་ཕྱིར་གསང་བ་འདུས་པ་པའི་རྩ་བ་ལས་གསུངས་སོ། །གཞན་ཡང་པད་མ་
ཀུན་ད་ལིའི་ཡུམ་མ་སྨོས་པ། དེ་ཅིའི་ཕྱིར་ཞེ་ན། པད་མ་ཀུན་ད་ལི་ནི་ཁྲོ་བོ་་
ཐམས་ཅད་ཀྱི་ཡེ་ཤེས་ཀྱི་ངོ་བོ་ཡིན་པའི་ཕྱིར་རོ། །སྒྲུབ་པ་པོས་པདྨ་ཀུནྡ་ལི་་་
བསྒོམས་ན། ཁྲོ་བོ་གང་ཡང་རུང་བའི་ཡུམ་དང་སྦྱོར་ན་མི་འགལ།
དེ་ལྟར་གོང་དུ་ལེའུ་དང་། ཏིང་ངེ་འཛིན་དང་། དཀྱིལ་འཁོར་དང་།
རིགས་སོ་སོར་ཕྱེ་ཞིང་བསྟན་ནས། ད་ནི་སློབ་དཔོན་གྱི་མན་ངག་གིས་མདོ་རྒྱུད་
ཀྱི་དོན་བཤད་པར་བྱ་སྟེ། ཨེ་བཾ་མ་ཡ། ཐུ་ཏ་མེ་ཀ་སྨི་ན་ས་མ་ཡེ། བ་ག་
བན༑ སརྦ་ཏ་ཐཱ་ག་ཏ་ཀཱ་ཡ་བཀྶིཏྟ། ཧྲྀ་ད་ཡ་བཛྲ་ཡོ་གེ་བྷ་གེ་ཤོ་བཱི་ཛ་ཧ་ར།
ཨི་ཏི། ཨི་ས་མ་ཡ་མུ། བཾ་མ་ཧཱ་མུ་དྲ། མ་མ་མུ་དྲ། ཡ་ཀརྨ་མུ་དྲ།
ཨེ་ཞེས་བྱ་བ་ནི་དམ་ཚིག་གི་ཕྱག་རྒྱ། བཾ་ཞེས་བྱ་བ་ནི་ཕྱག་རྒྱ་ཆེན་པོ། མ་
ཞེས་བྱ་བ་ནི་ཆོས་ཀྱི་ཕྱག་རྒྱ། ཡ་ཞེས་བྱ་བ་ནི་ལས་ཀྱི་ཕྱག་རྒྱའོ། །ཡབ་ཡུམ་་
བཞིར་ཡང་སྦྱར་ཏེ། དམ་ཚིག་གི་ཕྱག་རྒྱ་ནི་སངས་རྒྱས་སྤྱན། ཕྱག་རྒྱ་ཆེན་པོ་
ནི་མཱ་མ་ཀཱི། ཆོས་ཀྱི་ཕྱག་རྒྱ་ནི་ན་བཟའ་དཀར་མོ། ལས་ཀྱི་ཕྱག་རྒྱ་ནི་དམ་་་
ཚིག་སྒྲོལ་མའོ། །ཡང་ཡོ་ག་བཞིར་ཡང་སྦྱར་ཏེ། ཡོ་ག་ནི་སངས་རྒྱས་སྤྱན།
ཨ་ནུ་ཡོ་ག་ནི་མཱ་མ་ཀཱི། མ་ཧཱ་ཡོ་ག་ནི་ན་བཟའ་དཀར་མོ། ཨ་ཏི་ཡོ་ག་ནི་དམ་


ཚིག་སྒྲོལ་མའོ། །ཡང་བྱེ་བྲག་དུ་ན། ཐབས་དང་ཤེས་རབ་ཀྱི་རོལ་པའི་དུས་སུ།
དམ་ཚིག་གི་ཕྱག་རྒྱ་ནི་སངས་རྒྱས་སྤྱན་ཏེ་གཉིས་སུ་མེད་པར་བསྒོམས་པས་ཡོ་གའོ།།
ཕྱག་རྒྱ་ཆེན་པོ་ནི་མཱ་མ་ཀཱི་སྟེ་དབང་པོ་གཉིས་སྦྱོར་བའི་དུས་སུ་བདེ་བ་ཉམས་སུ་་་
མྱོང་བ་ཨ་ནུ་ཡོ་གར་བསྒོམ་མོ། །ཆོས་ཀྱི་ཕྱག་རྒྱ་ནི། ན་བཟའ་དཀར་མོ་སྟེ་་
བྱང་ཆུབ་སེམས་ཡུམ་གྱི་མཁའ་ལ་བབས་སྟེ་མ་ཧཱ་ཡོ་གར་བསྒོམ་མོ། །ལས་ཀྱི་་
ཕྱག་རྒྱ་ནི་དམ་ཚིག་སྒྲོལ་མ་སྟེ། བྱང་ཆུབ་ཀྱི་སེམས་བྱིན་གྱིས་བརླབས་ནས།
གསོལ་བའི་དུས་སུ་ཨ་ཏི་ཡོ་གར་བསྒོམ་མོ། །དེ་ལྟར་ན་ཡོ་ག་བཞིར་ཤེས་པར་བྱ་
སྟེ༑ གོང་མ་དེ་རྣམས་ཡུམ་གང་ཡང་རུང་བ་ཞིག་ལ་ཡང་དོན་གྱིས་ཚང་བར་་་་་
རིག་པར་བྱའོ། །ཡང་འབྱུང་བ་ལྔར་ཡང་སྦྱར་ཏེ། གང་ཞེ་ན། སའི་ཁམས་
ནི་སངས་རྒྱས་སྤྱན་ནོ། །ཆུའི་ཁམས་ནི་མཱ་མ་ཀཱིའོ། །མེའི་ཁམས་ནི་ན་བཟའ་
དཀར་མོའོ། །རླུང་གི་ཁམས་ནི་དམ་ཚིག་སྒྲོལ་མའོ། །ནམ་མཁའི་ཁམས་ནི་་་
ཆོས་ཀྱི་དབྱིངས་ཏེ་ཀུན་ལ་ཁྱབ་པའོ། །དེ་ཡང་ཐབས་དང་ཤེས་རབ་རོལ་པའི་་་
དུས་སུ། སྐུ་ཕྱག་རྒྱ་ནི་སའི་ཁམས་ཏེ་སངས་རྒྱས་སྤྱན། གཤེར་བ་ནི་ཆུའི་་
ཁམས་ཏེ་མཱ་མ་ཀཱི། དྲོ་བ་ནི་མེའི་ཁམས་ཏེ་ན་བཟའ་དཀར་མོའོ། །བསྐྱོད་
པའི་ལས་ནི་རླུང་གི་ཁམས་ཏེ་དམ་ཚིག་སྒྲོལ་མའོ། །ཏུ་ཏྲ་ནི། བྱང་ཆུབ་ཀྱི་
སེམས་ཡུམ་གྱི་མཁའ་ལ་བབས་པའོ། །མེ་ཞེས་བྱ་བ་ནི་གཟུངས་མ་སྟེ་པད་མའི་་
ལྟེ་བས་བྱང་ཆུབ་ཀྱི་སེམས་འཛིན་པའོ། །ཀ་ཞེས་བྱ་བ་ནི་བྱང་ཆུབ་སེམས་རྡོ་རྗེ།
སྨིན་ས་མ་ཡ་ཞེས་བྱ་བ་ནི། དུས་གཅིག་ན་བྱ་སྟེ། དུས་གང་ཞེ་ན། ཐབས་
དང་ཤེས་རབ་ཀྱི་རོལ་པས་བྱང་ཆུབ་ཀྱི་སེམས་སྤྲོ་བ་ལ་དུས་ཞེས་བྱའོ། །ཡང་ན་
དུས་ཞེས་བྱ་བ་ནི། དེ་བཞིན་གཤེགས་པ་རྣམ་པར་སྣང་མཛད་ལ་སྩོགས་པ།
དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་རྣམས་ཀྱིས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གསང་བ་འདུས་པའི་དོན་རྟོགས་པར་བྱ་བའི་ཕྱིར་གསོལ་བ་བཏབ་པ་ལ་དུས་ཞེས་
བྱའོ༑ །བྷ་ག་བཾ་ཞེས་བྱ་བ་ནི། བཅོམ་ལྡན་འདས་ཞེས་བྱ་སྟེ། ཡུམ་གྱི་བྷ་་
ག་ལ་བདུད་བཞི་བཅོམ་པས་བཅོམ་ཞེས་བྱའོ། །ཡང་གཞན་དུ་ཡུམ་གྱི་བྷ་ག་ལ་་
བཞུགས་པ་ལ་བཅོམ་ལྡན་འདས་ཞེས་བྱའོ་ཡང་རྣམ་གྲངས་གཞན་དུ་ན་བདུད་་་
བཞི་དང་ཉོན་མོངས་པ་ལྔ་བྷ་ག་ལ་བཅོམ་ནས། ཆོས་ཀྱི་སྐུ་ལས་ལོངས་སྤྱོད་་
རྫོགས་པའི་སྐུ་ཕྱག་རྒྱར་བྱིན་གྱིས་བརླབས་པ་ལ་བཅོམ་ལྡན་འདས་ཞེས་བྱའོ། །
ལྡན་ཞེས་བྱའོ། ལེགས་པའི་ཡོན་ཏན་ཕུན་སུམ་ཚོགས་པ་ལ་ལྡན་ཞེས་བྱའོ། །
འདས་ཞེས་བྱ་བ་ནི་སྟོན་པ་བྱང་ཆུབ་ཀྱི་སེམས་རྡོ་རྗེ་འགྲོ་བའི་དོན་མཐར་ཕྱིན་ནས།
ཆོས་ཀྱི་སྐུར་ཐིམ་པ་ལ་འདས་ཞེས་བྱའོ། །བྷ་ཞེས་བྱ་བ་ནི་ས་གཞི། ག་ཞེས་བྱ་
བ་ནི་ནམ་མཁའ་སྟེ། ཐབས་དང་ཤེས་རབ་གཉིས་སུ་མེད་པའི་རོལ་པས་བདུད་
བཞི་བཅོམ་པ་ལ་བྷ་ག་ཞེས་བྱའོ། །རྣམ་གྲངས་གཞན་དུ་ན། བདུད་བཞི་ཇི་་
ལྟར་བཅོམ་ཞེ་ན། ཐབས་དང་ཤེས་རབ་རོལ་པའི་དུས་སུ་དམ་ཚིག་གི་ཕྱག་རྒྱའི་
སྤྲུལ་པ་གཤིན་རྗེ་གཤེད་ཀྱིས་འཆི་བདག་གི་བདུད་བཅོམ། བདེ་བ་ཉམས་སུ་་་་་
མྱོང་བའི་དུས་སུ། ཕྱག་རྒྱ་ཆེན་པོའི་སྤྲུལ་པ་གཞན་གྱིས་མི་ཐུབ་པས་ཉོན་མོངས་
པའི་བདུད་བཅོམ། ཡུམ་གྱི་མཁའ་ལ་བབས་པའི་དུས་སུ་ཆོས་ཀྱི་ཕྱག་རྒྱའི་སྤྲུལ་
པ་པད་མའི་གཤེད་ཀྱིས་ལྷའི་བུའི་བདུད་བཅོམ། བྱང་ཆུབ་ཀྱི་སེམས་བྱིན་གྱིས་་
བརླབས་ནས་གསོལ་བའི་དུས་སུ་ལས་ཀྱི་ཕྱག་རྒྱའི་སྤྲུལ་པ་བགེགས་ཀྱི་གཤེད་ཀྱིས་
ཕུང་པོའི་བདུད་བཅོམ་མོ།། །།
སྐུ་དང་གསུང་དང་ཐུགས་སྙིང་པོ་རྡོ་རྗེ་བཙུན་མོའི་བྷ་ག་ལ་བཞུགས་སོ་ཞེས་
བྱ་བ་ནི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་མི་བསྐྱོད་པ་
དེ་བཞིན་གཤེགས་པ་ཐབས་དང་ཤེས་རབ་ཀྱི་རོལ་པས་བྱང་ཆུབ་སེམས་འོད་དུ་ཞུ་


བར་མཛད་ནས་སེམས་ཅན་ཐམས་ཅད་ཐེག་པ་ཆེན་པོའི་སྣོད་དང་ལྡན་པའི་དོན་
དང་། ཉིད་ཀྱི་སྤྲུལ་པའི་སྐུ་གསང་བ་འདུས་པའི་སྟོན་པས་ས་བོན་ཟླ་བ་ལྟ་བུ་་་
རྣམ་པར་སྣང་མཛད། དེ་བཞིན་གཤེགས་པ་ཆེན་པོ། བྱང་ཆུབ་སེམས་རྡོ་རྗེ་
བསྐྱེད་པའི་རྒྱུ་བཙུན་མོའི་བྷ་ག་ལ་བཞུགས་སོ།། །།
གཞན་ཡང་སློབ་དཔོན་བདེ་བའི་མྱུ་གུའི་བཞེད་ཀྱིས། ཨེ་བཾ་མ་ཡ་ཞེས་བྱ་
བ་ནི། སྡུད་པ་པོ་རྡོ་རྗེ་ཆོས་ཀྱིས་སྟོན་པ་བཅོམ་ལྡན་འདས་རྡོ་རྗེ་འཛིན་ལས་ཇི་
ལྟར་ཐོས་པ་བཞིན་དུ་དཔལ་གསང་བ་འདུས་པ་ལེའུ་བཅོ་བརྒྱད་པ་འགྲོ་བའི་དོན་
དུ་བསྡུས་པ་ལ་བྱའོ།། །།
སྟི་གཞན་ཡང་ཨཱ་ཙརྱ་ཆེན་པོ་ཞབས་དཀར་པོའི་བཞེད་ཀྱིས། ཨེ་བཾ་མ་ཡའི་
དོན་ནི། ཨེ་ཞེས་བྱ་བ་ནི་ཤེས་རབ། བཾ་ཞེས་བྱ་བ་ནི་ཐབས། མ་ཞེས་བྱ་་
བ་ནི་ཤེས་རབ་ཀྱི་རྡོ་རྗེ་མེ་ཏོག །ཡ་ཞེས་བྱ་བ་ནི་ཐབས་ཀྱི་བྱང་ཆུབ་ཀྱི་སེམས།
ཞེས་བྱ་བ་ནི་ཐབས་དང་ཤེས་རབ་ཀྱི་རོལ་པའི་དུས་སུ་བདེ་བའོ། །ཏ་ཞེས་བྱ་
བ་ནི། བྱང་ཆུབ་སེམས་འོད་དུ་ཞུ་ནས་འོད་ཟེར་སྤྲོས་པ་ལས་སངས་རྒྱས་དང་
བྱང་ཆུབ་སེམས་དཔའ་སྤྲོས་པའོ། །མེ་ཞེས་བྱ་བ་ནི་ཡུམ་གྱི་བྷ་ག་ལ་རྡོ་རྗེ་མེ་ཏོག་
སྐྱེས་པའི་དུས་སུ་འོད་ཟེར་སྤྲོས་པ་ལས་དེ་བཞིན་གཤེགས་པ་ཐམས་ཅད་ཀྱི་ཡུམ་་་
དང་སེམས་མ་རྣམས་སྤྲོ་བའོ། །ཀ་ཞེས་བྱ་བ་ནི། ཐབས་དང་ཤེས་རབ་ཀྱི་་
རོལ་པས་ཡབ་ཀྱི་བྱང་ཆུབ་ཀྱི་སེམས་དང་། ཡུམ་གྱི་རྡོ་རྗེ་མེ་ཏོག་གཉིས་གཅིག་་
ཏུ་གྱུར་པའོ། །སྨིན་ཞེས་བྱ་བ་ནི་སྟོན་པ་བྱང་ཆུབ་ཀྱི་སེམས་རྡོ་རྗེའི་སྐུ་བསྐྱེད་་
པའོ༑ །ས་ཞེས་བྱ་བ་ནི། སྟོན་པའི་འཁོར་དུ་གྱུར་པའོ། །མ་ཞེས་བྱ་བ་ནི་
སྟོན་པ་དང་འཁོར་དུ་ལྡན་པར་བཙུན་མོའི་བྷ་ག་ལ་བཞུགས་པའི་དུས་གཅིག་ན་་་
ཞེས་བྱའོ། །ཡ་ཞེས་བྱ་བ་ནི། སངས་རྒྱས་དང་བྱང་ཆུབ་སེམས་དཔའ་རྣམས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཀྱིས་འགྲོ་བའི་དོན་དུ་གསང་བ་འདུས་པ་གོ་ཞིང་ཤེས་པར་བྱ་བའི་ཕྱིར་གསོལ་བ་་
བཏབ་བོ། །བྷ་ཞེས་བྱ་བ་ནི་བདུད་བཞི་བཅོམ་ནས་ལེགས་པའི་ཡོན་ཏན་ཕུན་་་
སུམ་ཚོགས་པ་དང་ལྡན་པའོ། །ག་ཞེས་བྱ་བ་ནི་བདུད་བཞི་འཇོམས་པའི་གནས་
གསང་བའི་བྷ་ག་ལ་བྱའོ། །བཾ་ཞེས་བྱ་བ་ནི། འགྲོ་བའི་དོན་དུ་དཔལ་གསང་
བ་འདུས་པ་བཀའ་སྩལ་ནས་སླར་ཆོས་ཀྱི་སྐུ་ལ་ཐིམ་པའོ། །འདི་སྐད་བདག་གིས་
ཐོས་པ་དུས་གཅིག་ན། བཅོམ་ལྡན་འདས་ཞེས་བྱ་བའི་སྒྲ་དེ་ལྟར་བཤད་དོ། །
གཞན་ཡང་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་སྙིང་པོ་
རྡོ་རྗེ་བཙུན་མོའི་བྷ་ག་ལ་བཞུགས་སོ། །ཞེས་བྱ་བ་ནི་རྒྱུད་འབྱུང་བའི་རྒྱུར་་་་
ཤེས་པར་བྱའོ། །
རྣམ་གྲངས་གཞན་དུ་ན། སློབ་དཔོན་ཆེན་པོ་དཔལ་རྡོ་རྗེ་རྣོན་པོའི་་་
བཞེད་ཀྱིས། རྒྱུད་ཀྱི་རྒྱལ་པོ་རྡོ་རྗེ་འཇིགས་བྱེད་ལས་འབྱུང་བ། ཨེ་བཾ་མ་་
ཡའི་སྒྲ་གསང་བ་འདུས་པའི་འགྲེལ་པར་དྲངས་པ། ཨེ་ཞེས་བྱ་བ་ནི་བྷ་གའི་་
མཁའ༑ བཾ་ཞེས་བྱ་བ་ནི་བྷ་གའི་ནང་གི་ས་གཞི། མ་ཞེས་བྱ་བ་ནི། བྷ་་
གའི་ལྟེ་བའི་དབུས་ཀྱི་ཡེ་ཤེས་ཀྱི་རི་བོའོ། །ཡ་ཞེས་བྱ་བ་ནི་ཡེ་ཤེས་ཀྱི་རི་བོའི་སྤྱི་
བོའི་རྩའི་སྦུབས་ཀྱི་སྒོ་བྱང་ཆུབ་ཀྱི་སེམས་འབྱུང་བའི་ལམ་མོ། །ཐུ་ཞེས་བྱ་བ་ནི་
ཡབ་དང་ཡུམ་གཉིས་སུ་མེད་པའི་བྱང་ཆུབ་ཀྱི་སེམས་པདྨའི་དབུས་སུ་ཕབ་པའོ། །
ཏ་ཞེས་བྱ་བ་ནི་བྱང་ཆུབ་སེམས་བྷ་གའི་དབུས་སུ་ཡེ་ཤེས་ཀྱི་ཟླ་བའི་དཀྱིལ་འཁོར་
ཚུལ་དུ་གྱུར་པའོ། །མེ་ཞེས་བྱ་བ་ནི་སྟོན་པ་བྱང་ཆུབ་སེམས་རྡོ་རྗེ་ཡབ་ཡུམ་གྱི་སྐུ་
ཕྱག་རྒྱ་བསྐྱེད་པའོ། །ཀ་ཞེས་བྱ་བ་ནི་སངས་རྒྱས་དང་བྱང་ཆུབ་སེམས་དཔའ་་་
བརྗོད་དུ་ཡོད་པ་དང་བརྗོད་དུ་མེད་པའི་འཁོར་སྤྲོ་བའོ། །སྨིན་ཞེས་བྱ་བ་ནི།
འཁོར་དེ་དག་ཐམས་ཅད་ཆོས་ཀྱི་དབྱིངས་སུ་ཁྱབ་ནས་སླར་ཡུམ་གྱི་བྷ་ག་ལ་འདུས་


པའོ༑ །ས་ཞེས་བྱ་བ་ནི་དུས་ལ་བྱ་སྟེ། འཁོར་འདུས་པའི་ཚེ་ན་དུས་ཞེས་བྱའོ།།
དེ་ལྟར་དུས་དེ་ཡང་ཕྱིའི་དུས་ཚེས་དང་ཟླ་བ་དང་ལོ་ལ་མི་སྦྱར་ཏེ། སྟོན་པ་དང་
འཁོར་ཡུམ་གྱི་བྷ་ག་ལ་འདུས་པའི་ཚེ་ན་དུས་གཅིག་ན་ཞེས་བྱའོ། །མ་ཞེས་བྱ་བ་
ནི་སྟོན་པ་བྱང་ཆུབ་ཀྱི་སེམས་རྡོ་རྗེ་ལ་འགྲོ་བ་རྣམས་ཀྱི་དོན་དུ་སངས་རྒྱས་དང་་་་
བྱང་ཆུབ་སེམས་དཔའ་ཐམས་ཅད་ཀྱིས་གསང་བ་འདུས་པའི་དོན་ཤེས་པར་བྱ་་་་་
བའི་ཕྱིར་གསོལ་བ་བཏབ་པ་ལ་བྱའོ། །ཡ་ཞེས་བྱ་བ་ནི་སྟོན་པ་བྱང་ཆུབ་ཀྱིས
སེམས་རྡོ་རྗེས་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་
རྣམས་ཐེག་པ་ཆེན་པོའི་སྣོད་དུ་གྱུར་པར་བྱ་བའི་ཕྱིར། ཡུམ་གྱི་བྷ་ག་ལས་སླར་་
བསྡུས་ནས། ཉིད་ཀྱི་སྐུ་ལ་གསངས་ཏེ་བྱིན་གྱིས་བརླབས་པའོ། །བྷ་ཞེས་བྱ་
བ་ནི་ཡེ་ཤེས་ལྔ་དང་ལེགས་པའི་ཡོན་ཏན་ཕུན་སུམ་ཚོགས་པ་དང་། བསོད་་་་་
ནམས་ཀྱི་ཕུང་པོ་དང་ལྡན་པའོ། །གྷ་ཞེས་བྱ་བ་ནི་བདུད་བཞི་དང་ཉོན་མོངས་་
པ་ལྔ་བཅོམ་པའི་གནས་སོ། །བན་ཞེས་བྱ་བ་ནི་རྡོ་རྗེའི་སྐུ་པདྨའི་དབུས་སུ་་་
བཞུགས་ནས་འགྲོ་བའི་དོན་དུ་ཐེག་པ་ཆེན་པོའི་ཆོས་བཀའ་སྩལ་ནས། སླར་
ཆོས་ཀྱི་དབྱིངས་ནས་ཆོས་ཀྱི་སྐུར་ཐིམ་པའོ། །དེ་བཞིན་གཤེགས་པ་ཐམས་ཅད་
ཀྱི་སྐུ་དང་གསུང་དང་ཐུགས་རྡོ་རྗེ་སྙིང་པོ་ཞེས་བྱ་བ་ནི། སྟོན་པ་དེ་བཞིན་་་
གཤེགས་པ་མི་བསྐྱོད་པས་ཐབས་དང་ཤེས་རབ་ཀྱི་རོལ་པ་ལས་དང་། བྱང་་
ཆུབ་ཀྱི་སེམས་དུང་དང་། ཀུན་ད་དང་། ཁ་བ་དང་། བའི་འོ་མ་དང་།
སྤྲིན་དཀར་པོ་དང་། ཟླ་བ་ལྟ་བུའོ། །དེ་ལ་དུང་ཞེས་བྱ་བ་ནི་སྲ་བའི་ཕྱིར་རོ། །
ཀུནྡ་ཞེས་བྱ་བ་ནི་ཡེ་ཤེས་ཀྱི་དྲི་བྲོ་བའི་ཕྱིར་རོ། །ཁ་བ་ཞེས་བྱ་བ་ནི་དཀར་བའི་
ཕྱིར་རོ། །བའི་འོ་མ་ཞེས་བྱ་བ་ནི་སེམས་ཅན་གྱི་དོན་དུ་ཐུགས་རྗེའི་སྣུམ་དང་་
ལྡན་པའི་ཕྱིར་རོ། །སྤྲིན་དཀར་པོ་ཞེས་བྱ་བ་ནི། སྟུག་ཅིང་མང་བའི་ཕྱིར་རོ།།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཟླ་བ་ཞེས་བྱ་བ་ནི། འོད་ཟེར་འཕྲོ་ཞིང་གསལ་བའི་ཕྱིར་རོ། །དེ་ལྟ་བུའི་ས་་་
བོན་དེ། སྟོན་པ་བྱང་ཆུབ་སེམས་རྡོ་རྗེ་བསྐྱེད་པའི་རྒྱུ་དང་། རྒྱུད་འབྱུང་བའི་
རྒྱུ་དང་། སེམས་ཅན་ཐམས་ཅད་དངོས་གྲུབ་ཐོབ་པའི་ལམ་སྟེ། རྡོ་རྗེ་འཛིན་
གྱི་ས་བོན་བཙུན་མོའི་བྷ་ག་ལ་བཞུགས་པའི་དོན་ནོ།། །།
རྣམ་གྲངས་གཞན་དུ་ན། འཕགས་པ་ཡེ་ཤེས་ཞབས་ཀྱི་བཞེད་ཀྱིས།
ཨེ་བཾ་མ་ཡའི་དོན་ནི། དེ་བཞིན་གཤེགས་པའི་ཡུམ་བཞི་གསང་བའི་གཞལ་ཡས་
ཁང་སྟེ། དེ་ཡང་དབྱིབས་གྲུ་བཞི་ལ་ངོས་མཆོད་རྟེན་གྱི་ཚུལ་དུ་གནས་པ་ཁ་དོག་
བཞི་དང་ལྡན་ཏེ། དེ་ལ་ཤར་ཕྱོགས་རིན་པོ་ཆེ་ཤེལ་གྱི་ཁ་དོག་དཀར་པོ་ལྟ་བུ་སྟེ།
སངས་རྒྱས་སྤྱན་གྱི་ཡེ་ཤེས་ལས་གྲུབ་པའོ། །ལྷོ་ཕྱོགས་ནི་རིན་པོ་ཆེ་ཨིནྡྲ་ནཱི་ལ་་
མཐིང་ནག་གི་ཁ་དོག་ལྟ་བུ་སྟེ། མི་བསྐྱོད་པའི་ཡུམ་མཱ་མ་ཀཱིའི་སྤྲུལ་པ་མཱ་མ་ཀཱིའི་
ཡེ་ཤེས་ལས་གྲུབ་པའོ། །ནུབ་ཕྱོགས་ནི་རིན་པོ་ཆེ་པད་མ་རཱ་ག་དམར་པོའི་ཁ་་་
དོག་ལྟ་བུ་སྟེ། ན་བཟའ་དཀར་མོའི་ཡེ་ཤེས་ལས་གྲུབ་པའོ། །བྱང་ཕྱོགས་ནི་་
རིན་པོ་ཆེ་ཛམ་བུ་ན་ད་སེར་པོའི་ཁ་དོག་ལྟ་བུ་སྟེ། དམ་ཚིག་སྒྲོལ་མའི་ཡེ་ཤེས་་
ལས་གྲུབ་པའོ། །དེ་ལ་ཡང་མཆོད་རྟེན་གྱི་ཤར་ཕྱོགས་དེ་བཞིན་གཤེགས་པ་རྣམ་་
པར་སྣང་མཛད་བཞུགས་པའི་གནས། འོད་ཟེར་དཀར་པོ་འཕྲོས་པས་འཇིག་་
རྟེན་གྱི་ཁམས་ཐམས་ཅད་དུ་ཁྱབ་ནས་རེག་པས་སེམས་ཅན་ཐམས་ཅད་ཀྱི་གཏི་་
མུག་འཇོམས། མཆོད་རྟེན་གྱི་ལྷོ་ཕྱོགས་དེ་བཞིན་གཤེགས་པ་རིན་ཆེན་འབྱུང་་
ལྡན་བཞུགས་པའི་གནས། འོད་ཟེར་སེར་པོ་འཕྲོས་པས་འཇིག་རྟེན་གྱི་ཁམས་་
ཐམས་ཅད་དུ་ཁྱབ་ནས་རེག་པས་སེམས་ཅན་ཐམས་ཅད་ཀྱི་ང་རྒྱལ་བཅོམ།
མཆོད་རྟེན་གྱི་ནུབ་ཕྱོགས་དེ་བཞིན་གཤེགས་པ་སྣང་བ་མཐའ་ཡས་ཀྱི་བཞུགས་་་
གནས་འོད་ཟེར་དམར་པོ་ཅུང་ཟད་སེར་བ་འཕྲོས་པས་འཇིག་རྟེན་གྱི་ཁམས་་་


ཐམས་ཅད་དུ་ཁྱབ་སྟེ་རེག་པས་སེམས་ཅན་ཐམས་ཅད་ཀྱི་འདོད་ཆགས་འཇོམས།
མཆོད་རྟེན་གྱི་བྱང་ཕྱོགས་དེ་བཞིན་གཤེགས་པ་དོན་ཡོད་གྲུབ་པའི་བཞུགས་གནས།
འོད་ཟེར་ལྗང་གུ་འཕྲོས་པས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ་རེག་པས་
སེམས་ཅན་ཐམས་ཅད་ཀྱི་ཕྲག་དོག་འཇོམས། གཞལ་ཡས་ཁང་གི་དབུས་ནི་ཁ་་
དོག་ལྔ་དང་ལྡན་ཏེ། སྟོན་པ་རྡོ་རྗེ་འཛིན་བཞུགས་པའི་གནས་འོད་ཟེར་རྣམ་ལྔ་
འཕྲོས་པས་འཇིག་རྟེན་ཁམས་ཐམས་ཅད་དུ་ཁྱབ་སྟེ། རེག་པས་སེམས་ཅན་་་་
ཐམས་ཅད་ཀྱི་ཞེ་སྡང་འཇོམས་སོ། །གཞན་ཡང་ཨེ་བཾ་མ་ཡའི་དོན་གྱི་བྱེ་བྲག་ཕྱེ་
བ༑ ཨེ་ཞེས་བྱ་བ་ནི་གཞལ་ཡས་ཁང་གི་ཤར་ཕྱོགས་སངས་རྒྱས་སྤྱན་གྱི་ཡེ་་་་
ཤེས་ཀྱི་ངོ་བོའོ། །བཾ་ཞེས་བྱ་བ་ནི་གཞལ་ཡས་ཁང་གི་ལྷོ་ཕྱོགས་མཱ་མ་ཀཱིའི་ཡེ་ཤེས་
ཀྱི་ངོ་བོའོ། །མ་ཞེས་བྱ་བ་ནི་གཞལ་ཡས་ཁང་གི་ནུབ་ཕྱོགས་ན་བཟའ་དཀར་
མོའི་ཡེ་ཤེས་ཀྱི་ངོ་བོའོ། །ཡ་ཞེས་བྱ་བ་ནི་གཞལ་ཡས་ཁང་གི་བྱང་ཕྱོགས་དམ་
ཚིག་སྒྲོལ་མའི་ཡེ་ཤེས་ཀྱི་ངོ་བོར་ཤེས་པར་བྱའོ། །གཞན་ཡང་དེ་ལྟ་བུའི་གཞལ་་
ཡས་ཁང་གི་ཕྱི་དང་ནང་གི་རྒྱན་བཤད་པར་བྱ་སྟེ། དེ་ཡང་གང་ཞེ་ན། མུསྟི་
ཧ་ར་དང་། མུ་ཏིག་གི་ཤར་བུ་དང་། པདྨ་དཀར་པོ་དང་། པདྨ་སྔོན་པོ་་
དང་། པདྨ་དམར་པོ་དང་། པདྨ་སེར་པོ་ལ་སོགས་པའི་ཕྲེང་བ་དང་།
དྲིལ་བུ་གཡེར་ཀའི་ཕྲེང་བ་དང་། དར་དཔྱངས་ཀྱི་ཕྲེང་བ་དང་། བ་དན་གྱི་
ཕྲེང་བ་དང་། རིན་པོ་ཆེ་སྣ་ཚོགས་ཀྱི་ཕྲེང་བ་དང་། རྡོ་རྗེ་ཟླ་བའི་ཕྲེང་བ་་
དང་། མེ་ལོང་གི་ཕྲེང་བ་དང་། རྡོ་རྗེ་ཉི་མའི་ཕྲེང་བ་དང་། དེ་རྣམས་ནི་
གཞལ་ཡས་ཁང་གི་ཕྱིའི་རྒྱན་ཏེ། ཕྲེང་བས་རིམ་པར་བསྐོར་བའོ། །དེ་ནས་་་
ཡང་ནང་གི་རྒྱན་བཤད་པར་བྱ་སྟེ། གང་ཞེ་ན། དེ་ནས་མུ་ཏིག་གི་ཕྲེང་བ་ནི་
སྟོན་པ་རྡོ་རྗེ་འཛིན་གྱིས། ཐབས་དང་ཤེས་རབ་གཉིས་སུ་མེད་པའི་སྐུ་ཕྱག་རྒྱ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གཉིས་ཀའི་ཡེ་ཤེས་ཀྱི་འོད་ཟེར་གྱི་ཕྲེང་བའི་ཚུལ་གྱིས་སྤྲོ་བར་མཛད་པ་གསུངས་སོ།།
དེ་ནས་མུ་ཏིག་གི་ཤར་བུ་ནི་མདུན་དུ་སྨོས་པའི་ཚུལ་གྱིས་སྟོན་པ་རྡོ་རྗེ་འཛིན་གྱིས་
ཐབས་དང་ཤེས་རབ་གཉིས་སུ་མེད་པ་མཛད་པའི་དུས་སུ་སྐུ་ཕྱག་རྒྱ་ལ་ཡེ་ཤེས་ཀྱི་
འོད་ཟེར་སོ་སོར་ཤར་བུ་ལྟ་བུ་སྤྲོ་བར་མཛད་པས་ཤར་བུའི་དོན་དུ་སྨོས་སོ། །དེ་
ནས་གང་པདྨ་དཀར་པོའི་ཕྲེང་བ་དེ་ནི་མ་སྐྱེས་པའི་ཡེ་ཤེས་ཀྱི་བྷ་གའི་མཚན་མ་ལྷ་
མོ་སངས་རྒྱས་སྤྱན་ཡིན་པར་གསུངས་སོ། །དེ་ནས་གང་པདྨ་སྔོན་པོའི་ཕྲེང་བ་དེ་
ནི་མ་སྐྱེས་པའི་ཡེ་ཤེས་ཀྱི་བྷ་གའི་མཚན་མ་ལྷ་མོ་མཱ་མ་ཀཱི་ཡིན་པར་གསུངས་སོ། །
དེ་ནས་གང་པདྨ་དམར་པོའི་ཕྲེང་བ་དེ་ནི་མ་སྐྱེས་པའི་ཡེ་ཤེས་ཀྱི་བྷ་གའི་མཚན་མ་
ལྷ་མོ་ན་བཟའ་དཀར་མོ་ཡིན་པར་གསུངས་སོ། །དེ་ནས་གང་པདྨ་སེར་པོའི་ཕྲེང་
བ་དེ་ནི་མ་སྐྱེས་པའི་ཡེ་ཤེས་ཀྱི་བྷ་གའི་མཚན་མ་ལྷ་མོ་དམ་ཚིག་སྒྲོལ་མ་ཡིན་པར་་
གསུངས་སོ། །དེ་ནས་གང་དྲིལ་བུའི་ཕྲེང་བ་དེ་ནི། སྟོན་པ་རྡོ་རྗེ་འཛིན་གྱི་བླ་
ན་མེད་པའི་ཤེས་རབ་ཆེན་པོ་རིག་པ་ཐམས་ཅད་དང་གཉིས་སུ་མེད་པའི་ངོ་བོར་་
གསུངས་སོ། །དེ་ནས་གང་གཡེར་ཀའི་ཕྲེང་བ་ཕྱག་ན་རྡོ་རྗེ་བྱང་ཆུབ་སེམས་་་་་་
དཔའ་སེམས་དཔའ་ཆེན་པོ་ལ་སོགས་པའི་འཁོར་ཐམས་ཅད་ལ་བླ་ན་མེད་པའི་་་་
ཤེས་རབ་ཆེན་པོས་མ་འོངས་པའི་སེམས་ཅན་ཐམས་ཅད་ལ་གཏི་མུག་གི་དྲ་བས་་་
བསྒྲིབས་པར་གྱུར་པ་དེ་དག་ཐེག་པ་ཆེན་པོ་གསང་སྔགས་ལ་རྣམ་པར་རྟོག་པའི་ཐེ་
ཙོམ་ཇི་སྙེད་སྐྱེས་པ་དེ་དག་ཐམས་ཅད་གཅོད་པར་བྱེད་པར་གསུངས་སོ། །དེ་་
ནས་གང་བ་དན་གྱི་ཕྲེང་བ་དེ་ནི་སྟོབ་རྡོ་རྗེ་འཛིན་གྱིས་འཁོར་ཐམས་ཅད་དང་་
བཅས་པས་ཡེ་ཤེས་རྣམ་པ་ལྔའི་ངོ་བོ་འོད་ཟེར་གྱི་ཕྲེང་བ་བདུད་ཐམས་ཅད་་་
འཇོམས་པའམ་ཕམ་པར་བྱེད་པ་ཅན་གྱི་ངོ་བོར་གསུངས་སོ། །དེ་ནས་གང་སྣ་་་
ཚོགས་པའི་བྱེ་བྲག་གིས་རིན་པོ་ཆེའི་ཕྲེང་བ་དེ་ནི་སྟོན་པ་རྡོ་རྗེ་འཛིན་གྱིས་མདུན་


དུ་སྨོས་པའི་ཚུལ་གྱིས་ཡེ་ཤེས་ལྔའི་ངོ་བོ་འཇིག་རྟེན་གྱི་ཁམས་ཐམས་ཅད་དུ་ཐུགས་
རྗེ་ཆེན་པོའི་རང་བཞིན་མེ་སྟག་ལྟ་བུ་སྤྲོ་བར་མཛད་པར་གསུངས་སོ། །དེ་ནས་
གང་རྡོ་རྗེ་ཟླ་བའི་ཕྲེང་བ་དེ་ནི་དོན་དམ་པ་མ་སྐྱེས་པར་སྟོན་པ་རྡོ་རྗེ་འཛིན་གྱི་་་་་
བྱང་ཆུབ་སེམས་སུ་གསུངས་སོ། །དེ་ནས་གང་མེ་ལོང་གི་ཕྲེང་བ་དེ་ནི་བླ་ན་མེད་
པའི་མ་སྐྱེས་པ་ཆོས་ཀྱི་དབྱིངས་ཀྱི་ངོ་བོར་གསུངས་སོ། །དེ་ནས་གང་རྡོ་རྗེ་ཉི་་་
མའི་ཕྲེང་བ་དེ་ནི། དོན་དམ་པར་མ་སྐྱེས་པར་སྟོན་པ་རྡོ་རྗེ་འཛིན་པའི་ལྷ་མོ་མཱ་
མ་ཀཱི་ལ་སྩོགས་པ་ལྷ་མོ་ཐམས་ཅད་ཀྱི་རྡོ་རྗེ་ཉི་མར་མིང་བཏགས་པ་པདྨ་ར་ག་ཏར་
གསུངས་སོ། །དེ་ལྟ་བུའི་བྱེ་བྲག་གིས་གཞལ་ཡས་ཁང་གི་ནང་རྒྱན་གྱི་ཕྲེང་བས་་
གཡས་ཕྱོགས་ནས་བསྐོར་བར་ཤེས་པར་བྱའོ།། །།
དེ་ནས་གཞན་ཡང་གསང་བའི་ཚུལ་གྱིས་རྒྱན་བཤད་པར་བྱ་སྟེ། ཅི་་
ལྟར་ཡིན་ན། སྲོ་ཞེས་བྱ་བ་ནི། མུག་ཏི་ཧ་ར་དང་། མུ་ཏིག་གི་ཤར་བུ་
གཉིས་རྒྱན་གཅིག་ཏུ་བསྡུས་པ་ལ་བྱ་སྟེ། དེ་ལ་མུ་ཏིག་ཧ་ར་ཞེས་བྱ་བ་ནི། དེ་
ཡང་ཡབ་ཡུམ་ཐབས་དང་ཤེས་རབ་རོལ་པའི་དུས་སུ་བྱང་ཆུབ་ཀྱི་སེམས་མཉམ་་་་
པར་འོད་དུ་ཞུ་བ་ནི། མུ་ཏིག་ཧ་ར་ཞེས་བྱ། དེ་ལ་མུ་ཏིག་གི་ཤར་བུའི་རྒྱན་་
ཞེས་བྱ་བ་ནི། ཡབ་ཡུམ་ཐབས་དང་ཤེས་རབ་རོལ་པའི་དུས་སུ་བྱང་ཆུབ་ཀྱི་སེམས་
གཅིག་ཞུ་གཅིག་མི་ཞུ་བ་ལ་བྱའོ། །ཏ་ཞེས་བྱ་བ་ནི་པདྨ་དཀར་པོ་དང་། པདྨ་
སྔོན་པོ་དང་། པདྨ་དམར་པོ་དང་། པདྨ་སེར་པོ་ལ་སོགས་པའི་ཕྲེང་བ་དེ་ནི་
རྒྱན་དུ་ཤེས་པར་བྱའོ། །དེ་ཡང་པདྨ་དཀར་པོ་ནི་ཡུམ་སངས་རྒྱས་སྤྱན་གྱི་པདྨའི་
རག་ཏ་རྡོ་རྗེ་མེ་ཏོག་གོ། །པདྨ་སྔོན་པོ་ནི་ཡུམ་མཱ་མ་ཀཱིའི་པདྨའི་རཀྟ་རྡོ་རྗེ་མེ་་་་
ཏོག་གོ། །པདྨ་དམར་པོ་ནི་ཡུམ་ན་བཟའ་དཀར་མོའི་པདྨའི་རཀྟ་རྡོ་རྗེ་མེ་ཏོག་གོ།།
པདྨ་སེར་པོ་ནི་ཡུམ་དམ་ཚིག་སྒྲོལ་མའི་པདྨའི་རཀྟ་རྡོ་མེ་ཏོག་གོ། །དེ་ལྟར་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པདྨ་དེ་རྣམས་ཀྱི་སྤྱིའི་ཁ་དོག་ནི། ཡེ་ཤེས་ལྷུན་གྱིས་གྲུབ་པ་སྟེ་ཆོས་ཀྱི་དབྱིངས་སོ།
ཀུན་རྫོབ་དུ་དཀྱིལ་འཁོར་བསྐྱེད་པའི་རྐྱེན་ནོ། །དེ་ཉིད་དོན་དམ་པར་འབྲས་བུ་་
མཐར་ཕྱིན་པ་ཡུམ་རྣམས་ཀྱི་ཡེ་ཤེས་ཆོས་ཀྱི་དབྱིངས་སོ། །མེ་ཞེས་བྱ་བ་ནི།
དྲིལ་བུ་གཡེར་ཀའི་ཕྲེང་བའོ། །དེ་ཡང་རྡོ་རྗེའི་དྲིལ་བུ་ལ་བྱ་སྟེ། དྲིལ་བུའི་་་་
དབྱིབས་ནི་ཡུམ་གྱི་ཆོས་ཀྱི་འབྱུང་གནས་ལ་བྱ། དྲིལ་བུའི་ལྕེ་ནི་ཡབ་ཀྱི་གསང་་་
བའི་རྡོ་རྗེ་ལ་བྱའོ། །དྲིལ་བུའི་སྒྲ་ནི་ཐབས་དང་ཤེས་རབ་ཀྱི་རོལ་པའི་དུས་སུ་་
བྱང་ཆུབ་ཀྱི་སེམས་བབས་པའི་ཚེ་ན། རྡོ་རྗེ་དང་པདྨའི་སྒྲ་གྲག་པའོ། །དྲིལ་་
བུའི་དབུ་རྡོ་རྗེ་རྩེ་ལྔ་པ་ནི། དེ་བཞིན་གཤེགས་པ་ཡབ་ཡུམ་གཉིས་སུ་མེད་པའི་་
ཡེ་ཤེས་ལྔའོ། །དེ་ལ་མེ་ལོང་ལྟ་བུའི་ཡེ་ཤེས་ནི། མི་འཁྲུགས་པ་སྟེ་རྡོ་རྗེའི་རྭ་་
དབུས་མའོ། །མཉམ་པ་ཉིད་ཀྱི་ཡེ་ཤེས་ནི་རིན་ཆེན་འབྱུང་ལྡན་ནོ། །སོ་སོར་
ཀུན་ཏུ་རྟོགས་པའི་ཡེ་ཤེས་ནི་སྣང་བ་མཐའ་ཡས་སོ། །བྱ་བ་གྲུབ་པའི་ཡེ་ཤེས་ནི་
གདོན་མི་ཟ་བར་གྲུབ་པའོ། །ཆོས་ཀྱི་དབྱིངས་རྣམ་པར་དག་པའི་ཡེ་ཤེས་ནི་རྣམ་
པར་སྣང་མཛད་དོ། །ཀ་ཞེས་བྱ་བ་ནི་དར་ཕྱངས་ཀྱི་ཕྲེང་བ་སྟེ། དེ་ཡང་ཡབ་
ཡུམ་ཐབས་དང་ཤེས་རབ་ཀྱི་རོལ་པས་བྱང་ཆུབ་ཀྱི་སེམས་རྩ་ཐམས་ཅད་དུ་དུས་་
གཅིག་དུ་འོད་དུ་ཞུ་ནས་ཡུམ་གྱི་མཁའ་ལ་བབས་པའོ། །སྨིན་ཞེས་བྱ་བ་ནི།
ཡབ་ཡུམ་ཐབས་དང་ཤེས་རབ་ཀྱི་རོལ་པས་བྱང་ཆུབ་ཀྱི་སེམས་དུས་གཅིག་ཏུ་མི་་་
འཇུག་སྟེ། རིམ་གྱིས་ཡུམ་གྱི་མཁའ་ལ་བབས་པའོ། །ས་ཞེས་བྱ་བ་ནི་རིན་པོ་
ཆེ་སྣ་ཚོགས་ཀྱི་ཕྲེང་བ་སྟེ། དེ་ལྟར་ཐབས་དང་ཤེས་རབ་ཀྱི་རོལ་པས་བྱང་ཆུབ་་
ཀྱི་སེམས་ཡུམ་གྱི་མཁའ་ལ་ཟླ་བའི་དཀྱིལ་འཁོར་ལྟ་བུ་ལས། ཡེ་ཤེས་ཀྱི་འོད་ཟེར་
སྣ་ཚོགས་འཕྲོ་བའོ། །དེ་ཡང་ཁ་དོག་ནག་པོ་མི་བསྐྱོད་པའི་ཡེ་ཤེས་ཀྱི་འོད་ཟེར་
རོ༑ །ཁ་དོག་དཀར་པོ་རྣམ་པར་སྣང་མཛད་ཀྱི་ཡེ་ཤེས་ཀྱི་འོད་ཟེར་རོ། །ཁ་


དོག་སེར་པོ་རིན་ཆེན་འབྱུང་ལྡན་གྱི་ཡེ་ཤེས་ཀྱི་འོད་ཟེར་རོ། །ཁ་དོག་དམར་པོ་
སྣང་བ་མཐའ་ཡས་ཀྱི་ཡེ་ཤེས་ཀྱི་འོད་ཟེར་རོ། །ཁ་དོག་ལྗང་གུ་ནི་གདོན་མི་ཟ་་
བར་གྲུབ་པའི་ཡེ་ཤེས་ཀྱི་འོད་ཟེར་རོ། །འོད་ཟེར་དེ་རྣམས་རིགས་དང་མཐུན་་
པར་སླར་བསྡུས་ནས་ཡེ་ཤེས་ཀྱི་སྒྲོན་མ་རིན་པོ་ཆེ་ཞེས་བྱའོ། །མ་ཞེས་བྱ་བ་ནི་རྡོ་
རྗེ་ཟླ་བའི་ཕྲེང་བའོ། །དེ་ཡང་དོན་དམ་པར་ཡབ་ཀྱི་བྱང་ཆུབ་ཀྱི་སེམས་སྐྱེ་བ་་་
མེད་པས་འགྲོ་བ་དང་མི་འགྲོ་བའི་འཇིག་རྟེན་ཀུན་ལ་ཁྱབ་པས། ཀུན་ཏུ་བཟང་
པོ་ཡེ་ཤེས་རྡོ་རྗེ་ཟླ་བའོ། །ཡ་ཞེས་བྱ་བ་ནི། རྡོ་རྗེ་ཉི་མའི་ཕྲེང་བའོ། །དེ་་
ཡང་འགྲོ་བ་དང་མི་འགྲོ་བའི་འཇིག་རྟེན་ཀུན་ལ་ཁྱབ་པའི་ཡུམ་ཀུན་ཏུ་བཟང་མོའི་
ཡེ་ཤེས་སྐྱེ་བ་མེད་པ་ནི་རྡོ་རྗེ་ཉི་མའོ། །དེ་ལྟར་གཞལ་ཡས་ཁང་གི་ཕྱི་དང་ནང་
གི་རྒྱན་དེ་རྣམས་གཅིག་ཏུ་བསྡུས་ཏེ། འབྲས་བུ་ཨ་ཏི་ཡོ་ག་མཐར་ཕྱིན་པ་ནི་མེ་
ལོང་གི་ཕྲེང་བའོ། །གཞན་ཡང་ཐུ་ཏ་མེ་ཀ་སྨིན་ས་མ་ཡེ་ཞེས་བྱ་བ་ནི། ཤུ་ཏ་
ཞེས་བྱ་བ་ནི་ཐོས་པའི་དོན། མེ་ཞེས་བྱ་བ་ནི་བདག་གིས་ཞེས་བྱ་སྟེ། བདག་
གང་ཞེ་ན། སྡུད་པ་པོ་རྡོ་རྗེ་ཆོས་སོ། །ཀ་སྨི་ས་མ་ཡེ་ཞེས་བྱ་བ་ནི། དུས་་་་་
གཅིག་ན་ཞེས་བྱ་སྟེ། དེ་ཡང་དུས་གང་ཞེ་ན། བཅོམ་ལྡན་འདས་སྟོན་པ་མི་་
བསྐྱོད་པས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་་་་
སྙིང་པོ་ཐབས་དང་ཤེས་རབ་ཀྱི་རོལ་པས་ས་བོན་ཟླ་བ་ལྟ་བུ་རྣམ་པར་སྣང་མཛད་
ཆེན་པོ་འོད་དུ་ཞུ་བར་མཛད་ནས། གསང་བ་འདུས་པའི་རྒྱུད་འབྱུང་བའི་རྒྱུ་རྡོ་
རྗེ་སྙིང་པོ་དང་། སྟོན་པ་མི་བསྐྱོད་པ་གཉིས་སུ་མེད་པར་ཡུམ་བཞིའི་གསང་བའི་
གཞལ་ཡས་ཁང་བཙུན་མོའི་བྷ་ག་ལ་བཞུགས་པའི་དུས་སུ། སྡུད་པ་པོ་རྡོ་རྗེ་ཆོས་
ཀྱིས་གསང་བ་འདུས་པ་ཇི་ལྟར་ཐོས་པ་ཐུགས་རྗེ་ཆེན་པོས་འགྲོ་བ་རྣམས་ཀྱི་དོན་་
དུ་བསྡུས་སོ། །སེམས་ཅན་གྱི་དུས་ལ་ནི་མི་སྦྱར་རོ། །དོན་དེའི་ཕྱིར་ན་དུས་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གཅིག་ན་ཞེས་བྱའོ།། །།
རྣམ་གྲངས་གཞན་དུ་ན། འཕགས་པ་པདྨའི་རྒྱལ་པོའི་བཞེད་ཀྱིས། ཨེ་
བཾ་མ་ཡའི་དོན་ནི། ཨེ་ཞེས་བྱ་བ་ནི། བཅོམ་ལྡན་འདས་རྡོ་རྗེ་སེམས་དཔས་་
འཇིག་རྟེན་གྱི་ཁམས་ཐམས་ཅད་དུ་འགྲོ་བ་རྣམས་ཀྱི་དོན་དུ། སྤྲུལ་པའི་སྐུ་ཤཱཀྱ་
ཐུབ་པ་བསྟན་ཏོ། །དེ་ལྟར་སྤྲུལ་པའི་སྐུ་ཤཱཀྱ་ཐུབ་པ་དེས་འཇིག་རྟེན་གྱི་ཁམས་་
ཐམས་ཅད་དུ། ཐེག་པ་འོག་མ་པ་རྣམས་བརྟུལ་ནས་བསྟན་པ་སྤེལ་ཏེ།
འགྲོ་བའི་དོན་མཐར་ཕྱུང་ནས། སེམས་ཅན་གྱིས་ཐེག་པ་ཆེན་པོའི་སྐལ་པ་དང་
ལྡན་པའི་ཕྱིར་དང་། སེམས་ཅན་གྱི་རང་བཞིན་གྱིས་སྲིད་པ་མི་རྟག་པ་ལ་རྟག་་
པར་ལྟ་བའི་ཕྱིན་ཅི་ལོག་གི་སྐྱོན་བསལ་བའི་ཕྱིར། བཅོམ་ལྡན་འདས་ཀྱི་རྩྭ་ཀུ་་་
ཤའི་གྲོང་ཁྱེར་དུ་ཐབས་ཀྱིས་ཡོངས་སུ་མྱ་ངན་ལས་འདའ་བར་མཛད་ནས། བཾ་
ཞེས་བྱ་བ་ནི། དེ་ལྟར་མྱ་ངན་ལས་འདས་ནས་སླར་ཆོས་ཀྱི་སྐུ་ལ་ཐིམ་པའོ། །
མ་ཞེས་བྱ་བ་ནི། མ་འོངས་པའི་སེམས་ཅན་རྣམས་ཀྱི་དོན་དུ་ཐུགས་རྗེ་ཆེན་པོས་
ཆོས་ཀྱི་སྐུ་ལས་སླར་སྤྲུལ་པའི་སྐུ་ཕྱུང་བའོ། །ཡ་ཞེས་བྱ་བ་ནི་ཡུམ་བཞིའི་གསང་
བའི་ཡེ་ཤེས་ཀྱི་གཞལ་ཡས་ཁང་དཔལ་གསང་བ་འདུས་པ་བཀའ་སྩལ་པའི་གནས།
ཉིད་ཀྱི་སྐུ་ལས་སྤྲུལ་ཏེ་མཛད་དོ། །ཐུ་ཏ་ཞེས་བྱ་བ་ནི། ཐབས་དང་ཤེས་རབ་
ཀྱི་རོལ་པས་གསང་བ་བྱང་ཆུབ་ཀྱི་སེམས་ཡུམ་གྱི་བྷ་གའི་དབུས་སུ་འདུས་པའོ། །
མེ་ཀ་ཞེས་བྱ་བ་ནི་དེ་ལྟར་འདུས་པའི་གསང་བ་བྱང་ཆུབ་ཀྱི་སེམས་སླར། ཉིད་་
ཀྱི་སྐུ་ལ་ཐིམ་ནས་གསང་བར་མཛད་དོ། །སྨིན་ས་ཞེས་བྱ་བ་ནི། སྟོན་པ་མི་་་
བསྐྱོད་པས་འགྲོ་བ་རྣམས་ཉོན་མོངས་པ་དང་བྲལ་ཞིང་། ཐེག་པ་ཆེན་པོའི་སྣོད་
དུ་གྱུར་པར་བྱ་བའི་ཕྱིར། ཐུགས་རྗེ་ཆེན་པོའི་ཞེ་སྡང་བསྐྱེད་སྟེ། ཉིད་ཀྱི་སྐུ་་
ལ་གསང་བའི་བྱང་ཆུབ་ཀྱི་སེམས་ལས། ཡེ་ཤེས་ཀྱི་འོད་ཟེར་སྣ་ཚོགས་བ་སྤུའི་བུ་


ག་ནས་སླར་སྤྲོས་ཏེ། འོད་ཟེར་དེ་དག་རེ་རེ་ལ་ཡང་སངས་རྒྱས་དང་བྱང་ཆུབ་་
སེམས་དཔའི་སྐུ་རྡུལ་ཕྲ་མོ་དང་མཉམ་པར་གྱུར་ནས། ཆོས་ཀྱི་དབྱིངས་སུ་་་
འདུས་སོ། །མ་ཡེ་ཞེས་བྱ་བ་ནི། ཡང་སྟོན་པ་མི་བསྐྱོད་པས་ཉིད་ཀྱི་སྐུ་ལས་ཡེ་
ཤེས་ཀྱི་འོད་ཟེར་བ་སྤུའི་བུ་ག་ནས་སྤྲོས་ནས། ཆོས་ཀྱི་དབྱིངས་སུ་ཁྱབ་པས་་་་་
སངས་རྒྱས་དང་བྱང་ཆུབ་སེམས་དཔའི་སྐུ་ལ་རེག་པས་གཉིས་སུ་མེད་པར་གྱུར་ཏེ།
སླར་སྟོན་པ་མི་བསྐྱོད་པའི་སྐུ་ལ་ཐིམ་ནས་གསང་བར་མཛད་དོ། །ཐུ་ཏ་མེ་ཀ་་་
སྨིན་ས་མ་ཡ་ཞེས་བྱ་བ་ནི། རྣམ་གྲངས་གཞན་དུ་ཡང་བཤད་པར་བྱ་སྟེ། ཐུ་
ཏ་ཞེས་བྱ་བ་ནི་ཐོས་པའི་དོན་ནོ། །མེ་ཞེས་བྱ་བ་ནི་བདག་གི་དོན་ནོ། །
བདག་གང་ཞེ་ན། སྡུད་པ་པོ་རྡོ་རྗེ་ཆོས་སོ། །ཀ་སྨིན་ས་མ་ཡེ་ཞེས་བྱ་བ་ནི།
བཅོམ་ལྡན་འདས་སྟོན་པ་མི་བསྐྱོད་པ་དེ་བཞིན་གཤེགས་པས། དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་སྙིང་པོ་ཐབས་དང་་
ཤེས་རབ་ཀྱི་རོལ་པས་འོད་དུ་ཞུ་བར་མཛད་ནས། བྱང་ཆུབ་ཀྱི་སེམས་རྡོ་རྗེ་་
བསྐྱེད་པའི་ས་བོན་ལ་སྟོན་པ་མི་བསྐྱོད་པ་ཐིམ་ནས། གཉིས་སུ་མེད་པར་བཙུན་
མོའི་བྷ་ག་ལ་བཞུགས་སོ། །དེ་ལ་བྱང་ཆུབ་ཀྱི་སེམས་རྡོ་རྗེའི་སྐུར་གྱུར་ཏོ། །
བྱང་ཆུབ་ཀྱི་སེམས་རྡོ་རྗེ་ཉིད་ཀྱི་སྐུ་ལས་སངས་རྒྱས་དང་བྱང་ཆུབ་སེམས་དཔའི་་་
འཁོར་སྤྲུལ་ནས། གསང་བའི་ཡེ་ཤེས་ཀྱི་གཞལ་ཡས་ཁང་དུ་བདེ་བའི་གདན་ལ་
འཁོར་དང་ལྡན་ཏེ། བཞུགས་པ་དེའི་ཚེ་ན་དུས་གཅིག་ན་ཞེས་བྱའོ། །ཡང་
རྣམ་པ་ཅིག་དུ་སྡུད་པ་པོ་རྡོ་རྗེ་ཆོས་ཀྱིས་གསང་བ་འདུས་པ་ཐོས་ནས། འགྲོ་་
བའི་དོན་དུ་བསྡུས་པ་ལ་དུས་གཅིག་ན་ཞེས་བྱའོ། །དེ་ལྟར་དུས་འདི་ལ་ནི་་་
སེམས་ཅན་གྱི་དུས་དང་མི་སྦྱར་རོ།། །།
གསང་བ་འདུས་པའི་འདི་སྐད་བདག་གིས་ཐོས་པ་དུས་གཅིག་ན། བཅོམ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་
སྙིང་པོ་བཙུན་མོའི་བྷ་ག་ལ་བཞུགས་སོ་ཞེས་བྱ་བའི་དོན་སློབ་དཔོན་ཆེན་པོ་བདེ་་
བའི་མྱུ་གུ་དང་། ཨཱ་ཙཱརྱ་ཆེན་པོ་ཞབས་དཀར་པོ་དང་། སློབ་དཔོན་ཆེན་པོ་་
དཔལ་རྡོ་རྗེ་རྣོན་པོ་དང་། འཕགས་པ་ཡེ་ཤེས་ཞབས་དང་། འཕགས་པ་པདྨའི་་་
རྒྱལ་པོ་རྣམས་ཀྱིས་འགྲེལ་པར་མཛད་པ་ལས། སློབ་དཔོན་ཆེན་པོའི་ཀུན་དགའི་
སྙིང་པོས་ཉིད་ཀྱི་འགྲེལ་པར་སྒྲ་དྲངས་ནས་བཤད་པར་ཤེས་པར་བྱའོ། །
འདི་སྐད་བདག་གིས་ཐོས་པ་ནས། རྡོ་རྗེ་སྙིང་པོ་བཙུན་མོའི་བྷ་ག་ལ་་་་
་བཞུགས་སོ་ཞེས་བྱ་བ་གོང་དུ་བཤད་ནས། ད་ནི་བརྗོད་དུ་ཡོད་པ་དང་བརྗོད་དུ་
མེད་པའི་སངས་རྒྱས་ཀྱི་ཞིང་རྡུལ་ཕྲ་མོ་དང་མཉམ་པའི་བྱང་ཆུབ་སེམས་དཔའ་་་་
སེམས་དཔའ་ཆེན་པོ་བཤད་པར་བྱ་སྟེ། དེ་ལ་བརྗོད་དུ་ཡོད་པ་ཞེས་བྱ་བ་ནི།
གྲངས་ཡོད་པ་སྨོས་སོ། །བརྗོད་དུ་མེད་པ་ཞེས་བྱ་བ་ནི། གྲངས་མེད་དེ་་་་
བགྲང་བ་ལས་ཀྱང་འདས་པའོ། །དེ་ཡང་གང་ཞེ་ན། བྱང་ཆུབ་སེམས་དཔའ་
སེམས་དཔའ་ཆེན་པོ། སངས་རྒྱས་ཀྱི་ཞིང་རྡུལ་ཕྲ་མོ་དང་མཉམ་པའི་སངས་་་་་
རྒྱས་དང་བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་མེད་པ་ལ་བགྲང་བ་
ལས་འདས་པ་ཞེས་བྱའོ། །གཞན་ཡང་བརྗོད་དུ་ཡོད་པ་ཞེས་བྱ་བ་གང་ཞེ་ན།
སྟོན་པ་རྡོ་རྗེ་འཛིན་གྱི་འཁོར་དེ་བཞིན་གཤེགས་པ་དང་། བྱང་ཆུབ་སེམས་་
དཔའ་ལ་བརྗོད་དུ་ཡོད་པ་ཞེས་བྱའོ། །གྲངས་ཡོད་པ་ཞེས་ཀྱང་བྱའོ། །རྣམ་
གྲངས་གཞན་དུ་ན་བརྗོད་དུ་ཡོད་པ་དང་བརྗོད་དུ་མེད་པ་བྱེ་བྲག་གསུམ་དུ་བཤད་
པར་བྱ་སྟེ། དེ་ལ་བརྗོད་དུ་ཡོད་པ་གང་ཞེ་ན། སྟོན་པ་རྡོ་རྗེ་འཛིན་གྱི་འཁོར་
ཏེ་གཅིག །སྟོན་པ་རྡོ་རྗེ་འཛིན་གྱི་ཡོན་ཏན་དང་གཉིས། སྟོན་པ་རྡོ་རྗེ་འཛིན་
གྱི་མཚན་ཏེ་དེ་ལྟར་གསུམ་མོ། །དེ་ཡང་འཁོར་ཇི་ལྟ་བུ་ཞེ་ན། སྟོན་པ་རྡོ་རྗེ་


འཛིན་ཐུགས་རྗེ་ཆེན་པོས་སེམས་ཅན་ཐམས་ཅད་ཐེག་པ་ཆེན་པོའི་ཆོས་བསྒྲུབ་་་་
པའི་སྐལ་བ་དང་ལྡན་པར་བྱ་བའི་ཕྱིར། གསང་བ་འདུས་པ་བཀའ་སྩལ་པའི་
དུས་སུ། དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་ཡུམ་དང་། ཐབས་་་་
དང་ཤེས་རབ་གཉིས་སུ་མེད་པའི་སྦྱོར་བས། ཡེ་ཤེས་ཀྱི་འཁོར་སྤྲུལ་ནས་ཕྱུང་ངོ་།།
དེ་ལ་ཡོན་ཏན་ཇི་ལྟ་བུ་ཞེ་ན། སྟོན་པ་ཉིད་ཀྱི་སྐུ་ལྷུན་གྱིས་གྲུབ་པའོ། །དེ་ལ་་
མཚན་ཞེས་བྱ་བ་ནི་སུམ་ཅུ་རྩ་གཉིས་སོ། །ཡང་བརྗོད་དུ་མེད་པ་ཞེས་བྱ་བ་ནི།
མདོ་སྡེ་དང་ཀྲི་ཡ་དང་ཡོ་ག་དང་། ཨ་ནུ་ཡོ་ག་དང་། མ་ཧཱ་ཡོ་ག་དང་། ཨ་
ཏི་ཡོ་ག་སོ་སོའི་ཕྱོགས་བཀའ་སྩལ་པ་ཡང་སེམས་ཅན་གྱི་མོས་པ་ཐ་དད་པས་དེ་་་་
གདུལ་བའི་ཕྱིར་ཐེག་པ་རིམ་པ་བཞིན་དུ་བསྟན་ནས། ཡེ་ཤེས་ཀྱི་རྫུ་འཕྲུལ་གྱིས་་
དཀྱིལ་འཁོར་དང་སྐུ་མང་པོ་འགྲོ་བའི་དོན་དུ་སྟོན་པས་འཁོར་སྤྲུལ་པ་མཛད་དོ། །
གཞན་ཡང་སྟོན་པས་ཐེག་པ་རིམ་པ་བཞིན་དུ་ལྷ་རྣམས་ཀྱི་བ་སྤུའི་བུ་ག་དང་།
སྟོན་པ་ཉིད་ཀྱི་བ་སྤུའི་བུ་ག་ནས། སངས་རྒྱས་དང་བྱང་ཆུབ་སེམས་དཔའ་མང་
པོར་སྤྲོས་པས་ཆོས་ཀྱི་དབྱིངས་སུ་ཁྱབ་པར་མཛད་དེ། སླར་བསྡུས་པ་ལ་བརྗོད་
དུ་མེད་པའི་འཁོར་ཞེས་བྱའོ། །དེ་ལྟར་ཐེག་པ་རིམ་པ་བཞིན་དུ་བསྟན་པའི་་་་་
འཁོར་བརྗོད་དུ་མེད་པ་ཡང་། མདོ་སྡེ་སེམས་ཅན་འདུལ་བའི་ཕྱིར་སྐྱེ་བ་མཛད།
ཀྲི་ཡ་ཏིང་ངེ་འཛིན་དང་། ཕྱག་རྒྱ་བཅིངས་ནས་དཀྱིལ་འཁོར་མེད་པ་དང་སྐུ་
མང་པོ་སྤྲུལ་པ་མཛད། ཡོ་ག་མཉམ་པ་ཉིད་ཀྱི་ཏིང་ངེ་འཛིན་གྱིས་དཀྱིལ་འཁོར་
དང་སྐུ་མང་པོ་སྤྲུལ་པ་མཛད་དོ། །ཨ་ནུ་ཡོ་ག་དཀྱིལ་འཁོར་དང་སྐུ་མང་པོ་སྟོན་
པའི་སྐུ་ལ་བྱང་ཆུབ་ཀྱི་སེམས་ངོ་བོར་ཁྱབ་པའོ། །མ་ཧཱ་ཡོ་ག་ཐབས་དང་ཤེས་་་
རབ་ཀྱི་རོལ་པས་བྱང་ཆུབ་ཀྱི་སེམས་འོད་དུ་ཞུ་ནས། བ་སྤུའི་བུ་ག་ནས་སངས་་
རྒྱས་དང་བྱང་ཆུབ་སེམས་དཔའ་སྤྲོ་བའོ། །ཨ་ཏི་ཡོ་ག་སྐུ་གསུང་ཐུགས་དབྱེར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མེད་པའི་ཆོས་ཀྱི་སྐུ་འགྲོ་བ་དང་མི་འགྲོ་བའི་འཇིག་རྟེན་ཡེ་ནས་ལྷུན་གྱིས་གྲུབ་་་
ནས་ཀུན་འཁོར་དུ་གྱུར་པའོ། །དེ་ལྟར་ཐེག་པ་རིམ་པ་བཞིན་དུ་བསྟན་པའི་་་
འཁོར་བརྗོད་དུ་མེད་པ་ཡང་འཕགས་པ་ཡེ་ཤེས་ཞབས་ཀྱི་བཞེད་སློབ་དཔོན་ཀུན་
དགའི་སྙིང་པོས་ཉིད་ཀྱི་འགྲེལ་པ་འདིར་སྒྲ་དྲངས་པའི། ཐེག་པ་ཆེན་པོ་་
གསང་བ་འདུས་པའི་འཁོར་སྨོས་པ་ནི། ཐབས་དང་ཤེས་རབ་གཉིས་སུ་མེད་་
པའི་རོལ་པས་བྱང་ཆུབ་སེམས་འོད་དུ་ཞུ་དེའི་ས་བོན་ལས། སངས་རྒྱས་དང་
བྱང་ཆུབ་སེམས་དཔའི་སྤྲུལ་པ་དེ་ལྟ་བུ་ལ་བརྗོད་དུ་མེད་པའི་འཁོར་ཞེས་བྱའོ། །
དེ་ལ་ཡོན་ཏན་ཞེས་བྱ་བ་ཇི་ལྟ་བུ་ཞེ་ན། སོ་སོའི་ཐེག་པའི་རིམ་པ་བཞིན་དུ་འགྲོ་
བའི་དོན་མཐར་ཕྱུང་ནས། འཕགས་པ་ཐམས་ཅད་ཀྱི་སྐུ་ལྷུན་གྱིས་གྲུབ་པའི་་་་་
བསོད་ནམས་ཀྱི་ཕུང་པོ་ལ་ཡོན་ཏན་བརྗོད་དུ་མེད་པ་ཞེས་བྱའོ། །མཚན་ཇི་ལྟ་་
བུ་ཞེ་ན། དེ་བཞིན་གཤེགས་པ་དང་། ཡུམ་དང་སེམས་དཔའ་དང་སེམས་མ་
དང་། ཁྲོ་བོ་དང་ཁྲོ་མོའི་སྐུའི་མཚན་ཉིད་སོ་སོར་འཛིན་པའོ། །དེ་ལྟར་བརྗོད་དུ་
ཡོད་པ་དང་། བརྗོད་དུ་མེད་པ་བཤད་པའི་དོན་དུ་ཤེས་པར་བྱའོ། །
ཡང་རྣམ་གྲངས་གཞན་དུ་ན། སྟོན་པའི་འཁོར་སངས་རྒྱས་དང་བྱང་ཆུབ་
སེམས་དཔའ་བརྗོད་དུ་ཡོད་པ་དང་། བརྗོད་དུ་མེད་པའི་ནང་ནས་གཙོ་བོ་་
རྣམས་ཀྱི་མཚན་སྨོས་ཏེ། དེ་ཡང་གང་ཞེ་ན། འདི་ལྟ་སྟེ། དམ་ཚིག་རྡོ་རྗེ་་
ཞེས་བྱ་བའི་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བྱ་བ་ནི་དངོས་སུ་ན།
བྱང་ཆུབ་སེམས་དཔའ་སེམས་དཔའ་ཆེན་པོ་ཀུན་ཏུ་བཟང་པོ་ལ་བྱའོ། །དེ་ལ་
དམ་ཚིག་ལ་ཡང་རྣམ་པ་གསུམ་སྟེ། ཕྱིའི་དམ་ཚིག་དང་ནང་གི་དམ་ཚིག་དང་
གསང་བའི་དམ་ཚིག་གོ། །དེ་ལ་ཕྱིའི་དམ་ཚིག་ནི། ཉན་ཐོས་ལ་སོགས་པ་་་
དང་། སེམས་ཅན་ཐེག་པ་ཆེན་པོའི་སྒོར་འཇུག་པའི་སྐལ་བ་དང་མི་ལྡན་པ་་


རྣམས་ལ་བསྲུང་བར་བྱ་བ་གང་ཡིན་པའོ། །ནང་གི་དམ་ཚིག་ནི། ཐབས་དང་
ཤེས་རབ་ཀྱི་རོལ་པས་བྱང་ཆུབ་ཀྱི་སེམས་ཡུམ་གྱི་མཁའ་ལ་སྤྲོས་ཏེ། དེ་བཞིན་་
གཤེགས་པ་ལྔའི་ཡེ་ཤེས་ཡི་གེའི་འབྲུ་ཧཱུྃ་ཨོཾ་ཨཱཿ སྭཱ་ཧཱའོ། །དེ་ལ་སོ་སོ་རིགས་མཐུན་
པའི་ཁ་དོག་ལ། ཧཱུཾ་མཐིང་ནག །ཨོཾ་དཀར་པོ། ཨཱཿདམར་པོ། སྭཱ་སེར་པོ།
ཧཱ་ལྗང་གུ་སྟེ། ཡི་གེ་འབྲུའི་ཁ་དོག་བསམས་ནས་ཡིག་འབྲུ་རེ་རེ་སོ་སོ་རིགས་་
དང་མཐུན་པའི་འོད་ཀྱི་དྲ་བ་འཕྲོ་བར་བསྒོམས། འོད་ཟེར་སླར་སྙིང་པོ་ལ་་་་་
འདུས་པས་སྙིང་པོ་འོད་དུ་ཞུ་བས་བར་མ། དེ་ནས་པདྨའི་སྣོད་ལ་རྡོ་རྗེའི་ལྕེས་
བླངས་ཏེ་གསོལ་བའི་དུས་སུ་ཆོས་ཐམས་ཅད་རང་བཞིན་གྱིས་རྣམ་པར་དག་པའི་
སྔགས་བྱིན་གྱིས་བརླབ་པ་འདི་བརྗོད་དོ། །ཨོཾ་སྭ་བྷཱ་བ་ཤུདྡྷ་སརྦ་དྷརྨ་སྭ་བྷཱ་བ་་་
ཤུདྷོ་ཧཾ། དེ་ལྟར་སྔགས་ལན་གསུམ་བརྗོད་ནས། རང་གི་ཡི་དམ་གྱི་ལྷའི་ང་་་
རྒྱལ་བསྐྱེད་པར་བྱའོ། །དེ་ནས་ཡང་ཆོས་ཐམས་ཅད་རང་བཞིན་གྱིས་སྟོང་པའི་
སྔགས་ལན་གསུམ་བརྗོད་དོ། །ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ་ཧཾ། དེ་
ལྟར་ནང་གི་དམ་ཚིག་ཅེས་བྱའོ། །གསང་བའི་དམ་ཚིག་ནི་ཐབས་དང་ཤེས་རབ་
ཀྱི་རོལ་པས་བྱང་ཆུབ་ཀྱི་སེམས་འོད་དུ་ཞུ་བར་མཛད་ནས ། དེའི་ས་བོན་ལས་་་་
གསང་བའི་ཐུགས་ཀར་སྐུ་གསུང་ཐུགས་ཀྱི་ངོ་བོ་ཡེ་ཤེས་སེམས་དཔའ་མེ་མར་ལྟ་བུ་
ཡེ་ཤེས་ཀྱི་འོད་ཟེར་སྣ་ཚོགས་འཕྲོ་འདུ་དང་ལྡན་པ་དེའི་དབུས་སུ་རྣལ་འབྱོར་པ་་
བདག་གི་ཡི་དམ་གྱི་ལྷ་དང་གཉིས་སུ་མེད་པའི་ཡིག་འབྲུ་བསམས་ནས་སྐུ་བསྐྱེད།
དེ་ནས་ཡང་ཐབས་དང་ཤེས་རབ་ཀྱི་རོལ་པས་གསང་བའི་ཐུགས་ཀ་ཡེ་ཤེས་སེམས་
དཔའི་དབུས་སུ་དཀྱིལ་འཁོར་གྱི་འཁོར་རིམ་པ་བཞིན་དུ་སོ་སོའི་ཡིག་འབྲུ་ལས་་་་
སྐྱེད་པར་བྱེད་པ་སྟེ། དེ་ལྟར་ན་གསང་བའི་དམ་ཚིག་ཅེས་བྱའོ། །དེ་ལ་རྡོ་རྗེ་
ཞེས་བྱ་བ་ནི། རྣམ་པ་གསུམ་སྟེ། ཕྱིའི་རྡོ་རྗེ་དང་། ཏིང་ངེ་འཛིན་གྱི་རྡོ་རྗེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་པཔ 
དང་། དོན་དམ་པའི་རྡོ་རྗེའོ། །དེ་ལ་ཕྱིའི་རྡོ་རྗེ་ནི། དགེ་བའི་བཤེས་་་
གཉེན་གྱིས་ཕྱག་མཚན་དང་། ཀུན་རྫོབ་འཕགས་པའི་སྐུ་རི་མོ་དང་། ལྡེར་་་
བཟོ་ལ་སོགས་པའི་ཕྱག་མཚན་ནོ། །དེ་ལ་དགེ་བའི་བཤེས་གཉེན་ལ་སོགས་པའི་
ཕྱག་མཚན་ནི། ལྕགས་དང་ཟངས་དང་འཁར་བ་ལ་སོགས་པའོ། །ཀུན་རྫོབ་
འཕགས་པའི་སྐུའི་ཕྱག་མཚན་ནི། ལྡེར་བཟོ་ན་འདམ་པའི་རྡོ་རྗེ། རི་མོ་ན་་་
མཚོན་གྱི་རྡོ་རྗེ། ལུགས་མ་ན་ཟངས་དང་གསེར་གྱི་རྡོ་རྗེའོ། །ཏིང་ངེ་འཛིན་་
གྱི་རྡོ་རྗེ་ནི། ཐབས་དང་ཤེས་རབ་ཀྱི་རོལ་པས་བྱང་ཆུབ་སེམས་འོད་དུ་ཞུ་བ་ལས།
གསང་བའི་ཐུགས་ཀར་སྐུ་དང་གསུང་དང་ཐུགས་ཀྱི་ངོ་བོ་ཡེ་ཤེས་སེམས་པར་གྱུར་
པ་ནི་ཏིང་ངེ་འཛིན་རྡོ་རྗེ་ཞེས་བྱའོ། །དོན་དམ་པའི་རྡོ་རྗེ་ནི། ངོ་བོ་མེད་དེ་་
ནམ་མཁའ་ལྟ་བུ་ཆོས་ཀྱི་སྐུ་འགྲོ་བ་དང་མི་འགྲོ་བའི་སྐུ་འཇིག་རྟེན་ཐམས་ཅད་ལ་
ཁྱབ་པ་སྟེ། དེ་ཡང་ནམ་མཁའ་ཅི་ལྟ་བུ་ཞེ་ན། མཚོན་ཆས་མི་ཆོད། མེས་་
མི་འཚིག །ཆུས་མི་རུལ། རླུང་གིས་མི་ཁྱེར་ཞིང་མི་སྐམས་མི་གཡོའོ། །
གཞན་ཡང་ལྷ་ཀླུ་གནོད་སྦྱིན་ཕྱི་ནང་གི་བདུད་དང་། རུ་དྲ་ལ་སོགས་པས་གནོད་
པར་མི་ནུས་སོ། །རང་བཞིན་གྱིས་སྟོང་པ་ངོ་བོ་མེད་པའོ། །དེ་ལྟ་བུའི་ཆོས་ཀྱི་
སྐུ་ནི་དོན་དམ་པའི་རྡོ་རྗེ་ཞེས་བྱའོ། །དེ་ལ་བྱང་ཆུབ་ཅེས་བྱ་བ་ནི། ཡུམ་སྟེ།
སྤྲུལ་པའི་སྐུ་ཐམས་ཅད་ཀྱི་རྐྱེན། སེམས་ཅན་ཐམས་ཅད་ལ་མཉམ་པའི་ཐུགས་་
རྗེའི་བདག་ཉིད། ཡུམ་ཀུན་ཏུ་བཟང་མོའོ། །སེམས་དཔའ་ཞེས་བྱ་བ་ནི་ཡབ་
སྟེ༑ སྤྲུལ་པའི་སྐུ་ཐམས་ཅད་ཀྱི་རྒྱུའོ། །ཐུགས་རྗེ་ཆེན་པོའི་གནས་བྱང་ཆུབ་
སེམས་ཀྱི་ངོ་བོ། དེ་བཞིན་གཤེགས་པའི་ཡེ་ཤེས་ལྔའོ། །དཔའ་ཞེས་བྱ་བ་ནི་་
དེ་ལྟར་ཡུམ་གྱི་ཡེ་ཤེས་ཀྱི་རྐྱེན་དང་། ཡབ་ཀྱི་བྱང་ཆུབ་སེམས་ཀྱི་རྒྱུ་གཉིས་སུ་་་
མེད་པ་ལས། སྐུ་ཕྱག་རྒྱར་གྱུར་པ་ནི་དཔའོ་ཞེས་བྱའོ། །སེམས་དཔའ་ཆེན་པོ་


ཞེས་བྱ་བ་ནི། སེམས་ཅན་གྱི་ཕུང་པོ་ཆེན་པོའི་རེ་བ་ཇི་ལྟར་སྐྱེས་པ་བཞིན་དུ་
གྲུབ་པར་བྱེད་པས། སེམས་དཔའ་ཆེན་པོ་ཞེས་བྱའོ། །གཞན་ཡང་འཕགས་་
པ་སྒེག་པ་རྡོ་རྗེའི་བཞེད་སློབ་དཔོན་ཆེན་པོ་ཀུན་དགའི་སྙིང་པོས་ཉིད་ཀྱི་འགྲེལ་་
པར་སྒྲ་དྲངས་པ། བྱང་ཆུབ་ནི་ཕྱག་རྒྱ། སེམས་དཔའ་ནི་འདོད་པ་སྟེ།
དེའི་ཕྱིར་བྱང་ཆུབ་སེམས་དཔའོ། །དེ་ཅིའི་ཕྱིར་ཞེ་ན། གཉིས་སུ་མེད་པར་་་་
གནས་པའི་དོན་ཏོ། །སེམས་དཔའ་ཆེན་པོ་ཞེས་བྱ་བ་ནི། བདེ་བ་ཆེན་པོ་ཡེ་
ཤེས་ལ་གནས་སོ་ཞེས་བྱ་བའི་ཐ་ཚིག་སྟེ། དེའི་ཕྱིར་སེམས་དཔའ་ཆེན་པོ་ཞེས་་
བྱའོ༑ །དོན་དེའི་ཕྱིར་ན། དམ་ཚིག་རྡོ་རྗེ་བྱང་ཆུབ་སེམས་དཔའ་སེམས་་་་་
དཔའ་ཆེན་པོའི་དོན་དུ་སྨོས་སོ། །
ད་ནི་སྐུ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བྱ་བ་ནི།
དངོས་སུ་ན་ཡ་མནྟ་ཀ་ལ་བྱ་སྟེ། དེ་བཞིན་གཤེགས་པ་རྣམ་པར་སྣང་མཛད་ཆེན་
པོའི་ཡེ་ཤེས་ཀྱི་འབྲས་བུའོ། །དེ་ལ་ཡང་སྐུ་རྡོ་རྗེ་ཞེས་བྱ་བ་ནི་རྣམ་པ་བཞི་སྟེ།
ཆོས་ཀྱི་སྐུ་དང་། ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུ་དང་།
བདེ་བའི་སྐུའོ། །དེ་ལ་ཆོས་ཀྱི་སྐུ་ནི་སྐུ་གསུང་ཐུགས་ཀྱི་ཡེ་ཤེས་དབྱེར་མེད་པ།
འགྲོ་བ་དང་མི་འགྲོ་བའི་འཇིག་རྟེན་ཀུན་ལ་ཁྱབ་པ་སྟེ། ངོ་བོ་ཉིད་མེད་པའོ། །
ལོངས་སྤྱོད་རྫོགས་པའི་སྐུ་ནི། སྟོན་པ་རྡོ་རྗེ་འཛིན་གྱིས་ཆོས་ཀྱི་སྐུ་ལས་ཐུགས་རྗེ་
ཆེན་པོས་འགྲོ་བ་རྣམས་ཀྱི་དོན་དུ། ཡབ་ཡུམ་གཉིས་སུ་མེད་པའི་རོལ་པས་་
བཙུན་མོའི་བྷ་ག་ལ་རྣམ་པར་སྣང་མཛད་ཆེན་པོ་བྱང་ཆུབ་སེམས་ཀྱི་ངོ་བོར་བྱིན་་
གྱིས་བརླབས་པའོ། །བྱང་ཆུབ་ཀྱི་སེམས་དེ་ལ་རྣམ་པར་སྣང་མཛད་ཞལ་གསུམ་
ཕྱག་རྒྱ་ཆོས་ཀྱི་འཁོར་ལོའི་ཕྱག་རྒྱ་དང་ལྡན་པ། སྐུ་མདོག་དཀར་པོ་ཟླ་བའི་འོད་
དང་འདྲ་བ། ཐུགས་རྗེ་ཆེན་པོས་ཁྲོ་བ་ལ་ཁྲོས་པའི་སྐུ་ཕྱག་རྒྱར་བསྐྱེད་པ་ལ་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལོངས་སྤྱོད་པའི་སྐུ་ཞེས་བྱའོ། །སྤྲུལ་པའི་སྐུ་ནི་རྣམ་པར་སྣང་མཛད་ཆེན་པོས་་་
འགྲོ་བ་རྣམས་ཀྱི་དོན་དུ་སྐྱེ་འཆི་དང་བྲལ་ཞིང་ཆོས་ཀྱི་སྐུ་འགྲུབ་པར་བྱ་བའི་ཕྱིར།
ཐུགས་རྗེ་ཆེན་པོས་ཁྲོས་ཏེ་སངས་རྒྱས་སྤྱན་དང་གཉིས་སུ་མེད་པའི་རོལ་པས་བྱང་
ཆུབ་སེམས་འོད་དུ་ཞུ་བར་མཛད་དོ། །དེ་ནས་གསང་བའི་ཐུགས་ཀ་དབང་པོ་་་
གཉིས་ཀྱི་དབུས་སུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཧཱུཾ་མཐིང་ནག་བསྐལ་པའི་་
མེ་ལྟར་ཡེ་ཤེས་ཀྱི་མེ་འབར་བ་འོད་དུ་ཞུ་ནས། བྱང་ཆུབ་ཀྱི་སེམས་སུ་གྱུར་ཏེ།
འགྲོ་བ་དང་མི་འགྲོ་བའི་འཇིག་རྟེན་གྱི་བདུད་ཀྱི་བདུད་གཤིན་རྗེ་གཤེད་ཀྱི་སྤྲུལ་་་
པའི་སྐུ་ཕྱག་རྒྱ་བསྐྱེད། དེ་ལྟར་བསྐྱེད་པ་ཡང་བསྒྲུབ་པ་པོ་རྣམས་ཀྱི་རྡོ་རྗེའི་སྐུ་
ཐོབ་པར་བྱ་བའི་ཕྱིར། རྣམ་པར་སྣང་མཛད་ཀྱིས་ཁྲོ་བོའི་ཚུལ་དུ་སྤྲུལ་པ་བསྟན་
ཏོ༑ །སྤྲུལ་པ་དེ་ཡང་ཁ་དོག་སྤྲིན་ནག་པོ་ལྟ་བུ། དབུ་རལ་པ་སྐལ་བའི་མེ་་་
ལྟར་གྱེན་དུ་འབར་བ། ཡུམ་ཁྲོ་མོའི་རྒྱལ་མོ་རོ་ལངས་མ་དང་དབང་པོ་གཉིས་་་
སྦྱོར་བའི་ཚུལ་དུ་གྱུར་པའོ། །དོན་དེའི་ཕྱིར་ན་སྤྲུལ་པའི་སྐུ་ཞེས་བྱའོ། །དེ་ལ་
བདེ་བའི་སྐུ་ཞེས་བྱ་བ་ནི་རྣམ་པ་གསུམ་སྟེ། དོན་དམ་པའི་བདེ་བའི་སྐུ་དང་།
ཀུན་རྫོབ་ཀྱི་བདེ་བའི་སྐུ་དང་། གསང་བའི་བདེ་བའི་སྐུའོ། །དེ་ལ་དོན་དམ་
པའི་སྐུ་ནི། འགྲོ་བ་དང་མི་འགྲོ་བའི་འཇིག་རྟེན་སྐུ་གསུང་ཐུགས་དབྱེར་མེད་་་་
པའི་ངོ་བོ་བྱང་ཆུབ་ཀྱི་སེམས་ཀུན་ཏུ་བཟང་པོ་སྟེ། འདོད་ཆགས་ཀྱང་མ་ཡིན།
འདོད་ཆགས་མ་ཡིན་པ་ཡང་མ་ཡིན་ཏེ། དོན་དམ་པར་དབུ་མ་དམིགས་སུ་མེད་
པ་ལ། དོན་དམ་པའི་བདེ་བའི་སྐུའོ། །ཀུན་རྫོབ་ཀྱི་བདེ་བའི་སྐུ་ནི། སེམས་
ཅན་ཐམས་ཅད་ཉོན་མོངས་ཀྱི་འདོད་ཆགས་སྤྱོད་པས། བདེ་བ་མྱོང་བའི་དུས་་
ལ་ཀུན་རྫོབ་ཀྱི་བདེ་བའི་སྐུ་ཞེས་བྱའོ། །གསང་བའི་བདེ་བའི་སྐུ་ཞེས་བྱ་བ་ནི།
ཐེག་པ་ཆེན་པོ་བསྒྲུབ་པ་པོས་ཡི་དམ་གྱི་ལྷ་དང་གཉིས་སུ་མེད་པའི་ང་རྒྱལ་བསྐྱེད་


ནས༑ ཐབས་དང་ཤེས་རབ་ཀྱི་རོལ་པས་བྱང་ཆུབ་ཀྱི་སེམས་འོད་དུ་ཞུ་བའི་
དུས་སུ། ཚིམ་ཞིང་བདེ་བའི་རྗེས་ལ་ཡི་དམ་གྱི་ལྷའི་དཀྱིལ་འཁོར་བསྐྱེད་དེ་་་
བསྒོམ༑ དེ་ནས་བདག་དང་དཀྱིལ་འཁོར་གཉིས་སུ་མེད་པར་བསམ། དེ་་
ནས་ཐབས་དང་ཤེས་རབ་ཀྱི་རོལ་པས་བྱང་ཆུབ་སེམས་ལས་བ་སྤུའི་བུ་ག་ནས།
འགྲོ་བ་དང་མི་འགྲོ་བའི་འཇིག་རྟེན་གྱི་ཁམས་ཐམས་ཅད། སངས་རྒྱས་དང་་་་
བྱང་ཆུབ་སེམས་དཔའ་ཡབ་ཡུམ་དང་ལྡན་པར་སྤྲོས་པས། སེམས་ཅན་ཐམས་་་
ཅད་སངས་རྒྱས་དང་བྱང་ཆུབ་སེམས་དཔའི་ཚུལ་དུ་ཡབ་ཡུམ་གྱི་རོལ་པས་ཚིམ་་་་
པར་བསམ་མོ། །དོན་དེའི་ཕྱིར་ན་གསང་བའི་བདེ་བའི་སྐུ་ཞེས་བྱའོ། །དེ་
ལྟར་སྐུ་བཤད་ནས་དེའི་འོག་དུ་རྡོ་རྗེ་དང་། སེམས་དཔའ་དང་སེམས་དཔའ་་་་་
ཆེན་པོ་ནི་གོང་དུ་བཤད་པ་དང་མཐུན་ནོ། །མདོར་ན་སྐུ་རྡོ་རྗེ་བྱང་ཆུབ་སེམས་
དཔའ་སེམས་དཔའ་ཆེན་པོ་ནི། དེ་བཞིན་གཤེགས་པ་རྣམ་པར་སྣང་མཛད་ཆེན་
པོའི་ཡེ་ཤེས་ཀྱི་འབྲས་བུ་སྟེ། འཆི་བདག་གི་བདུད་འཇོམས་པའི་ཁྲོ་བོ་ཆེན་པོ་་་
གཤིན་རྗེ་གཤེད་དུ་ཤེས་པར་བྱའོ། །
དེ་ལྟར་སྐུ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་དུ་་
གསུང་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་
ཡང་གསུང་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་བྱ་བ་ནི།
དངོས་སུ་ན་ཁྲོ་བོ་ཆེན་པོ་དཔལ་ལྡན་གཞན་གྱིས་མི་ཐུབ་པ་ལ་བྱའོ། །ཤེས་རབ་
གཤེད་ཅེས་ཀྱང་བྱའོ། །སྟོན་པ་རྡོ་རྗེ་འཛིན་གྱི་གསུང་སྟེ། དེ་ལ་ཡང་རྣམ་པ་
གསུམ་སྟེ་གང་ཞེ་ན། དོན་དམ་པའི་གསུང་དང་། ཀུན་རྫོབ་ཀྱི་གསུང་དང་།
གསང་བའི་གསུང་ངོ་། །དེ་ལ་དོན་དམ་པའི་གསུང་ནི། དེ་བཞིན་གཤེགས་པ་
ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ལ་ཤེས་རབ་ཀྱི་ཕ་རོལ་ཏུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཕྱིན་པའི་ཡེ་ཤེས་ཀྱི་གསུང་དང་ལྡན་ཏེ། དེ་ཡང་ཇི་ལྟ་བུ་ཞེ་ན། ཕྱི་ནང་གི་་
ཆོས་ཐམས་ཅད་ལ་ཐོགས་པ་མེད་པར་མཁྱེན་པ་སྟེ། སྟོན་པ་རྡོ་རྗེ་འཛིན་དང་་
འདྲའོ༑ །དོན་དེའི་ཕྱིར་ན་དོན་དམ་པའི་གསུང་ཞེས་བྱའོ། །ཀུན་རྫོབ་་
ཀྱི་གསུང་ནི། རྡོ་རྗེ་སེམས་དཔས་ཐུགས་རྗེ་ཆེན་པོས་འགྲོ་བ་རྣམས་ཀྱི་དོན་དུ།
སྤྲུལ་པ་སྣ་ཚོགས་ཀྱིས་ཐེག་པ་རིམ་པ་བཞིན་དུ་ཆོས་སྟོན་ཏེ། སངས་རྒྱས་དང་་
བྱང་ཆུབ་སེམས་དཔའི་སྤྲུལ་པའི་སྐུ་སྤྲུལ་ནས། འཁོར་དང་ལྡན་པས། སོ་སོ་་
མ་རིག་པའི་ཐེ་ཙོམ་གཅོད་པ་ལ་ཀུན་རྫོབ་ཀྱི་གསུང་ཞེས་བྱའོ། །གཞན་ཡང་་
སེམས་ཅན་ཐམས་ཅད་ཀྱིས་མ་རིག་པ་སྤངས་ཤིང་རིག་པ་དང་ལྡན་པར་བྱ་བའི་་
ཕྱིར༑ ཆོས་བསྟན་པ་དེ་ཡང་ཀུན་རྫོབ་ཀྱི་གསུང་ངོ་། །དེ་ལ་གསང་བའི་་
གསུང་ནི། ཐེག་པ་ཆེན་པོའི་བསྒྲུབ་པ་པོས་ཡི་དམ་གྱི་ལྷའི་ཆེ་བའི་ང་རྒྱལ་བསྐྱེད་
དེ༑ ཐབས་དང་ཤེས་རབ་ཀྱི་རོལ་པས་དབང་པོ་གཉིས་ཀྱི་མདུན་དུ་བྱང་ཆུབ་་
སེམས་བབས་པའི་ཚེ་ན། རྡོ་རྗེ་དང་པདྨའི་སྒྲ་གྲག་པ་ནི་གསང་བའི་གསུང་ངོ་། །
གཞན་ཡང་དགེ་བའི་བཤེས་གཉེན་གྱིས་དུས་ནམ་ཡང་རུང་བར་སྔགས་བརྗོད་པ་་
དང་། རྡོ་རྗེའི་དབྱངས་བླངས་པ་ཡང་གསང་བའི་གསུང་ཞེས་བྱའོ། །དོན་་་་
དེའི་ཕྱིར་ན་གསང་བའི་གསུང་དུ་ཤེས་པར་བྱའོ། །དེ་ལ་གཞན་ཡང་ཀུན་རྫོབ་དུ་
འགྲོ་བ་རྣམས་ཀྱི་ཉོན་མོངས་པའི་བདུད་འཇོམས་ཤིང་། ཡེ་ཤེས་ཆེན་པོ་གྲུབ་་་་
པར་བྱ་བའི་ཕྱིར། གསུང་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་་་་་
ཤེས་རབ་གཤེད་ཀྱི་སྐུ་ཕྱག་རྒྱ་བསྐྱེད་པའི་ཚུལ་ནི། སྟོན་པ་རྡོ་རྗེ་འཛིན་གྱིས་ཀུན་
རྫོབ་ཏུ་ཐུགས་རྗེ་ཆེན་པོ་ཞེ་སྡང་གི་སྐུ་ཕྱག་རྒྱར་སྤྲུལ་ནས་ཡབ་ཡུམ་གཉིས་སུ་མེད་
པའི་རོལ་པས། བཙུན་མོའི་བྷ་ག་ལ་བྱང་ཆུབ་སེམས་འོད་དུ་ཞུ་བར་མཛད་དོ། །
དེ་ནས་གསང་བའི་ཐུགས་ཀ་དབང་པོ་གཉིས་ཀྱི་དབུས་སུ་མེ་ལོང་ལྟ་བུའི་ཡེ་་་


ཤེས་ཀྱི་ངོ་བོ་ཧཱུཾ་ཟླ་བ་དང་ཀུནྡ་དང་བའི་འོ་མའི་མདོག་ལྟར་ཤིན་ཏུ་དཀར་བ།
བསྐལ་པའི་མེ་ལྟར་ཡེ་ཤེས་ཀྱི་མེ་འབར་བ་འོད་དུ་ཞུ་ནས་བྱང་ཆུབ་ཀྱི་སེམས་སུ་་་་་
གྱུར་ཏོ། །དེ་ཡང་སེམས་ཅན་ཐམས་ཅད་ཀྱི་ཉོན་མོངས་པའི་བདུད་འཇོམས་
པའི་སྤྲུལ་པ་གཞན་གྱིས་མི་ཐུབ་པའི་སྐུ་ཕྱག་རྒྱར་བསྐྱེད་དོ། །དེ་ལྟར་བསྐྱེད་པ་
ཡང་སྒྲུབ་པ་པོ་རྣམས་ཀྱིས་རྡོ་རྗེ་གསུང་ཐོབ་པར་བྱ་བའི་ཕྱིར། རྡོ་རྗེ་འཛིན་གྱིས་
ཁྲོ་བོའི་ཚུལ་དུ་སྤྲུལ་པ་བསྟན་ཏོ། །སྤྲུལ་པ་དེ་ཡང་ཁ་དོག་སྤྲིན་དཀར་པོ་དང་ཟླ་
བ་འབུམ་ཕྲག་བརྒྱའི་འོད་ལྟར་ཤིན་ཏུ་དཀར་བ། དབུ་རལ་བསྐལ་པའི་མེ་ལྟར་་
གྱེན་དུ་འབར་བ། ཡེ་ཤེས་ཀྱི་སྤྲུལ་པའི་སྦྲུལ་སྣ་ཚོགས་ཀྱིས་སྐུ་རབ་ཏུ་བརྒྱན་པ།
ཡུམ་ཁྲོ་མོའི་རྒྱལ་མོ་གཞན་གྱིས་མི་ཐུབ་མ་དང་། དབང་པོ་གཉིས་སྦྱོར་བའི་ཚུལ་
དུ་གྱུར་པའོ། །རྣམ་གྲངས་གཞན་དུ་ན། པྲཛྙཱནྟ་ཀ་ཤེས་རབ་གཤེད་ཅེས་ཀྱང་
བྱའོ༑ །དེ་ལ་ཤེས་རབ་གཤེད་གང་ཞེ་ན། སེམས་ཅན་ཐམས་ཅད་ཉོན་་་
མོངས་པའི་དབང་གིས། རྟག་ཏུ་མི་དགེ་བ་བྱེད་ཅིང་ཕྱིན་ཅི་ལོག་གི་ཤེས་རབ་་་
ཉོན་མོངས་པ་ཅན་དེ་བཅོམ་ནས། ཡེ་ཤེས་ཀྱི་ཤེས་རབ་མཐར་ཕྱིན་ཏེ། སྟོན་
པ་རྡོ་རྗེ་འཛིན་ལྟར་ཕྱི་ནང་གི་ཆོས་ཐམས་ཅད་ལ་མཁས་པས། དེའི་ཕྱིར་ན་ཤེས་་
རབ་གཤེད་ཅེས་བྱའོ། །གཞན་གྱིས་མི་ཐུབ་པ་ཞེས་བྱ་བ་ནི། གཞན་ནང་གི་
ཉོན་མོངས་པའི་བདུད་ཀྱིས་མི་ཐུབ་པ་ལ་གཞན་གྱིས་མི་ཐུབ་པ་ཞེས་བྱའོ། །རྣམ་
གྲངས་གཞན་དུ་ན། ཕྱིའི་ཚངས་པ་དང་། དབང་ཕྱུག་ཆེན་པོ་དང་། རུ་དྲ་
ལ་སོགས་པའི་འཇིག་རྟེན་གྱི་ལྷ་ཐམས་ཅད་དང་སེམས་ཅན་གྱིས་ཕྱིའི་ཆོས་ལ་ལྟ་བ་
ཞེན་པ་ཐམས་ཅད་ཀྱིས་ཐེ་ཚོམ་རྒོལ་བའི་གནོད་པས་མི་ཚུགས་པ་ལ་གཞན་གྱིས་མི་
ཐུབ་པ་ཞེས་བྱའོ། །དེ་ཡང་ཅིའི་ཕྱིར་མི་ཐུབ་པ་ཞེས་བྱ་ཞེ་ན། ཐུགས་རྡོ་རྗེ་མེ་
ལོང་ལྟ་བུའི་ཡེ་ཤེས་ཀྱི་འབྲས་བུ་ཡིན་པའི་ཕྱིར་རོ། །དེ་ལྟར་གཞན་གྱིས་མི་ཐུབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པ་བཤད་ནས་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོ་ནི་
གོང་དུ་བཤད་པ་དང་མཐུན་ནོ། །འོག་ནས་འབྱུང་བ་ཡང་འདི་དང་མཐུན་པར་
ཤེས་པར་བྱའོ། །དོན་དེའི་ཕྱིར་ན་གསུང་རྡོ་རྗེ་བྱང་ཆུབ་སེམས་དཔའ་སེམས་་་་་
དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་གསུང་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་དུ།
ཐུགས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་
ཡང་དངོས་སུ་ན་ཁྲོ་བོ་ཆེན་པོ་པདྨནྟ་ཀ་མའི་གཤེད་ལ་བྱའོ། །དངོས་སུ་ན་སྟོན་
པ་རྡོ་རྗེ་འཛིན་གྱི་ཐུགས་སྟེ། དེ་ཡང་རྣམ་པ་གསུམ་སྟེ་གང་ཞེ་ན། དོན་དམ་
པའི་ཐུགས་དང་། ཀུན་རྫོབ་ཀྱི་ཐུགས་དང་། གསང་བའི་ཐུགས་སོ། །དེ་ལ་
དོན་དམ་པའི་ཐུགས་ནི། སྟོན་པ་རྡོ་རྗེ་འཛིན་གྱི་ཐུགས་ཆོས་ཀྱི་སྐུ་སྟེ། འགྲོ་
བ་དང་མི་འགྲོ་བའི་འཇིག་རྟེན་ཐམས་ཅད་ཁྱབ་པའོ། །ཀུན་རྫོབ་ཀྱི་ཐུགས་ནི།
ཕྱི་ནང་གི་དོན་ཐམས་ཅད་གྲུབ་པར་བྱེད་པའོ། །གསང་བའི་ཐུགས་ནི། བྱང་་
ཆུབ་སེམས་ཀྱི་ངོ་བོ་ལ་བྱ་སྟེ། དེ་ཡང་ཡབ་ཡུམ་གཉིས་སུ་མེད་པའི་རོལ་པས་་
བྱང་ཆུབ་ཀྱི་སེམས་འོད་དུ་ཞུ་བ་ལས། ཡི་དམ་གྱི་ལྷའི་དཀྱིལ་འཁོར་བསྐྱེད་ནས།
བ་སྤུའི་བུ་ག་ནས་ཡེ་ཤེས་ཀྱི་འོད་ཟེར་སྤྲོས་པས་ཆོས་ཀྱི་དབྱིངས་སུ་ཁྱབ་ནས།
སླར་བ་སྤུའི་བུ་གར་བསྡུས་པ་ལས་དཀྱིལ་འཁོར་འོད་དུ་ཞུ་ནས། ཡེ་ཤེས་ཀྱི་འོད་
ཟེར་གྱི་ཕུང་པོར་གྱུར་ཏེ། དེ་ལས་བྱང་ཆུབ་ཀྱི་སེམས་རྒྱ་མཚོ་དེ་བཞིན་གཤེགས་
པ་ལྔའི་ངོ་བོ་ཁ་དོག་ལྔ་དང་ལྡན་པར་བྱིན་གྱིས་བརླབས་ཏེ་གསོལ་བས། སྐུ་ལ་་
ཁྱབ་པ་ལ་གསང་བའི་ཐུགས་ཞེས་བྱའོ། །རྣམ་གྲངས་གཞན་དུ་ན། ཀུན་རྫོབ་
ཏུ་འགྲོ་བ་རྣམས་ཀྱི་དོན་དུ་ལྷའི་བུའི་བདུད་འཇོམས་ཤིང་ཡེ་ཤེས་ཆེན་པོར་གྲུབ་་་
པར་བྱ་བའི་ཕྱིར། ཐུགས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་་་་་་


པདྨནྟ་ཀའི་སྐུ་ཕྱག་རྒྱར་བསྐྱེད་པའི་ཚུལ་ནི། སྟོན་པ་རྡོ་རྗེ་འཛིན་གྱིས་ཆོས་ཀྱི་སྐུ་
ལས་ཐུགས་རྗེ་ཆེན་པོས་འགྲོ་བ་རྣམས་ཀྱིས་དོན་ཏོ། །ཡབ་ཡུམ་གཉིས་སུ་་་་་
མེད་པའི་རོལ་པས་བཙུན་མོའི་བྷ་ག་ལ། བྱང་ཆུབ་སེམས་ས་བོན་ཟླ་བ་ལྟ་བུའི་་
ངོ་བོར་བྱིན་གྱིས་བརླབས་ནས། བྱང་ཆུབ་ཀྱི་སེམས་དེ་ལས་སྣང་བ་མཐའ་ཡས་
ཞལ་གསུམ་ཕྱག་དྲུག །སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་།
སེམས་ཅན་ཐམས་ཅད་ཡེ་ཤེས་ཆེན་པོའི་འདོད་ཆགས་ཀྱི་དྲིས་ཚིམ་པར་བྱེད་པའི་
པདྨའི་ཕྱག་རྒྱ་འདབ་མ་མཐའ་ཡས་པ་ཕྱག་ན་བསྣམས། སྐུ་མདོག་པདྨ་རཱ་ག་་་་
ལྟར་དམར་བ། ཡུམ་ན་བཟའ་དཀར་མོ་དང་ལྡན་པ། སྟོན་པ་མི་འཁྲུག་པ་་་
ཡབ་ཡུམ་གཉིས་སུ་མེད་པའི་སྤྱི་བོ་ན། དབང་བསྐུར་བར་བསྐྱེད། དེ་ནས་་་་་
སྣང་བ་མཐའ་ཡས་ཆེན་པོས་འགྲོ་བ་རྣམས་ཀྱི་དོན་དུ་ཉོན་མོངས་པ་འདོད་ཆགས་
དང་བྲལ་ཞིང་། རྡོ་རྗེའི་ཐུགས་ཐོབ་པར་བྱ་བའི་ཕྱིར། ཐུགས་རྗེ་ཆེན་པོས་་་
ཁྲོས་ཏེ་ན་བཟའ་དཀར་མོ་དང་གཉིས་སུ་མེད་པའི་རོལ་པས་བྱང་ཆུབ་ཀྱི་སེམས་་་
འོད་དུ་ཞུ་བར་མཛད་དོ། །དེ་ནས་གསང་བའི་ཐུགས་ཀ་དབང་པོ་གཉིས་ཀྱི་་་་་
དབུས་སུ། སོ་སོར་ཀུན་ཏུ་རྟོག་པའི་ཡེ་ཤེས་ཀྱི་ངོ་བོ་ཧཱུཾ་དམར་པོ་བསྐལ་པའི་མེ་
ལྟར་ཡེ་ཤེས་ཀྱི་མེ་འབར་བ་འོད་དུ་ཞུ་ནས། བྱང་ཆུབ་ཀྱི་སེམས་སུ་གྱུར་ཏེ།
སེམས་ཅན་ཐམས་ཅད་ཀྱི་ཉོན་མོངས་པའི་འདོད་ཆགས་དང་བྲལ་ཞིང་ལྷའི་བུའི་་
བདུད་འཇོམས་པའི་ཁྲོ་བོ་ཆེན་པོ་པདྨའི་གཤེད་ཀྱི་སྐུ་ཕྱག་རྒྱར་བསྐྱེད་དོ། །ཁྲོ་བོ་
དེ་སྐུ་མདོག་བནྡུ་ཀ་ལྟར་ཤིན་ཏུ་དམར་བ་དབུ་རལ་བསྐལ་པའི་མེ་ལྟར་ཤིན་ཏུ་་་་་་
འབར་བ། ཡེ་ཤེས་སྦྲུལ་སྣ་ཚོགས་ཀྱིས་སྐུ་བརྒྱན་པ། ཡུམ་ཁྲོ་མོའི་རྒྱལ་མོ་ཁྲོ་་་་་
གཉེར་མ་དང་། དབང་པོ་གཉིས་སྦྱོར་བའི་ཚུལ་དུ་གྱུར་པའོ། །གཞན་ཡང་པདྨའི་
གཤེད་ཞེས་བྱ་བ་ནི། པདྨ་ནི་ཉོན་མོངས་པའི་འདོད་ཆགས་སྐྱེ་བའི་ཚུལ་ལོ། །དེ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཞོམ་པ་དང་ལྷའི་བུའི་བདུད་གཞོམ་པའི་ཕྱིར་ཕྱག་རྒྱར་སྤྲུལ་ཏེ། སྣང་བ་མཐའ་
ཡས་ཀྱི་ཡེ་ཤེས་ཀྱི་འདོད་ཆགས་ཀྱི་འབྲས་བུ་མཐར་ཕྱིན་པས་ན་པདྨའི་གཤེད་ཅེས་
བྱའོ༑ །དེ་ཅིའི་ཕྱིར་པད་མའི་གཤེད་ཅེས་བྱ་ཞེ་ན། གསུང་རྡོ་རྗེ་སོ་སོར་རྟོགས་་་
པའི་ཡེ་ཤེས་ཀྱི་འབྲས་བུ་ཡིན་པའི་ཕྱིར་རོ། །དེ་ལྟར་པདྨའི་གཤེད་བཤད་ནས།
དེའི་འོག་ཏུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོའི་་་་
དོན་ནི་གོང་དུ་བཤད་པ་དང་མཐུན་ནོ། །དོན་དེའི་ཕྱིར་ན་ཐུགས་རྡོ་རྗེ་བྱང་ཆུབ་
སེམས་དཔའ་སེམས་དཔའ་ཆེན་པོར་བཤད་པར་ཤེས་པར་བྱའོ། །
དེ་ལྟར་ཐུགས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
ཏིང་ངེ་འཛིན་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ།
དེ་ཡང་དངོས་སུ་ན། ཁྲོ་བོའི་རྒྱལ་པོ་ཆེན་པོ་བགེགས་ཀྱི་གཤེད་ལ་བྱའོ། །
བཤད་པར་བྱ་སྟེ། དེ་ཉིད་སྟོན་པ་རྡོ་རྗེ་འཛིན་གྱི་ཏིང་ངེ་འཛིན་དུ་གསུངས་སོ། །
དེ་ལ་ཡང་རྣམ་པ་གསུམ་སྟེ། གང་ཞེ་ན། ཕྱིའི་ཏིང་ངེ་འཛིན་དང་། ནང་་
གི་ཏིང་ངེ་འཛིན་དང་། གསང་བའི་ཏིང་ངེ་འཛིན་ནོ། །དེ་ལ་ཕྱིའི་ཏིང་ངེ་་་་
འཛིན་ནི་སྟོན་པ་རྡོ་རྗེ་འཛིན་གྱི་ཏིང་ངེ་འཛིན་ཏེ། རྡོ་རྗེ་འཛིན་གྱི་ཡེ་ཤེས་ཀྱི་ངོ་
བོར་གསུངས་སོ། །བཤད་པར་བྱ་སྟེ། དོན་དམ་པའི་ངོ་བོ་འགྲོ་བ་དང་མི་་་་་་
འགྲོ་བའི་འཇིག་རྟེན་གྱི་ཁམས་ཐམས་ཅད་ལ་ཆོས་ཀྱི་སྐུའི་ངོ་བོ་དཔལ་རྡོ་རྗེ་སེམས་
དཔའི་ངོ་བོས་ཁྱབ་པར་གསུངས་སོ། །དེ་ནི་རྩྭ་དང་ཤིང་དང་རྡོ་ལ་སྩོགས་པ་་་་
ཐམས་ཅད་དམ། ཡང་ན་སེམས་ཅན་ཐམས་ཅད་ལ། རྡོ་རྗེ་སེམས་དཔའི་ངོ་
བོ་སྒྲུབ་པ་པོས་ཉིད་དང་མི་ཕྱེད་སོ་སོ་མ་ཡིན་པའི་ཏིང་ངེ་འཛིན་དུ་སྨོས་ཏེ། དེ་
ལྟར་ཕྱིའི་ཏིང་ངེ་འཛིན་དུ་ཤེས་པར་བྱའོ། །དེ་ནས་ནང་གི་ཏིང་ངེ་འཛིན་བཤད་
པར་བྱ་སྟེ། གང་ཡིན་ན། སྒྲུབ་པ་པོ་རྣམས་ཀྱི་ཕུང་པོ་ལྔ་ལ་གནས་པའི་ཉོན་


མོངས་པ་རྣམ་པ་ལྔ་མེད་པར་བྱ་བའི་ཕྱིར། ཏིང་ངེ་འཛིན་ཅེས་བྱའོ། །གསལ་
བར་བསྟན་པར་བྱ་སྟེ་གང་ཡིན་ན། བསྒྲུབ་པ་པོའི་ལུས་ནི་མི་རྟག་པ་མི་གཙང་་
བའི་གྲོང་ཁྱེར་དེ་ནི་དུས་རྟག་ཏུ་ནད་རྣམས་ཀྱི་སྡུག་བསྔལ་གྱིས་ཉམ་ཐག་པར་་
འགྱུར་བ་དེ་རྡོ་རྗེ་སེམས་དཔར་བསྒྲུབ་པར་བྱ་བའི་ཕྱིར། མདུན་དུ་སྨོས་པའི་་
ཕུང་པོ་ལྔ་དེ་བཞིན་གཤེགས་པའི་ལྔའི་ཏིང་ངེ་འཛིན་གྱིས་བསྒྲུབ་པར་བྱའོ། །
ཉོན་མོངས་པ་ལྔ་གང་ཡིན་ན། དེ་ནི་དེ་བཞིན་གཤེགས་པ་ལྔའི་ཡེ་ཤེས་ཀྱི་ངོ་བོ་
ཏིང་ངེ་འཛིན་གྱིས་གྲུབ་པར་འགྱུར་རོ། །རྒྱས་པར་བཤད་པར་བྱ་སྟེ་གང་ཡིན་ན།
གཏི་མུག་ནི་རྣམ་པར་སྣང་མཛད་དམ་ཆོས་ཀྱི་དབྱིངས་རྣམ་པར་དག་པའི་ཡེ་ཤེས་
ཀྱི་ངོ་བོ་ཏིང་ངེ་འཛིན་གྱིས་གྲུབ་པར་འགྱུར་རོ། །ཞེ་སྡང་མི་བསྐྱོད་པ་མེ་ལོང་ལྟ་
བུ་ཡེ་ཤེས་ཀྱི་ངོ་བོ་ཏིང་ངེ་འཛིན་གྱིས་གྲུབ་པར་འགྱུར་རོ། །ང་རྒྱལ་ནི་རིན་ཆེན་
འབྱུང་ལྡན་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཏིང་ངེ་འཛིན་གྱིས་གྲུབ་པར་འགྱུར་རོ། །
འདོད་ཆགས་ནི་སྣང་བ་མཐའ་ཡས་སོ་སོར་རྟོག་པའི་ཡེ་ཤེས་ཀྱི་ངོ་བོ་ཏིང་ངེ་་་་
འཛིན་གྱིས་གྲུབ་པར་འགྱུར་རོ། །ཕྲག་དོག་ནི་གདོན་མི་ཟ་བར་གྲུབ་པ་བྱ་བ་་་་
ནན་ཏན་གྱི་ཡེ་ཤེས་ཀྱི་ངོ་བོ་ཏིང་ངེ་འཛིན་གྱིས་གྲུབ་པར་འགྱུར་རོ། །དེ་ལྟ་བུའི་
ཡོན་ཏན་དང་ལྡན་པའི་ཡེ་ཤེས་རྣམ་པ་ལྔ་རྣམས་གཅིག་པའི་ངོ་བོ་ཡིག་འབྲུ་ཧཱུཾ་་་་་
དཔལ་རྡོ་རྗེ་སེམས་དཔའ་བསྐྱེད་པའི་ས་བོན། གཞན་ཡང་ཡེ་ཤེས་སེམས་དཔའ་
ཉིད་ཀྱི་ངོ་བོ། དཀྱིལ་འཁོར་གྱི་ལྷ་ཐམས་ཅད་ཀྱི་འབྱུང་བའི་གནས་ཏེ། སྒྲུབ་
པ་པོས་དངོས་གྲུབ་མ་ཐོབ་ཀྱི་བར་དུ་སེམས་བརྟན་པས་ཏིང་ངེ་འཛིན་གྱིས་རྡོ་རྗེ་་
སེམས་པའི་འབྲས་བུ་བསྒྲུབ་པར་བྱའོ། །དེ་ལྟར་ནང་གི་ཏིང་ངེ་འཛིན་དུ་ཤེས་་་
པར་བྱའོ། །དེ་ནས་གསང་བའི་ཏིང་ངེ་འཛིན་བཤད་པར་བྱ་སྟེ། གང་ཡིན་ན་
དཔལ་རྡོ་རྗེ་སེམས་པའི་དོན་དམ་པའི་བྱང་ཆུབ་ཀྱི་སེམས་འགྲོ་དང་མི་འགྲོའི་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
འཇིག་རྟེན་གྱི་ཁམས་ཐམས་ཅད་ལ་ཁྱབ་ནས་གནས་པ། ཀུན་ཏུ་བཟང་པོའི་ངོ་
བོ་དེ། འགྲོ་བའི་དོན་གྱི་ཕྱིར་དཔལ་རྡོ་རྗེ་སེམས་པ། མ་མཱ་མ་ཀཱི་དང་་་
ཐབས་དང་ཤེས་རབ་ཀྱིས་རོལ་པས། ལོངས་སྤྱོད་རྫོགས་པའི་སྐུ་ཕྱག་རྒྱའི་ངོ་་
བོས་ཡེ་ཤེས་ཀྱི་ཁུ་བ་བྱང་ཆུབ་སེམས་ཀྱི་ངོ་བོ་མཱ་མ་ཀཱིའི་གྷ་གའི་དབུས་སུ་འོད་དུ་
ཞུ་བར་མཛད་དེ། དྲི་མ་མེད་པ་ཟླ་བ་ལྟ་བུ་ས་བོན་གྱི་ངོ་བོ་ལ། འགྲོ་བ་རིས་
དྲུག་གི་སེམས་ཅན་ལ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ངོ་བོ་
ཐུགས་རྗེ་ཆེན་པོས་ཆོས་ཀྱི་དབྱིངས་ཀྱི་གནས་སུ་གང་བ་ཁྱབ་པར་སྤྲོ་བར་བྱའོ། །
དེ་ནས་བྱང་ཆུབ་ཀྱི་སེམས་ཁྱད་པར་གྱིས་བཤད་པར་བྱ་སྟེ། བྱང་ཆུབ་ཀྱི་སེམས་
ཡེ་ཤེས་རྣམ་པ་ལྔ་དང་ལྡན་པ་རྡོ་རྗེ་སེམས་དཔའི་འབྲས་བུ་ཆོས་ཀྱི་སྐུའི་ངོ་བོ་དེ།
སྒྲུབ་པ་པོས་རྡོ་རྗེ་སེམས་དཔའི་མི་ཕྱེད་པའི་ངོ་བོས་ཏིང་ངེ་འཛིན་གྱིས་བསྒྲུབ་པར་
བྱའོ༑ །དེ་ཁྱད་པར་གྱིས་བཤད་པར་བྱ་སྟེ། སྒྲུབ་པ་པོས་ཁྲུས་མཁས་ཀྱི་བུ་མོ་
ལོ་བཅུ་གཉིས་པ་རྙེད་ན་མཁས་པས་བཟུང་སྟེ། ཡེ་ཤེས་ཀྱི་ལྷ་མོས་དམིགས་ལ་མཱ་
མ་ཀཱི་རྡོ་རྗེའི་རིགས་ཀྱི་དགའ་མ་ཡིན་པར་བྱིན་གྱིས་བརླབ་པོ། །དེའི་འོག་དུ་་
ཐབས་དང་ཤེས་རབ་ཀྱི་རོལ་པས་དམ་ཚིག་གི་ཁུ་བ་བདུད་རྩིའི་ངོ་བོ་བྱང་ཆུབ་ཀྱི་
སེམས་ཤེས་རབ་མའི་བྷ་གའི་དབུས་སུ་འོད་དུ་ཞུ་བར་བྱ་སྟེ། རྣམ་པར་སྣང་་་་་
མཛད་ཆེན་པོ་དྲི་མ་མེད་པ་ཟླ་བའི་དཀྱིལ་འཁོར་ལྟ་བུ་ས་བོན་གྱི་ངོ་བོ་འགྲོ་བ་རིས་
དྲུག་གི་སེམས་ཅན་ཐམས་ཅད་ལ་ཐུགས་རྗེ་ཆེན་པོ་བསྐྱེད་དེ། མདུན་དུ་སྨོས་པ་
བཞིན་དུ་སངས་རྒྱས་དང་བྱང་ཆུབ་སེམས་དཔའ་རྣམས་ཆོས་ཀྱི་དབྱིངས་ཁྱབ་པར་
སྤྲོས་པ་དེའི་འོག་ཏུ་བསྡུ་བར་གསུངས་སོ། །དེའི་ཕྱིར་གསང་བའི་ཏིང་ངེ་འཛིན་
དུ་ཤེས་པར་བྱའོ། །གཞན་ཡང་ཀུན་རྫོབ་དུ་སྒྲུབ་པ་པོ་ལ་སོགས་པ་སེམས་ཅན་་
ཐམས་ཅད་བསྲུང་བའི་དོན་ཆེད་དུ། ཕུང་པོའི་བདུད་བཅོམ་པ་དང་། ཡེ་


ཤེས་ཆེན་པོ་བསྒྲུབ་པར་བྱ་བའི་ཕྱིར་རྡོ་རྗེ་སེམས་དཔའ་ཐུགས་རྗེ་ཆེན་པོ་ཁྲོ་བས་
ཁྲོས་ཏེ། མཱ་མ་ཀཱི་དང་གཉིས་སུ་མེད་པར་རོལ་པས་བྱང་ཆུབ་སེམས་འོད་དུ་ཞུ་་
བར་མཛད་དོ། །དེ་ནས་གསང་བའི་ཐུགས་ཀ་དབང་པོ་གཉིས་ཀྱི་དབུས་སུ་སྐུ་་
གསུང་ཐུགས་རྡོ་རྗེ་ཡེ་ཤེས་ཀྱི་ངོ་བོ་ཡིག་འབྲུ་ཧཱུཾ་ཁ་དོག་ནག་པོ་བསྐལ་པའི་མེ་་་
བཞིན་དུ་ཡེ་ཤེས་ཀྱི་མེ་རབ་ཏུ་འབར་བས་འོད་དུ་ཞུ་ནས་བྱང་ཆུབ་ཀྱི་སེམས་སུ་་
གྱུར་ཏོ། །དེ་ནི་སེམས་ཅན་ཐམས་ཅད་ཀྱི་དོན་དུ་ཉོན་མོངས་པའི་ཕྲག་དོག་་
མེད་པའི་དོན་ཆེད་ཕུང་པོའི་བདུད་བི་ན་ཡ་ཀའི་ངོ་བོ་གཞོམ་པའི་ཕྱིར་ཁྲོ་བོ་ཆེན་
པོ་བགེགས་ཀྱི་གཤེད་ཀྱི་སྐུ་ཕྱག་རྒྱ་ཕྱུང་ངོ་། །ཁྲོ་བོ་དེ་སྐུ་མདོག་ནག་པོ་སྤྲིན་་་
ནག་པོ་འདྲ་བ་དབུ་རལ་ཁྲོས་ཏེ་གྱེན་དུ་བསྐལ་པའི་མེ་བཞིན་དུ་རབ་ཏུ་འབར་བ།
སྐུ་ལ་སྦྲུལ་སྣ་ཚོགས་ཀྱི་རྒྱན་གྱིས་བརྒྱན་པ། དེ་ཤེས་རབ་མ་རལ་པ་གཅིག་མ་་
དང་ལྡན་པ། དབང་པོ་གཉིས་མཉམ་པར་སྦྱོར་བར་གྱུར་ཏོ། །གཞན་ཡང་
བགེགས་ཀྱི་གཤེད་བྱ་བ་ནི་བཤད་པར་བྱ་སྟེ། བགེགས་མེད་པར་བྱེད་པས་་་
བགེགས་ཀྱི་གཤེད་དེ། ཁྲོ་བོའི་རྒྱལ་པོ་བདུད་རྩི་འཁྱིལ་པར་ཤེས་པར་བྱའོ། །
དེས་ཕྱི་དང་ནང་དང་གསང་བའི་བགེགས་ཀྱི་གཤེད་བྱེད་དེ། དེའི་ཕྱིར་བགེགས་
ཀྱི་གཤེད་དུ་གསུངས་སོ། །རྒྱས་པར་བཤད་པར་བྱ་སྟེ། གང་ཡིན་ན། ཕྱིའི་
བགེགས་ནི་བགེགས་རྣམས་ཀྱི་བདག་པོ་ལ་སོགས་པ་གནོད་སྦྱིན་དང་། སྲིན་པོ་
དང་། འབྱུང་པོ་དང་། གྲུལ་བུམ་དང་། ཡི་དྭགས་དང་། ལྷ་མ་ཡིན་
དང་། མཁའ་འགྲོ་དང་། མཁའ་འགྲོ་མ་དང་། ཉོན་མོངས་པ་ཐམས་ཅད་
ལ་ཁྲོས་ཏེ་བརྩོན་འགྲུས་ཆེན་པོས་འཇོམས་པར་མཛད། མེད་པར་མཛད་དེ།
དེའི་ཕྱིར་བགེགས་ཀྱི་གཤེད་ཅེས་བྱའོ། །དེ་ནས་ནང་གི་བཤད་པར་བྱ་སྟེ། གང་
ཡིན་ན། རང་གི་ཕུང་པོ་ལ་གནས་པའི་བགེགས་རྣམས་ཏེ་ཉོན་མོངས་པ་རྣམ་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལྔའོ༑ །དེ་ནི་དེ་བཞིན་གཤེགས་པ་རྣམ་པ་ལྔ་བསྒོམས་ནས། བླ་ན་མེད་པའི་
འབྲས་བུ་ཡེ་ཤེས་རྣམ་པ་ལྔ་གྲུབ་པར་བྱའོ། །ཡེ་ཤེས་རྣམ་པ་ལྔ་ནི་རྫས་ཀྱི་ངོ་བོ་་
བདུད་རྩི་རྣམ་པ་ལྔ་སྒྲུབ་པ་པོས་སྐད་ཅིག་ཙམ་གྱིས་འཕགས་པ་བདུད་རྩི་འཁྱིལ་་
པའི་ངོ་བོ་ཡིག་འབྲུ་ཧཱུཾ་མཐིང་ག་བསྐལ་པའི་མེ་བཞིན་དུ་རབ་ཏུ་འབར་བ་ཐིམ་་་
པར་གྱུར་པར་བསྒོམ། དེ་ལྟར་བསྒོམས་པས་ཉོན་མོངས་པ་རྣམ་པ་ལྔ་བགེགས་་
ཀྱི་ངོ་བོ་འཇོམ་པར་མཛད། མེད་པར་མཛད་པས། དེའི་ཕྱིར་བགེགས་ཀྱི་་་
གཤེད་ཅེས་བྱའོ། །དེ་ནས་གསང་བའི་བཤད་པར་བྱ་སྟེ། གང་ཡིན་ན།
སྒྲུབ་པ་པོས་ཉིད་ཀྱིས་ལུས་ལ་གནས་པའི་རྣམ་པར་རྟོག་པ་ཆེན་པོ་བགེགས་ཀྱི་ངོ་་
བོ་ཐབས་དང་ཤེས་རབ་ཀྱི་རོལ་པས། བྱང་ཆུབ་སེམས་འབྱུང་བ་ཟ་བའི་དུས་སུ།
རྡོ་རྗེ་སེམས་དཔའི་འབྲས་བུ་ཐོབ་པ་མེད་པར་བྱེད་པའི་ཕྱིན་ཅི་ལོག་པའི་རྣམ་པར་
རྟོག་པ་བགེགས་ཀྱི་ངོ་བོ་དམྱལ་བའི་ལམ་དུ་འགྲོ་བར་བྱེད་པའི་ལམ་མཁན་དེ།
བྱང་ཆུབ་སེམས་ཟ་བའི་དུས་སུ་ཁྲོས་ཏེ་བརྩོན་འགྲུས་ཆེན་པོས་ཆོས་ཐམས་ཅད་་
རྣམ་པར་དག་པའི་ངོ་བོ་མེད་པ་བསྒོམ་པའི་ང་རྒྱལ་གྱིས་བདུད་རྩི་འཁྱིལ་པའི་ངོ་་
བོ་ཡིག་འབྲུ་ཧཱུཾ་མཐིང་ག་བསྐལ་པའི་མེ་བཞིན་དུ་རབ་ཏུ་འབར་བ་ཐིམ་པར་བསྒོམ།
དེ་ལྟར་བསྒོམས་པས་རྣམ་པར་རྟོག་པ་ཆེན་པོ་བགེགས་དགྲའི་ངོ་བོ་འཇོམས་པར་
མཛད༑ མེད་པར་མཛད་པས། དེའི་ཕྱིར་བགེགས་ཀྱི་གཤེད་ཅེས་བྱའོ། །
དེའི་འོག་ཏུ་རྡོ་རྗེ་དང་བྱང་ཆུབ་དང་། སེམས་དཔའ་དང་། སེམས་དཔའ་་་
ཆེན་པོ་ནི་གོང་དུ་བཤད་པ་དང་མཐུན་ནོ། །དོན་དེའི་ཕྱིར་ཏིང་ངེ་འཛིན་རྡོ་རྗེ་
བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་ཤེས་པར་བྱའོ།
དེ་ལྟར་ཏིང་ངེ་འཛིན་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
རྒྱལ་བ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་


ཡང་དངོས་སུ་ན། ཁྲོ་བོའི་རྒྱལ་པོ་ཆེན་པོ་འདོད་པའི་རྒྱལ་པོ་ལ་བྱའོ།
བཤད་པར་བྱ་སྟེ། དེ་ལ་སྟོན་པ་རྡོ་རྗེ་འཛིན་ཉིད་རྒྱལ་བར་གསུངས་སོ། །
སྟོན་པ་རྡོ་རྗེ་འཛིན་གྱིས་ཕྱི་དང་ནང་དང་གསང་བ་རིམ་པ་བཞིན་དུ་སྒྲུབ་པ་པོ་་་་
རྣམས་ལ་སོགས་པ་སེམས་ཅན་ཐམས་ཅད་ཀྱི་བླ་ན་མེད་པའི་འབྲས་བུ་ལ། གནོད་
པ་བྱེད་པ། ཕྱི་དང་ནང་དང་གསང་བའི་ཚུལ་གྱི་རུ་དྲ་ལ་སོགས་པ་དགྲ་་
རྣམས་ཀྱི་ངོ་བོ་མ་རུངས་པ་རྡོ་རྗེ་འཛིན་གྱིས་མདུན་དུ་སྨོས་པའི་ཡེ་ཤེས་ཀྱི་སྤྲུལ་་
པས་བཅོམ་ནས་ཕམ་པར་མཛད་པས། དེའི་ཕྱིར་སྟོན་པ་རྡོ་རྗེ་འཛིན་གྱིས་རྒྱལ་
བ་ཐོབ་པའོ། །དེ་རྒྱས་པར་བཤད་པར་བྱ་སྟེ། ཕྱི་དང་ནང་དང་གསང་བ་
གསུམ་གྱི་རིམ་པས་སོ། །དེ་ལ་ཕྱི་ནི་རུ་དྲ་ལ་སོགས་པ་མ་རུངས་པ་ཐམས་ཅད་ཡེ་
ཤེས་ལས་སྤྲུལ་པའི་ཁྲོ་བོ་སྤྲོས་པ་སྣ་ཚོགས་ཀྱིས་ཕམ་པར་མཛད་པས་དེའི་ཕྱིར་རྒྱལ་
བ་རྡོ་རྗེ་ཞེས་བྱའོ། །དེ་ནས་ནང་གི་བཤད་པར་བྱ་སྟེ། གང་ཡིན་ན། སྒྲུབ་
པ་པོ་རྣམས་ཀྱི་ལུས་ཀྱི་རྒྱུད་ཉིད་ལ་གནས་པའི་ཉོན་མོངས་པ་ལ་སྟེ། དེ་རྣམས་
ཡེ་ཤེས་རྣམ་པ་ལྔས་ཕམ་པར་མཛད་པས་དེའི་ཕྱིར་རྒྱལ་བ་རྡོ་རྗེ་ཞེས་བྱའོ། །དེ་
ནས་གསང་བའི་བཤད་པར་བྱ་སྟེ་གང་ཡིན་ན། མདུན་དུ་སྨོས་པའི་རིམ་པས་་་་་
སྒྲུབ་པ་པོ་རྣམས་ཀྱིས་རྒྱུད་ལུས་ཉིད་ལ་གནས་པའི་རྣམ་པར་རྟོག་པ་ཆེན་པོ་དགྲའི་
ངོ་བོ་ཐབས་དང་ཤེས་རབ་ཀྱི་རོལ་པས་བྱུང་བའི་བྱང་ཆུབ་ཀྱི་སེམས་ལ་སོགས་པ་་
བདུད་རྩི་རྣམ་པ་ལྔ་ཟ་བའི་དུས་སུ་ཕྱིན་ཅི་ལོག་གི་རྣམ་པར་རྟོག་པའི་སེམས་ཀྱི་ངོ་་
བོ་དེ་སྒྲུབ་པ་པོས་ཉིད་དགའ་བའི་ལྷའི་ང་རྒྱལ་གྱིས་བདུད་རྩི་ལྔ་ཟ་བའི་དུས་སུ།
ཆོས་ཐམས་ཅད་རང་བཞིན་གྱིས་དག་པ་ངོ་བོ་མེད་པའི་བསྒོམས་པས། རྣམ་་
པར་རྟོག་པ་ཆེན་པོ་འཕམ་པར་མཛད་པས་དེའི་ཕྱིར་རྒྱལ་བ་རྡོ་རྗེ་ཞེས་བྱའོ། །
ཇི་ལྟར་མདུན་དུ་སྨོས་པའི་རིམ་པའི་ཕྱི་དང་ནང་དང་གསང་བ་གསུམ་གྱི་བྱེ་བྲག་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། لیا
གི་བགེགས་དགྲ་ཕམ་པར་བྱ་བའི་ཕྱིར་ཐབས་སུ་བསྟན་ཏེ། དེ་ནི་ཁྲོ་བོ་ཆེན་པོ་་
འདོད་པའི་རྒྱལ་པོའི་ངོ་བོ་ཡིན་ནོ། །གཞན་ཡང་འཇིག་རྟེན་གྱི་ཁམས་ཐམས་་་་
ཅད་ཀྱི་སེམས་ཅན་རྣམས་ཀྱི་དོན་གྱི་ཕྱིར། གནོད་སྦྱིན་དང་། སྲིན་པོ་དང་།
གྲུལ་བུམ་ལ་སོགས་པ་བདུད་དགྲ་རྣམས་འཇོམས་པར་མཛད་དོ། །གཞན་ཡང་་
འདོད་པའི་རྒྱལ་པོའི་སྐུ་ཕྱག་རྒྱ་བྱུང་བ་བཤད་པར་བྱ་སྟེ། ཇི་ལྟར་ཡིན་ན།
རྡོ་རྗེ་སེམས་དཔས་རྗེ་ཆེན་པོའི་ཁྲོ་བས་ཁྲོས་ཏེ་མཱ་མ་ཀཱི་དང་གཉིས་སུ་མེད་པར་་་་
རོལ་པས་བྱང་ཆུབ་ཀྱི་སེམས་འོད་དུ་ཞུ་བར་མཛད་དེ། དེ་ནས་དབང་པོ་གཉིས་
ཀྱི་དབུས་གསང་བའི་ཐུགས་ཀར་སྐུ་གསུང་ཐུགས་ཀྱི་རྡོ་རྗེ་ཡེ་ཤེས་ཀྱི་ངོ་བོ་ཡིག་་་་་
འབྲུ་ཁ་དོག་ནག་པོ་ཅུང་ཟད་དམར་བ། ཉི་མ་སྟོང་གི་འོད་འདྲ་བ་འོད་དུ་ཞུ་་་
བར་མཛད་དེ། དེ་ནས་བྱང་ཆུབ་ཀྱི་སེམས་སུ་གྱུར་ཏོ། །དེ་ནི་མདུན་དུ་སྨོས་་
པ་སེམས་ཅན་ཐམས་ཅད་ལ་གནོད་སྦྱིན་ལ་སོགས་པའི་སྣ་ཚོགས་ཀྱི་བྱེ་བྲག་གི་་་་
གནོད་པའི་འཇིགས་པ་མེད་པར་བྱ་བའི་ཕྱིར། ཁྲོ་བོ་ཆེན་པོ་འདོད་པའི་རྒྱལ་་
པོའི་སྐུ་ཕྱག་རྒྱ་ཕྱུང་ངོ་། །ཁྲོ་བོ་དེ་སྐུ་མདོག་ནག་པོ་ཅུང་ཟད་དམར་བ་དེའི་་
དབུའི་རལ་པ་འཁྲིལ་བའི་ཚུལ་གྱིས་གྱེན་དུ་གདེངས་པའི་ཚུལ་རྟག་ཏུ་བསྐྱོད་པ་་
བསྐལ་པའི་མེ་ལྟར་རབ་ཏུ་འབར་བ། སྣ་ཚོགས་ཀྱི་བྱེ་བྲག་གི་སྦྲུལ་གྱི་རྒྱན་གྱིས་་
བརྒྱན་པ། ཤེས་རབ་མ་ཁྲོ་མོ་འདོད་པའི་རྒྱལ་མོའི་དབང་ཕྱུག་མ་དང་ལྡན་པར་
དབང་པོ་གཉིས་མཉམ་པར་སྦྱར་ནས་སྤྱོད་པ་མཛད་དོ། །གཞན་ཡང་ཏ་ཀི་ཞེས་
བྱ་བའི་སྒྲ་བཤད་པར་བྱ་སྟེ། ཏ་ཀི་ནི་འདོད་པར་གསུངས་སྟེ། དེ་ཕྱི་དང་་
ནང་དང་གསང་བའི་ཚུལ་གྱིས་བཤད་པར་བྱ་སྟེ། དེ་ལ་ཕྱི་ནི་འཇིག་རྟེན་གྱི་
ཁམས་ཐམས་ཅད་ཀྱི་སེམས་ཅན་རྣམས་ཀྱི་ཉོན་མོངས་པའི་འདོད་ཆགས་དང་སྒྲུབ་
པ་པོ་རྣམས་ཀྱི་རྒྱུད་ལ་གནས་པ་བརྩོན་འགྲུས་ཀྱིས་མེད་པར་མཛད་དོ། །དེའི་་


འོག་ཏུ་བླ་ན་མེད་པའི་འབྲས་བུ་ཐོབ་པར་མཛད་མཁན་གྱིས་ཡེ་ཤེས་ཀྱི་འདོད་་་
ཆགས་ཀྱིས་བྱིན་གྱིས་རློབ་པར་མཛད་དེ། དེ་ནི་ཕྱིའི་འདོད་པའི་དོན་དུ་ཤེས་་
པར་བྱའོ། །དེ་ནས་ནང་གི་བཤད་པར་བྱ་སྟེ། སྒྲུབ་པ་བསྒྲུབ་པར་བྱ་བའི་་
དུས་སུ་སྒྲུབ་པ་པོ་རྒྱུད་ལས་གསུངས་པའི་སྒོམ་པ་དང་སྤྱོད་པའི་བསྒྲུབ་པའི་འབྲས་
བུ་ཐོབ་པར་བྱ་བའི་ཕྱིར། འདོད་པའི་རྒྱལ་པོའི་བྱིན་གྱི་རླབས་ཀྱིས། མི་གཏོང་
བའི་ཆགས་པས་དགའ་བ་སྐྱེའོ། །དེ་ལྟར་ནང་གི་འདོད་པའི་དོན་དུ་ཤེས་པར་བྱའོ།།
དེ་ནས་གསང་བའི་བཤད་པར་བྱ་སྟེ། གང་ཡིན་ན། སྒྲུབ་པ་པོ་ཉིད་དགའ་བའི་
ལྷའི་རིགས་ཀྱི་བྱེ་བྲག་གིས། ཤེས་རབ་མ་ན་སོ་གཞོན་པ་གཟུགས་བྱད་མཛེས་པ་་
དང་ལྡན་པ་ཡེ་ཤེས་ཀྱི་ལྷ་མོར་བྱིན་གྱིས་བརླབས་ནས། གསང་བའི་དཀྱིལ་་
འཁོར་བསྐྱེད་པའི་ཕྱིར་འདོད་པའི་རྒྱལ་པོས་བྱིན་གྱིས་བརླབས་པས་ཡེ་ཤེས་ཆེན་་
པོའི་དམ་ཚིག་གིས་ཆགས་པ་འབྱུང་སྟེ། བྱང་ཆུབ་ཀྱི་སེམས་འོད་དུ་ཞུ་བའི་་་་
ཐབས་དང་ཤེས་རབ་ཀྱི་རོལ་པ་བྱ་བར་གསུངས་སོ། །དེ་ནས་གཞན་ཡང་རྒྱུད་
རྣམས་ཀྱི་དོན་རིམ་པར་འབྱུང་བ་འཕགས་པ་ཡེ་ཤེས་ཞབས་ཀྱི་སྒྲ་འདིར་དྲངས་་་་
ནས་བཤད་དེ། གང་ཞེ་ན། ཏ་ཀི་འདོད་པར་གསུངས་ཏེ་བཤད་པར་བྱའོ། །
འདོད་པའི་རྒྱལ་པོ་རྣལ་འབྱོར་ཆེན་པོའི་ཚུལ་གྱིས་བླ་ན་མེད་པའི་འདོད་ཆགས་ཀྱི་
ངོ་བོར་གསུངས་ཏེ། དེ་ལྟར་གསང་བའི་འདོད་པའི་དོན་དུ་གསུངས་སོ། །
དེའི་འོག་ཏུ་རྡོ་རྗེ་དང་། བྱང་ཆུབ་སེམས་དཔའ་དང་སེམས་དཔའ་ཆེན་པོའི་་་་་
དོན་ནི་གོང་དུ་བཤད་པ་དང་མཐུན་ནོ། །དོན་དེའི་ཕྱིར་རྒྱལ་བ་རྡོ་རྗེ་བྱང་ཆུབ་
སེམས་དཔའ་སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་རྒྱལ་བ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
ས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་ཡང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དངོས་སུ་ན། ཁྲོ་བོའི་རྒྱལ་པོ་ཆེན་པོ་དབྱུག་སྔོན་ཅན་ལ་བྱའོ། །བཤད་པར་་
བྱ་སྟེ། དེ་ཉིད་སྟོན་པ་རྡོ་རྗེ་འཛིན་གྱི་སར་གསུངས་ཏེ། ཕྱི་དང་ནང་དང་་
གསང་བའོ། །དེ་ལ་ཕྱི་བཤད་པར་བྱ་སྟེ། འགྲོ་དང་མི་འགྲོའི་འཇིག་རྟེན་གྱི་་
ཁམས་ཐམས་ཅད་ཀྱི་ས་རི་རྡོ་བྲག་རྩྭ་ཤིང་ལ་སོགས་པ་ལ། དཔལ་རྡོ་རྗེ་སེམས་་
དཔའ་ཆོས་ཀྱི་སྐུའི་ངོ་བོར་གནས་པའོ། །དེ་ལྟར་ཕྱིའི་སའི་སྒྲར་ཤེས་པར་བྱའོ། །
དེ་ནང་གི་སའི་སྒྲར་བཤད་པར་བྱ་སྟེ། གང་ཡིན་ན། དཔལ་རྡོ་རྗེ་སེམས་་
དཔས་ཆོས་ཀྱི་སྐུའི་གནས་ནས་སེམས་ཅན་མ་ལུས་པའི་དོན་ཆེད་དུ་ཐུགས་རྗེ་ཆེན་
པོའི་ཐུགས་བསྐྱེད་དེ། ཡིག་འབྲུ་ཧཱུཾ་བྱུང་ནས་ཡེ་ཤེས་སེམས་དཔའི་སྐུ་ཕྱག་རྒྱའི་
ངོ་བོ་ཕྱུང་སྟེ། ཡེ་ཤེས་ཀྱི་ལྷ་མོ་མཱ་མ་ཀྱི་དང་ལྡན་པར་མི་ཕྱེད་པའི་ངོ་བོས་ཐེག་
པ་ཆེན་པོ་ཆོས་ཀྱི་འཁོར་ལོ་བསྐོར་བའི་དུས་སུ། བླ་ན་མེད་པའི་ཆོས་ཀྱི་དབྱིངས་
ཀྱི་གནས་གཞལ་ཡས་ཁང་གི་ངོ་བོ་མཱ་མ་ཀཱི་གསང་བའི་ཡེ་ཤེས་ཀྱི་ས་གཞི་ལ་གནས་
སོ། །དེ་ནས་ཡང་བྱེ་བྲག་དུ་བཤད་པར་བྱ་སྟེ། སྒྲུབ་པ་པོས་སྒྲུབ་པ་ཆེན་པོ་་
བསྒྲུབ་པར་བྱ་བའི་དུས་ཉིད་དགའ་བའི་ལྷའི་རིགས་མ་ནོར་བའི་རིམ་པས་ཤེས་་
རབ་ལྷ་མོ་མཱ་མ་ཀཱི་ལ་སོགས་པར་བྱིན་གྱིས་བརླབས་ཏེ། སྒྲུབ་པ་པོས་རྡོ་རྗེ་་
སེམས་དཔའ་ལ་སོགས་པའི་ང་རྒྱལ་བྱའོ། །དེ་ནས་དེའི་འོག་ཏུ་ཤེས་རབ་མ་དང་
གཉིས་སུ་མེད་པའི་སྦྱོར་བས། མཆོད་པའི་དོན་ཆེད་དུ་བྱིན་གྱིས་བརླབས་ནས་་
འཁྱུད་དོ། །ཚུལ་དེ་ལྟར་རྡོ་རྗེ་སེམས་དཔའི་ཡེ་ཤེས་ཀྱི་སར་སྨོས་ཏེ། ནང་གི་
སའི་སྒྲར་ཤེས་པར་བྱའོ། །དེ་ནས་གསང་བའི་བཤད་པར་བྱ་སྟེ། གང་ཡིན་ན།
མདུན་དུ་སྨོས་པའི་ཚུལ་གྱིས་རྡོ་རྗེ་སེམས་དཔས་ཐེག་པ་ཆེན་པོའི་ཆོས་ཀྱི་འཁོར་ལོ་
བསྐོར་བའི་དོན་དུ་ཡེ་ཤེས་ཀྱི་ལྷ་མོ་མཱ་མ་ཀཱི་དང་ལྡན་པས་ཐུགས་རྗེས་མ་འོངས་་་་་
པའི་སེམས་ཅན་གྱི་དོན་དུ་གསང་བའི་མཆོད་པ་མཛད་དེ། ཡེ་ཤེས་ཀྱི་བདུད་རྩི་


ཁུ་བ་མཱ་མ་ཀཱི འི་བྷ་གའི་དབུས་སུ་འོད་དུ་ཞུ་བ་ཟླ་བ་ལྟ་བུ་དྲི་མ་མེད་པའི་འོད་འཕྲོ་
བ་དེའི་སྟེང་དུ་ཡིག་འབྲུ་ཧཱུཾ་བཀོད་ནས། འོད་དུ་ཞུ་བ་དེའི་བྱིན་གྱི་རླབས་ཀྱིས་་
ཡེ་ཤེས་ཀྱི་བདུད་རྩི་ཁུ་བ་ལས་ཡེ་ཤེས་སེམས་དཔའི་གཟུགས་སུ་གྱུར་པར་གསུངས་
སོ༑ །དེ་ནས་དེ་ལ་རྡུལ་ཕྲ་མོ་དང་མཉམ་པའི་སངས་རྒྱས་དང་བྱང་ཆུབ་སེམས་
དཔའ་གྲངས་མེད་པ་བྱུང་བ་རྣམས་ཀྱིས། ནམ་མཁའི་དབྱིངས་ཁྱབ་པར་སྤྲོ་བར་
བྱའོ༑ །གཞན་ཡང་གྲངས་ཀྱི་ངོ་བོ་འཁོར་རྣམས་སྤྲོ་བར་མཛད་དོ། །ཚུལ་
དེ་ལྟར་ཡེ་ཤེས་སེམས་དཔའ་མཱ་མ་ཀཱིའི་བྷ་གའི་དབུས་ན་གནས་པས་རྡོ་རྗེ་སར་་་་་
གསུངས་སོ། །གཞན་ཡང་བྱེ་བྲག་དུ་བཤད་པར་བྱ་སྟེ། སྒྲུབ་པ་པོས་བསྒྲུབ་པ་
ཆེན་པོ་བསྒྲུབ་པར་བྱ་བའི་དུས་སུ་མདུན་དུ་སྨོས་པའི་ཡེ་ཤེས་ཀྱི་ལྷ་མོ་མཱ་མ་ཀཱིར་་
བྱིན་གྱིས་བརླབས་ནས་དེ་བཞིན་གཤེགས་པ་ཐམས་ཅད་མཆོད་པར་བྱ་བའི་ཕྱིར་་
ཉིད་ཀྱི་རིགས་ཀྱི་བྱེ་བྲག་གིས་ཤེས་རབ་མ་དང་མཆོད་པ་སྟེ། མདུན་དུ་སྨོས་པའི་
ཚུལ་གྱིས་བྱང་ཆུབ་ཀྱི་སེམས་ཟླ་བ་ལྟ་བུ་བྷ་གའི་དབུས་སུ་འོད་དུ་ཞུ་བར་མཛད་པ་
དེ་ནི་གསང་བའི་ས་རྡོ་རྗེའི་སྒྲར་ཤེས་པར་བྱའོ། །དེ་ནས་ཡང་བཤད་པར་བྱ་སྟེ།
མདུན་དུ་སྨོས་པའི་ཕྱི་དང་ནང་དང་གསང་བའི་ཚུལ་གྱི་སའི་སྒྲ་བཤད་པ་དེ་ནི་་་་་
མདོར་བསྡུས་པ་ཁྲོ་བོའི་རྒྱལ་པོ་དབྱུག་སྔོན་ཅན་གྱི་ངོ་བོར་གསུངས་སོ། །སྒྲུབ་པ་
པོ་ལ་སོགས་པ་སེམས་ཅན་ཐམས་ཅད་ཀྱི་དོན་ཆེད་ཚངས་པ་དང་། ཁྱབ་འཇུག་
དང་། དབང་ཕྱུག་ཆེན་པོ་དང་། བརྒྱ་བྱིན་ལ་སོགས་པ་རང་གི་ལས་མི་ཟད་
པས་བྱུང་བའི་མ་རུངས་པ་དང་། མཁའ་འགྲོ་དང་། མཁའ་འགྲོ་མ་དང་།
བདུད་དགྲ་རྣམས་འཇོམས་པར་མཛད་དོ། །གཞན་ཡང་དབྱུག་སྔོན་ཅན་གྱི་སྐུ་་
དབྱུང་བ་བཤད་པར་བྱ་སྟེ། གང་ཡིན་ན། རྡོ་རྗེ་སེམས་དཔས་ཐུགས་རྗེ་ཆེན་
པོས་ཁྲོ་བས་ཁྲོས་ཏེ། མཱ་མ་ཀཱི་དང་ལྡན་པས་གཉིས་སུ་མེད་པའི་རོལ་པས་བྱང་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཆུབ་ཀྱི་སེམས་འོད་དུ་ཞུ་བར་མཛད་དོ། །དེ་ནས་གསང་བའི་ཐུགས་ཀ་དབང་པོ་
གཉིས་ཀྱི་དབུས་སུ་སྐུ་གསུང་ཐུགས་རྡོ་རྗེ་ཡེ་ཤེས་ཀྱི་གཟུགས་ཡིག་འབྲུ་ཧཱུཾ་ཁ་དོག་་
ནག་པོ་ཅུང་ཟད་ལྗང་གུ་བསྐལ་པའི་མེ་ལྟར་རབ་ཏུ་འབར་བ་འོད་དུ་ཞུ་ནས་བྱང་
ཆུབ་ཀྱི་སེམས་དང་གཉིས་སུ་མེད་པའི་ངོ་བོར་གྱུར་ཏོ། །དེ་ནས་སེམས་ཅན་
ཐམས་ཅད་ལ་མཁའ་འགྲོ་དང་། མཁའ་འགྲོ་མ་ལ་སོགས་པའི་གནོད་པའི་་
འཇིགས་པ་མེད་པར་བྱ་བའི་ཕྱིར་ཁྲོ་བོ་ཆེན་པོ་དབྱུག་པ་སྔོན་པོ་ཅན་གྱི་སྐུ་ཕྱག་རྒྱ་
ཕྱུང་ངོ་། །དེའི་སྐུ་མདོག་ནག་པོ་ལ་ཅུང་ཟད་ལྗང་བ་དབུ་རལ་པ་གྱེན་དུ་གདེངས་
པའི་ཚུལ། ཉི་མ་སྟོང་དང་མཉམ་པའི་འོད་འབར་བ། སྦྲུལ་སྣ་ཚོགས་ཀྱིས་སྐུ་ལ་་་
བརྒྱན་པ། ཤེས་རབ་མ་དབྱུག་སྔོན་ཅན་མཁའ་འགྲོ་མའི་དབང་ཕྱུག་མ་དང་ལྡན་
པར་དབང་པོ་གཉིས་མཉམ་པར་སྦྱོར་བར་གྱུར་ཏོ། །གཞན་ཡང་དབྱུག་སྔོན་ཅན་
གྱི་སྒྲ་བཤད་པར་བྱ་སྟེ། གང་ཡིན་ན་དབྱུག་པ་སྔོ་བས་དབྱུག་སྔོན། མཁའ་་
འགྲོ་མ་དང་མཁའ་འགྲོ་མ་ལ་སོགས་པའི་བདུད་དགྲ་འཇིགས་པ་ཆེན་པོ་རྣམས།
ཡེ་ཤེས་ཀྱི་དབྱུག་པ་མཚོན་གྱི་ངོ་བོ་ཐུགས་རྗེ་ཆེན་པོའི་ཁྲོ་བས་ཁྲོས་ཏེ། ཕྱག་ན་
བསྣམས་པས་བརྡེག་པའི་ཐབས་ཀྱིས་མེད་པར་མཛད་པས་ཁྲོ་རྒྱལ་དུ་གསུངས་སོ། །
དེའི་འོག་ཏུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོ་ནི་་་
གོང་དུ་བཤད་པ་དང་མཐུན་ནོ། །དོན་དེའི་ཕྱིར་ས་རྡོ་རྗེ་བྱང་ཆུབ་སེམས་དཔའ་
སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་ས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
ཆུ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་ཡང་
དངོས་སུ་ན་ཁྲོ་བོའི་རྒྱལ་པོ་སྟོབས་པོ་ཆེ་ལ་བྱའོ། །བཤད་པར་བྱ་སྟེ། དེ་ཉིད་
སྟོན་པ་རྡོ་རྗེ་འཛིན་གྱི་ཆུར་གསུངས་སོ། །བཤད་པར་བྱ་སྟེ། ཕྱི་དང་ནང་


དང་གསང་བ་གསུམ་མོ། །དེ་ལ་ཕྱིའི་བཤད་པར་བྱ་སྟེ། འཇིག་རྟེན་གྱི་ཁམས་
ཐམས་ཅད་ལ་དཔལ་རྡོ་རྗེ་སེམས་དཔའ་ཆོས་ཀྱི་སྐུས་ཁྱབ་ནས་གནས་སྟེ། དེ་ནི་
ཆུ་ཐམས་ཅད་མཱ་མ་ཀཱིའི་ངོ་བོར་གསུངས་སོ། །དེ་ལྟར་ཕྱིའི་ཆུའི་སྒྲར་ཤེས་པར་་
བྱའོ༑ །དེ་ནས་ནང་གི་བཤད་པར་བྱ་སྟེ། གང་ཡིན་ན། ཆོས་ཀྱི་དབྱིངས་
ཀྱི་གནས་སུ་ཡེ་ཤེས་ཀྱི་བདུད་རྩིའི་ཁུ་བ་གཤེར་བའི་ངོ་བོ་དོན་དམ་པའི་བྱང་ཆུབ་
ཀྱི་སེམས་མཱ་མ་ཀཱིའི་ངོ་བོར་གསུངས་སོ། །དེ་ནས་གཞན་ཡང་བྱེ་བྲག་དུ་བཤད་་
པར་བྱ་སྟེ། སྒྲུབ་པ་པོ་ལ་སྩོགས་པ་སེམས་ཅན་ཐམས་ཅད་ཀྱི་ལུས་ལ་གནས་པའི་
ཁྲག་དང་གཅིན་ལ་སོགས་པ་གཤེར་བའི་ངོ་བོ་ཇི་སྙེད་པ་མདུན་དུ་སྨོས་པའི་ཆུའི་་
སྒྲའི་དོན་དུ་གསུངས་སོ། །དེ་ལྟར་ནང་གི་ཆུའི་སྒྲར་ཤེས་པར་བྱའོ། །དེ་ནས་
གསང་བའི་བཤད་པར་བྱ་སྟེ། གང་ཡིན་ན། ཡེ་ཤེས་སེམས་པའི་གནས་ན་་་་
གནས་པ་དམ་ཚིག་སེམས་པ་ལོངས་སྤྱོད་རྫོགས་པའི་སྐུ་ཕྱག་རྒྱ་མན་ཆད་དུ་ཐེག་པ་
ཆེན་པོའི་ཆོས་ཀྱི་འཁོར་ལོ་བསྐོར་ཏེ། རྒྱུད་བཤད་པའི་དུས་སུ་ཐུགས་རྗེ་ཆེན་་་་་
པོས་ཐབས་དང་ཤེས་རབ་ཀྱི་རོལ་པས་བྱང་ཆུབ་ཀྱི་སེམས་མཱ་མ་ཀཱིའི་བྷ་གའི་དབུས་
སུ་ཆར་བཞིན་དུ་རྒྱ་མཚོ་དང་མཉམ་པ་འོད་དུ་ཞུ་བར་མཛད་དོ། །དེ་ནི་མདུན་་
དུ་སྨོས་པའི་དོན་གྱིས་ཟླ་བ་ལྟ་བུར་བརྟག་གོ། །དེ་ནི་བརྗོད་དུ་ཡོད་པ་དང་་
བརྗོད་དུ་མེད་པའི་རིམ་པས་འཁོར་སྤྲུལ་པ་དང་། འབྱུང་བའི་ས་བོན་ནི་རྒྱ་མཚོ་
དང་མཉམ་པའི་ཆུར་མིང་བཏགས་པ་གསུངས་སོ། །འདི་ལྟར་གཞན་ཡང་བྱེ་
བྲག་དུ་བཤད་པར་བྱ་སྟེ། སྒྲུབ་པ་པོས་སྒྲུབ་པ་ཆེན་པོ་གྲུབ་པར་བྱ་བའི་དུས་སུ་
ཁྲུས་མཁན་གྱི་བདག་ཉིད་ཀྱི་བུ་མོ་ལོ་བཅུ་གཉིས་ལོན་པ་མཚན་ཐམས་ཅད་དང་་་
ལྡན་པ། ཡེ་ཤེས་ཀྱི་ལྷ་མོ་མཱ་མ་ཀཱིར་བྱིན་གྱིས་བརླབས་ཏེ། འདོད་ཆགས་ཆེན་
པོས་རྡོ་རྗེས་མཆོད་པའི་དོན་ཆེད་དུ་རོལ་པ་མཛད་དེ། ལྷ་མོའི་བྷ་གའི་དབུས་སུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བྱང་ཆུབ་སེམས་འོད་དུ་ཞུ་བར་མཛད་དོ། །དེ་ནི་དམ་ཚིག་རྡོ་རྗེ་ཆུའི་མིང་དུ་་་
གསུངས་སོ། །དེ་ལྟར་གསང་བའི་ཆུའི་སྒྲའི་དོན་དུ་ཤེས་པར་བྱའོ། །དེ་ནས་་
བཤད་པར་བྱ་སྟེ། མདུན་དུ་སྨོས་པའི་ཕྱི་དང་ནང་དང་གསང་བའི་ཚུལ་གྱི་ཆུའི་
སྒྲ་བཤད་པ་དེ་ནི་མདོར་བསྡུས་པ་ཁྲོ་བོའི་རྒྱལ་པོ་སྟོབས་པོ་ཆེའི་ངོ་བོར་གསུངས་སོ།།
གཞན་ཡང་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱི་ཕྱིར་ས་འོག་ན་གནས་
པ་ཐམས་ཅད་ལ་སོགས་པ་གང་དུ་ཡང་གནས་པ་བདུན་དང་བཅས་པ་དང་ཀླུ་་་
རྣམས་ས་འོག་ན་གནས་པ་མཁའ་འགྲོ་ཕོ་དང་མོ་གནོད་པར་བྱེད་པ་རྣམས་གཞོམ་
པའི་ཕྱིར་སྟོབས་པོ་ཆེའི་སྐུ་དབྱུང་བ་བཤད་པར་བྱ་སྟེ། གང་ཡིན་ན། རྡོ་རྗེ་་
སེམས་དཔའ་ཐུགས་རྗེ་ཆེན་པོ་ཁྲོ་བས་ཁྲོས་ཏེ་མཱ་མ་ཀཱི་དང་གཉིས་སུ་མེད་པའི་་་་
རོལ་པས་བྱང་ཆུབ་སེམས་འོད་དུ་ཞུ་བར་མཛད་དོ། །དེ་ནས་གསང་བའི་ཐུགས་
ཀ་དབང་པོ་གཉིས་ཀྱིས་དབུས་སུ། སྐུ་གསུང་ཐུགས་ཀྱི་ཡེ་ཤེས་རྡོ་རྗེའི་ཡིག་་་་
འབྲུ་ཧཱུཾ་ནག་པོ་ཅུང་ཟད་ལྗང་གུ་ཉི་མ་འབུམ་ཕྲག་བརྒྱའི་འོད་དང་མཉམ་པའི་འོད་
རབ་ཏུ་འབར་བ་འོད་དུ་ཞུ་ནས་བྱང་ཆུབ་སེམས་དང་གཉིས་སུ་མེད་པར་གྱུར།
དེ་ནས་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ལ་ཀླུ་དང་མཁའ་འགྲོ་དང་་
མཁའ་འགྲོ་མ་ལ་སོགས་པ་འཇིགས་པ་མེད་པར་བྱ་བའི་ཕྱིར་ཁྲོ་བོ་སྟོབས་པོ་ཆེའི་་
སྐུ་ཕྱག་རྒྱ་ཕྱུང་ངོ་། །ཁྲོ་བོ་དེ་སྐུ་མདོག་ནག་པོ་ཅུང་ཟད་ལྗང་གུ། དབུ་རལ་་
པ་གྱེན་དུ་བརྫེས་པ་ཉི་མ་འབུམ་ཕྲག་བརྒྱའི་འོད་ལྟ་བུ་རབ་ཏུ་འབར་བ། སྦྲུལ་་
སྣ་ཚོགས་ཀྱི་བྱེ་བྲག་གིས་སྐུ་བརྒྱན་པ། གཞན་ཡང་ཤེས་རབ་མ་སྟོབས་པོ་ཆེའི་ཁྲོ་
མོ་དབང་ཕྱུག་མ་དང་ལྡན་པར་དབང་པོ་གཉིས་སྦྱོར་བར་གྱུར་པའོ། །གཞན་
ཡང་སྟོབས་པོ་ཆེ་ཞེས་བྱ་བའི་སྒྲ་བཤད་པར་བྱ་སྟེ། གང་ཡིན་ན། སྟོབས་ཆེ་
བས་སྟོབས་པོ་ཆེའོ། །དེ་ནི་དཔལ་རྡོ་རྗེ་སེམས་དཔའི་ཡེ་ཤེས་རྣམ་པ་ལྔའི་ཚོ་་་་་


འཕྲུལ་སྣ་ཚོགས་ཀྱི་བྱེ་བྲག་དང་། སྒྱུ་མ་དང་། སྟོབས་ཀྱི་ངོ་བོ་ཁྲོ་བོ་ཆེན་པོའི་
གཟུགས་མདུན་དུ་སྨོས་པའི་མ་རུངས་པ་རྣམས་མེད་པར་བྱ་བའི་ཕྱིར་ཁྲོ་བོའི་རྒྱལ་
པོར་གསུངས་སོ། །དེ་འོག་དུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་
དཔའ་ཆེན་པོ་ནི་གོང་དུ་བཤད་པ་དང་མཐུན་ནོ། །དོན་དེའི་ཕྱིར་ཆུ་རྡོ་རྗེ་བྱང་
ཆུབ་སེམས་དཔའ་སེམས་དཔའ་ཆེན་པོར་བཤད་པར་ཤེས་པར་བྱའོ། །
དེ་ལྟར་ཆུ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ། མེ་
རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་ཡང་་
དངོས་སུ་ན། ཁྲོ་བོའི་རྒྱལ་པོ་ཆེན་པོ་འཕགས་པ་མི་གཡོ་བ་ལ་བྱའོ། །བཤད་
པར་བྱ་སྟེ། དེ་ནི་སྟོན་པ་རྡོ་རྗེ་འཛིན་གྱི་མེར་གསུངས་སོ། །དེ་ལ་ཡང་རྣམ་པ་
གསུམ་སྟེ་ཕྱི་དང་ནང་དང་གསང་བ་གསུམ་མོ། །དེ་ལ་ཕྱི་བཤད་པར་བྱ་སྟེ་གང་
ཡིན་ན། འགྲོ་བ་དང་མི་འགྲོའི་འཇིག་རྟེན་ཐམས་ཅད་ལ་སྣང་བའི་ངོ་བོའི་མེ་
དང་། མི་སྣང་བའི་མེ་རྡོ་དང་ཤིང་ལ་སོགས་པ་རྫས་ཐམས་ཅད་ལ་ཁྱབ་ནས་་་
གནས་པ་དེའི་མེའི་ངོ་བོ་རྡོ་རྗེ་འཛིན་དུ་གསུངས་སོ། །དཔལ་རྡོ་རྗེ་སེམས་དཔའ་
ཆོས་ཀྱི་སྐུའི་ངོ་བོས་རྫས་ཐམས་ཅད་ལ་ཁྱབ་ནས་གནས་པར་གསུངས་སོ། །དེ་་་
ལྟར་ཕྱིའི་མེའི་སྒྲར་ཤེས་པར་བྱའོ། །དེ་ནས་ནང་གི་བཤད་པར་བྱ་སྟེ། གང་་
ཡིན་ན། དཔལ་རྡོ་རྗེ་སེམས་དཔའ་ཆོས་ཀྱི་སྐུའི་ངོ་བོ་ཆོས་ཀྱི་དབྱིངས་ལ་གནས་
པས་སེམས་ཅན་མ་ལུས་པའི་དོན་ཆེད་དུ་ཐུགས་རྗེ་ཆེན་པོས་སྤྲུལ་པའི་སྐུའི་ཕྱག་རྒྱ་
ཡེ་ཤེས་སེམས་དཔའ་འབྱུང་བའི་ངོ་བོར་གསུངས་སོ། །དེ་ནས་རྒྱས་པར་བཤད་
པར་བྱ་སྟེ། གང་ཡིན་ན། མདུན་དུ་སྨོས་པའི་ཚུལ་གྱིས་དཔལ་རྡོ་རྗེ་སེམས་་་
དཔས་ཐེག་པ་ཆེན་པོ་ཆོས་ཀྱི་འཁོར་ལོ་བསྐོར་བའི་དུས་སུ་མ་འོངས་པའི་སེམས་་་
ཅན་གྱི་དོན་གྱི་ཕྱིར་རྒྱུད་བཀའ་སྩལ་པའི་གནས་ཉིད་ཀྱི་ཐུགས་ཀ་ན་བཞུགས་པ་ཡེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཤེས་རྣམ་པ་ལྔ་དང་ལྡན་པའི་ཡིག་འབྲུ་ཧཱུཾ་ཡེ་ཤེས་སེམས་དཔའི་ངོ་བོར་གྱུར་པ།
བསྟན་པ་མི་གཡོ་བ་མེ་མར་ལྟ་བུའི་འོད་འཕྲོ་བ། དེའི་དབུས་ནས་དེ་བཞིན་་
གཤེགས་པ་རྣམས་ལྔའི་ཡེ་ཤེས་རྣམ་པ་ལྔའི་ངོ་བོར་རིགས་ཀྱི་བྱེ་བྲག་གི་ཁ་དོག་གི་
འོད་ཟེར་འཇིག་རྟེན་གྱི་ཁམས་ཐམས་ཅད་དུ་སྤྲོས་པས་ཁྱབ་བོ། །དེའི་འོག་ཏུ་་
ཡེ་ཤེས་ཀྱི་འོད་ཟེར་གྱི་ལྕགས་ཀྱུ་རྣམས་ཀྱིས་ལྷ་རྣམས་མན་ཆད་ནས་དམྱལ་བ་ན་་
གནས་པ་ཡན་ཅད་བཀུག་སྟེ། མདུན་དུ་སྨོས་པའི་ཡིག་འབྲུ་ཧཱུཾ་ཡེ་ཤེས་སེམས་་
དཔའི་ངོ་བོ་དེའི་གནས་སུ་བསྡུས་ནས་གཅིག་ཏུ་ཐིམ་པར་གསུངས་སོ། །དེ་ནས་
མདུན་དུ་སྨོས་པའི་གནས་ཡེ་ཤེས་སེམས་དཔའི་སྐུ་ཕྱག་རྒྱའི་ངོ་བོ་སངས་རྒྱས་དང་
བྱང་ཆུབ་སེམས་དཔའ་སྤྲིན་བཞིན་དུ་ནམ་མཁའི་དབྱིངས་ཀྱི་གནས་སུ་སྤྲོ་བར་་་
མཛད་དེ། དེ་ནི་ཡེ་ཤེས་ཀྱི་མེ་རབ་ཏུ་འབར་བར་གསུངས་སོ། །དེ་ནས་་
གཞན་ཡང་བྱེ་བྲག་དུ་བཤད་པར་བྱ་སྟེ། གང་ཡིན་ན། སེམས་ཅན་་་་
ཐམས་ཅད་ཀྱི་ལུས་ལ་གནས་པའི་མེ་དེ་ནི་རྡོ་རྗེ་སེམས་དཔའི་ཡེ་ཤེས་ཀྱི་བྱིན་གྱིས་
བརླབས་པ་ཡིན་ནོ། །དེ་ནས་གཞན་ཡང་བྱེ་བྲག་དུ་ཆོས་ཀྱི་སྐུའི་ངོ་བོ་སེམས་་་་
ཅན་གྱི་རྒྱུད་ལ་གནས་པར་གསུངས་སོ། །དེ་ནས་ཡང་བཤད་པར་བྱ་སྟེ། སྒྲུབ་
པ་པོས་བསྒོམ་པའི་དུས་སུ་དཔལ་རྡོ་རྗེ་སེམས་དཔས་ཇི་ལྟར་མཛད་པ་དེ་བཞིན་དུ།
རིམ་པས་མདུན་དུ་སྨོས་པའི་ཚུལ་གྱིས། ཡེ་ཤེས་ཀྱི་སྤྲུལ་པས་སེམས་ཅན་ཐམས་
ཅད་ཀྱི་དོན་ཆེད་དུ་གདུལ་བ་ལས་མེའི་ངོ་བོ་བྱའོ། །དེ་ལྟར་ནང་གི་མེའི་སྒྲར་་
ཤེས་པར་བྱའོ། །དེ་ནས་གསང་བའི་མེའི་སྒྲ་བཤད་པར་བྱ་སྟེ། གང་ཡིན་ན།
དཔལ་རྡོ་རྗེ་སེམས་དཔས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་བའི་དུས་སུ་་
རྒྱུད་བཀའ་སྩལ་པའི་ཕྱིར་མདུན་དུ་སྨོས་པའི་ཡེ་ཤེས་ཀྱི་ལྷ་མོ་མཱ་མ་ཀཱི་དང་ལྡན་་
པར་ཡེ་ཤེས་ཆེན་པོའི་ཐུགས་རྗེའི་འདོད་ཆགས་ཀྱིས་ཤིན་ཏུ་བརྩོན་འགྲུས་ཀྱིས་་་


དབང་པོ་གཉིས་མཉམ་པར་སྦྱར་ནས་ཐབས་དང་ཤེས་རབ་ཀྱི་རོལ་པ་མཛད་དེ།
རོལ་པ་མཛད་ནས་དབང་པོ་གཉིས་རྡོ་རྗེ་དང་པདྨ་ཡེ་ཤེས་རྣམ་པ་ལྔའི་མེ་རབ་ཏུ་
འབར་བར་གྱུར་ཏོ། །གཞན་ཡང་བཤད་པར་བྱ་སྟེ་གང་ཡིན་ན། ཐབས་དང་
ཤེས་རབ་ཀྱི་རོལ་པས་བྱང་ཆུབ་སེམས་འོད་དུ་ཞུ་བ་དེ་ལ་ནི་ཡེ་ཤེས་ཀྱི་མེ་ལྡན་པ་་
ཡིན་ཏེ། འདི་ལྟར་མེ་རྡོ་རྗེའི་ངོ་བོར་གསུངས་སོ། །དེ་ནས་གཞན་ཡང་བྱེ་
བྲག་དུ་བཤད་པར་བྱ་སྟེ་གང་ཡིན་ན། སྒྲུབ་པ་པོས་ཐེག་པ་ཆེན་པོའི་ཚུལ་གྱི་་་་་
བསྒོམ་པའི་དུས་སུ། གསང་བའི་དཀྱིལ་འཁོར་བསྐྱེད་པའི་དོན་ཆེད་དུ་མདུན་དུ་
སྨོས་པའི་ཚུལ་དུ་རྡོ་རྗེ་སེམས་དཔས་མཛད་པ་དེའི་ང་རྒྱལ་གྱི་བསྒོམ་པས་ཁྲུས་་
མཁན་གྱི་བདག་ཉིད་ཀྱི་བུ་མོ་མཚན་དང་ལྡན་པ་ལོ་བཅུ་གཉིས་ལོན་པ་ཚད་དུ་་་
ཕྱིན་པ་མཱ་མ་ཀཱིར་བྱིན་གྱིས་བརླབས་ཏེ་སྤྱད་པར་བྱའོ། །དེའི་འོག་ཏུ་ཐབས་དང་
ཤེས་རབ་གཉིས་སུ་མེད་པར་བྱས་ནས། རྡོ་རྗེ་དང་པདྨ་བསྐྱོད་པ་གསང་བའི་ས་་
རྡོ་རྗེ་དང་པདྨ། ཡེ་ཤེས་ཀྱི་མེས་རབ་ཏུ་འབར་བའོ། །གཞན་ཡང་རྡོ་རྗེ་་
རོལ་པས་བྱང་ཆུབ་སེམས་འབྱུང་བའི་དྲོ་བའི་ངོ་བོ་ཡེ་ཤེས་ཀྱི་མེ་རབ་ཏུ་འབར་ཏེ།
དེ་ལྟར་གསང་བའི་མེར་ཤེས་པར་བྱའོ། །མདོར་བསྡུས་ན་ཕྱི་དང་ནང་དང་་
གསང་བའི་ཚུལ་གྱིས་བཤད་པ་དེ་ནི་དཔལ་རྡོ་རྗེ་སེམས་དཔའི་རྡོ་རྗེ་མེའི་སྟོབས་ཀྱི་
ངོ་བོ་རྡོ་རྗེ་མེར་གསུངས་སོ། །གཞན་ཡང་ཀུན་རྫོབ་དུ་སྒྲུབ་པ་པོ་ལ་སོགས་པ་་་
སེམས་ཅན་ཐམས་ཅད་བསྲུང་བའི་དོན་ཆེད་དུ། ལྷ་མ་ཡིན་དང་། ལྷ་མ་ཡིན་
མོ་དང་། སྲིན་པོ་དང་སྲིན་པོ་མོ་རྣམས་གཞོམ་པའི་ཕྱིར་འཕགས་པ་མི་གཡོ་བའི་
སྐུ་ཕྱག་རྒྱ་འབྱུང་བ་བཤད་པར་བྱ་སྟེ། གང་ཡིན་ན། དཔལ་རྡོ་རྗེ་སེམས་་
དཔས་ཐུགས་རྗེ་ཆེན་པོ་ཁྲོ་བས་ཁྲོས་ཏེ། མཱ་མ་ཀཱི་དང་ལྡན་པར་གཉིས་སུ་མེད་་
པའི་རོལ་པས་བྱང་ཆུབ་སེམས་འོད་དུ་ཞུ་བར་མཛད་དོ། །དེ་ནས་གསང་བའི་་་


ལ་རྒྱལ་པོ་ཆེན་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཐུགས་ཀ་དབང་པོ་གཉིས་ཀྱི་དབུས་སུ་སྐུ་གསུང་ཐུགས་རྡོ་རྗེ་ཡེ་ཤེས་ཀྱི་གཟུགས་་་
ཡིག་འབྲུ་ཧཱུཾ་ཁ་དོག་ནག་པོ་བསྐལ་པའི་མེ་ལྟར་རབ་ཏུ་འབར་བ། འོད་དུ་ཞུ་་་་
ནས་བྱང་ཆུབ་སེམས་དང་གཉིས་སུ་མེད་པར་གྱུར། དེ་ནི་སེམས་ཅན་ཐམས་
ཅད་ལ་མདུན་དུ་སྨོས་པའི་ལྷ་མ་ཡིན་དང་། ལྷ་མ་ཡིན་མོ་དང་། སྲིན་པོ་དང་།
སྲོན་མོ་ཐམས་ཅད་ཀྱི་གནོད་པའི་འཇིགས་པ་མེད་པར་བྱ་བའི་ཕྱིར། ཁྲོ་བོ་ཆེན་
པོ་འཕགས་པ་མི་གཡོ་བའི་སྐུ་ཕྱག་རྒྱ་འདི་ཕྱུང་ངོ་། །ཁྲོ་བོ་དེ་སྐུ་མདོག་ནག་པོ་
དེའི་དབུའི་རལ་པའི་ཚོགས་བསྐོར་བའི་ཚུལ་གྱིས། བསྐལ་པའི་མེ་ལྟར་རབ་ཏུ་་
འབར་བ། སྣ་ཚོགས་ཀྱི་བྱེ་བྲག་གི་སྦྲུལ་གྱིས་སྐུ་བརྒྱན་པ། ཤེས་རབ་མ་་་
འཕགས་མ་མི་གཡོ་བའི་དབང་ཕྱུག་དང་། ལྡན་པར་དབང་པོ་གཉིས་མཉམ་་
པར་སྦྱོར་བར་གྱུར་ཏོ། །གཞན་ཡང་འཕགས་པ་མི་གཡོ་བ་ཞེས་བྱ་བའི་སྒྲ་བཤད་
པར་བྱ་སྟེ། གང་ཞེ་ན། འཕགས་པ་ནི་ཡེ་ཤེས་རྣམ་པ་ལྔ་དང་ལྡན་པ་ཁྲོ་བའི་
གཟུགས་ཀྱི་སྐུ་ཕྱག་རྒྱ་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱི་དོན་གྱི་ཕྱིར།
མདུན་དུ་སྨོས་པའི་མ་རུངས་པའི་བདུད་དགྲ་རྣམས་མེད་པར་བྱེད་པ་འདུལ་བར་
བྱེད་པར་གསུངས་སོ། །དོན་དེའི་ཕྱིར་འཕགས་པར་ཤེས་པར་བྱའོ། །དེ་ནས་
མི་གཡོ་བའི་སྒྲ་བཤད་པར་བྱ་སྟེ། གང་ཡིན་ན། ཅིས་ཀྱང་མི་གཡོ་བས་མི་་
གཡོ་བར་གསུངས་སོ། །སྒྲུབ་པ་པོས་ཐེག་པ་ཆེན་པོ་ལས་གསུངས་པའི་སྒྲུབ་པ་་་
ཆེན་པོ་བསྒྲུབ་པར་བྱ་ཞིང་དེའི་དུས་སུ་མདུན་དུ་སྨོས་པ། ལྷ་མ་ཡིན་ལ་སོགས་་
པ་བདུད་བགེགས་རྣམས་ལ། ཐུགས་རྗེ་ཆེན་པོས་ཁྲོ་བས་ཁྲོས་ཏེ་འཇོམས་པ་
དང་མེད་པར་བྱེད་པའི་ཕྱིར་བརྟན་ནས། སྒྲུབ་པ་པོ་མ་གྲུབ་ཀྱི་བར་དུ་ལས་་་་་
མཛད་དོ། །དེའི་ཕྱིར་མི་གཡོ་བའི་སྒྲའི་དོན་དུ་གསུངས་སོ། །དེའི་འོག་ཏུ་རྡོ་
རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོ་རྣམས་གོང་དུ་་་


བཤད་པ་དང་མཐུན་ནོ། །དོན་དེའི་ཕྱིར་མེ་རྡོ་རྗེ་བྱང་ཆུབ་སེམས་དཔའ་སེམས་
དཔའ་ཆེན་པོའི་སྒྲའི་དོན་དུ་བཤད་པར་ཤེས་པར་བྱའོ། །
དེ་ལྟར་མེ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པའི་་་་་
འོག་ཏུ། རླུང་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་
སྟེ༑ དེ་ཡང་དངོས་སུ་ནི་བྱང་ཆུབ་སེམས་དཔའ་བྱམས་པ་ལ་བྱའོ། །བཤད་
པར་བྱ་སྟེ་གང་ཡིན་ན། དེ་ནི་སྟོན་པ་རྡོ་རྗེ་འཛིན་ཉིད་ཀྱི་རླུང་དུ་གསུངས་སོ། །
དེ་ལ་ཡང་རྣམ་པ་གསུམ་སྟེ། ཕྱི་དང་ནང་དང་གསང་བ་གསུམ་མོ། །དེ་ལ་་
ཕྱིའི་བཤད་པར་བྱ་སྟེ་གང་ཡིན་ན། འགྲོ་དང་མི་འགྲོའི་འཇིག་རྟེན་གྱི་ཁམས་་
ཐམས་ཅད་ན་གནས་པ་དང་འགྲོ་བ་དང་ཁྱབ་པའི་རླུང་དེ་ལ་དཔལ་རྡོ་རྗེ་སེམས་
དཔས་ཆོས་ཀྱི་སྐུའི་ངོ་བོས་ཁྱད་ནས་གནས་པར་གསུངས་སོ། །དེའི་དོན་་
གསལ་བར་བཤད་པར་བྱ་སྟེ། གང་ཡིན་ན། རླུང་གི་བརྩོན་འགྲུས་དང་།
རླུང་གི་སྟོབས་དང་། རླུང་གི་བསྐྱོད་པ་དང་། རླུང་གི་གྲང་བ་དང་། རླུང་
གི་དྲོ་བའི་ངོ་བོའི་བྱེ་བྲག་རླུང་རྡོ་རྗེར་གསུངས་སོ། །དེ་ལྟར་ཕྱིའི་རླུང་གི་སྒྲར་་་
ཤེས་པར་བྱའོ། །དེ་ནས་ནང་གི་བཤད་པར་བྱ་སྟེ། གང་ཡིན་ན། དཔལ་རྡོ་
རྗེ་སེམས་དཔས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་ནས་རྒྱུད་བཀའ་སྩལ་་་་
བའི་དུས་སུ། དང་པོར་ཡེ་ཤེས་ཀྱི་ཆོ་འཕྲུལ་རྣམས་བསྟན་ཏེ། རྡོ་རྗེ་སེམས་་་
དཔས་ཉིད་ཀྱི་ཐུགས་ཀྱི་གནས་ན་ཡིག་འབྲུ་ཧཱུཾ་ཡེ་ཤེས་སེམས་དཔའ་གཟུགས་མེ་་་་
མར་བཞིན་དུ་རབ་ཏུ་འབར་བ། མི་གཡོ་བ་ཁ་དོག་རྣམ་པ་ལྔ་དང་ལྡན་པ་དེའི་
དབུས་ཀྱི་གནས་ནས་དེ་བཞིན་གཤེགས་པ་རྣམ་པ་ལྔའི་ཡེ་ཤེས་ཀྱི་འོད་ཟེར་རྣམས་
སོ་སོའི་རིགས་ཀྱི་ཁ་དོག་དང་ལྡན་པ་གྲངས་མེད་པ་སྤྲིན་བཞིན་དུ་སྤྲོ་བར་མཛད་དེ།
བ་སྤུའི་བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་གསལ་བར་མཛད་པས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཉོན་མོངས་པའི་སྒྲིབ་པས་སྒྲིབས་པ། བྱིན་གྱིས་རླབས་ཀྱིས་རེག་མ་ཐག་ཏུ་
སྡུག་བསྔལ་མེད་པར་མཛད་དོ། །མཛད་མ་ཐག་ཏུ་ཡེ་ཤེས་ཀྱི་འོད་ཟེར་རྣམས་ཡེ་
ཤེས་ཀྱི་ལྕགས་ཀྱུར་གྱུར་ནས། མདུན་དུ་སྨོས་པའི་སེམས་ཅན་ཐམས་ཅད་དགུག་
པར་མཛད་དེ། མདུན་དུ་སྨོས་པའི་ལམ་དུ་གཉིས་སུ་མེད་པའི་ཚུལ་དུ་བསྡུ་བར་་
མཛད་དོ། །དེའི་འོག་ཏུ་གོང་གི་སེམས་ཅན་ཐམས་ཅད་སངས་རྒྱས་དང་བྱང་་
ཆུབ་སེམས་དཔའི་གཟུགས་ནམ་མཁའི་དབྱིངས་སུ་སྤྲོ་བ་དང་བསྡུ་བ་མཛད་དེ།
དེ་དག་ཐམས་ཅད་ཡེ་ཤེས་ཀྱི་རླུང་གི་ལས་ཡིན་ནོ། །རྒྱས་པར་བཤད་པར་བྱ་སྟེ་
གང་ཡིན་ཞེ་ན། དང་པོ་ནི་ཡེ་ཤེས་སེམས་དཔའི་གནས་ནས། ཡེ་ཤེས་ཀྱི་འོད་
ཟེར་རྣམས་ཕྱུང་སྟེ། དེ་ནི་ཡེ་ཤེས་ཀྱི་རླུང་གི་བསྐྱོད་པར་གསུངས་སོ། །དེའི་་
འོག་ཏུ་བ་སྤུ་བུ་གའི་ལམ་ནས་སྤྲོས་པས་འཇིག་རྟེན་གྱི་ཁམས་ཐམས་ཅད་དུ་ཁྱབ་་
པ་ནི་ཡེ་ཤེས་ཀྱི་རླུང་གི་བརྩོན་འགྲུས་སུ་གསུངས་སོ། །གཞན་ཡང་མདུན་དུ་སྨོས་
པའི་ཚུལ་བཞིན་སེམས་ཅན་ཐམས་ཅད་བཀུག་ནས་བསྡུས་པ་ནི། ཡེ་ཤེས་ཀྱི་་་་་
རླུང་གི་སྟོབས་སུ་གསུངས་སོ། །དེ་ལྟར་ཡེ་ཤེས་ཀྱི་ལས་བྱེད་པ་རྣམས་རླུང་རྡོ་རྗེ་་
བྱམས་པར་ཤེས་པར་བྱའོ། །དེ་ནས་གཞན་ཡང་བྱེ་བྲག་དུ་བཤད་པར་བྱ་སྟེ།
ཇི་ལྟར་རྡོ་རྗེ་སེམས་དཔས་སེམས་ཅན་ཐམས་ཅད་ཀྱི་དོན་གྱི་ཕྱིར་ཡེ་ཤེས་ཀྱི་རླུང་
གི་ཆོ་འཕྲུལ་གྱི་སྤྲོ་བའི་ལས་མཛད་པ་དེ་བཞིན་དུ་སྒྲུབ་པ་པོས་རྡོ་རྗེ་སེམས་དཔའ་་
བསྒོམ་པའི་དུས་སུ་ཡེ་ཤེས་ཀྱི་རླུང་གི་སྤྲོ་བའི་ལས་བྱའོ། །དེ་ལྟར་རླུང་རྡོ་རྗེ་་་་
བྱམས་པའི་ངོ་བོར་གསུངས་སོ། །དེ་ལྟར་ནང་གི་རླུང་གི་སྒྲར་ཤེས་པར་བྱའོ། །
དེ་ནས་གསང་བའི་རླུང་གི་སྒྲ་བཤད་པར་བྱ་སྟེ། གང་ཡིན་ཞེ་ན། རྡོ་རྗེ་
སེམས་དཔས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་བའི་དུས་སུ་འཁོར་དབྱུང་
བའི་ཕྱིར་མཱ་མ་ཀཱི་དང་གཉིས་སུ་མེད་པར་སྦྱོར་བས་ཐུགས་རྗེ་ཆེན་པོའི་འདོད་་་་


ཆགས་རང་བཞིན་གྱིས་དགའ་བའི་སེམས་བསྐྱེད་དེ། ཐབས་དང་ཤེས་རབ་ཀྱི་་་
རོལ་པས་གཡས་བརྐྱང་བ་དང་། གཡོན་བསྐུམ་པ་དང་། སྟང་སྟབས་ཀྱི་གོམ་
པ་རྣམས་ཀྱིས་སྣ་ཚོགས་ཀྱི་བྱེ་བྲག་གིས་སྨིན་མ་བསྐྱོད་ཅིང་བསྒྱུར་ནས་རྡོ་རྗེ་གར་་
མཛད་དེ། དབང་པོ་གཉིས་ཏིང་ངེ་འཛིན་གྱིས་སྦྱར་ནས། བརྩོན་འགྲུས་ཀྱིས་
རོལ་པ་མཛད་དོ། །དེ་ལྟ་བུའི་ཚུལ་གྱི་རོལ་པ་རྒྱས་པར་བཤད་པར་བྱ་སྟེ་གང་ཞེ་
ན༑ རོལ་པའི་ལས་རླུང་གི་ངོ་བོར་གསུངས་ཏེ། རྡོ་རྗེ་སེམས་དཔའི་སྐུ་ལ་་་་་
བྱང་ཆུབ་ཀྱིས་ཁྱབ་ནས་གནས་པ་དེ། རོལ་པ་བྱས་པས་ཁུ་བའི་ངོ་བོ་བྱང་ཆུབ་
སེམས་བསྐྱོད་པ་དེ་ནི་རླུང་གི་བསྐྱོད་པའོ། །གཞན་ཡང་ཐབས་དང་ཤེས་རབ་་
ཀྱི་ལས་མཐར་ཕྱིན་ནས་བདེ་བ་ཆེན་པོ་རོལ་པའི་འབྲས་བུར་གྱུར་པའི་དུས་སུ།
བྱང་ཆུབ་སེམས་ཀྱི་རྩི་ཐམས་ཅད་ཀྱི་ལམ་དུ་གསང་བའི་རྡོ་རྗེ་སྒོའི་ལམ་ནས་མཱ་མ་
ཀཱིའི་བྷ་གའི་དབུས་སུ་འོད་དུ་ཞུ་ནས་ཟླ་བ་འདྲ་བར་གནས་ཏེ། དེ་ལྟར་རླུང་རྡོ་
རྗེའི་ཤུགས་སུ་གསུངས་སོ། །དེ་ནས་ཡང་ཐབས་དང་ཤེས་རབ་རོལ་པ་བྱ་བའི་
དུས་སུ། རྡོ་རྗེ་དང་པདྨར་བསྐྱོད་པའི་དུས་ནི་རྡོ་རྗེ་གར་བྱེད་པར་གསུངས་སོ། །
ཚུལ་དེ་ལྟར་རྡོ་རྗེ་སེམས་དཔའི་སྐབས་སུ་གསུངས་པ་དེ་བཞིན་དུ་སྒྲུབ་པ་པོས་་་
ཀྱང་བྱའོ། །དེ་ལྟར་ཐམས་ཅད་བཤད་པ་དེ་ནི་རླུང་རྡོ་རྗེ་བྱམས་པའི་ངོ་བོར་་
གསུངས་ཏེ། ཚུལ་དེ་ལྟར་གསང་བའི་རླུང་གི་སྒྲར་ཤེས་པར་བྱའོ། །དེ་ལྟར་ཕྱི་
དང་ནང་དང་གསང་བའི་ཚུལ་གྱིས་བཤད་པ་དེ་ནི། དཔལ་རྡོ་རྗེ་སེམས་དཔའི་
རླུང་རྡོ་རྗེ་སྟོབས་ལས་ཀྱི་ངོ་བོར་གསུངས་སོ། །གཞན་ཡང་ཀུན་རྫོབ་དུ་སྒྲུབ་པ་་
པོ་ལ་སོགས་པ་སེམས་ཅན་ཐམས་ཅད་ཀྱི་དོན་ཆེད་དུ་བྱམས་པའི་སྐུ་དབྱུང་བ་་་
བཤད་པར་བྱ་སྟེ། གང་ཡིན་ན། དཔལ་རྡོ་རྗེ་སེམས་དཔས་ཐུགས་རྗེ་ཆེན་་
པོས་རྒྱས་པའི་ཚུལ་དུ་མཱ་མ་ཀཱི་དང་གཉིས་སུ་མེད་པའི་རོལ་པས་བྱང་ཆུབ་སེམས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
འོད་དུ་ཞུ་བར་མཛད་དེ། གསང་བའི་ཐུགས་ཀ་དབང་པོ་གཉིས་ཀྱི་དབུས་སུ་སྐུ་
དང་གསུང་དང་། ཐུགས་རྡོ་རྗེ་ཡེ་ཤེས་ཀྱི་ཡིག་འབྲུ་ཨོཾ་ཁ་དོག་དཀར་པོ་ཟླ་བ་་་
འབུམ་ཕྲག་བརྒྱའི་འོད་ལྟ་བུ་རབ་ཏུ་འབར་བ་འོད་དུ་ཞུ་ནས་བྱང་ཆུབ་ཀྱི་སེམས་་
སུ་གྱུར་ཏེ། ས་བོན་དེའི་ངོ་བོ་ལས་བདེ་བར་གཤེགས་པ་རྣམ་པར་སྣང་མཛད་་་
སངས་རྒྱས་སྤྱན་དང་གཉིས་སུ་མེད་པའི་སྦྱོར་བ་ཕྱུང་ངོ་། །སྐུ་མདོག་དང་ཞལ་་
དང་ཕྱག་མཚན་དང་རྒྱན་ལ་སོགས་པ་དཀྱིལ་འཁོར་གྱི་སྐབས་ནས་འབྱུང་བ་དེ་་་་་
བཞིན་དུ་འདིར་སྨོས་སོ། །དེའི་འོག་ཏུ་རྣམ་པར་སྣང་མཛད་ཀྱིས་ཐུགས་རྗེ་ཆེན་
པོ་འདོད་ཆགས་ཀྱི་ཐུགས་ཀྱིས་སངས་རྒྱས་སྤྱན་དང་ཐབས་དང་ཤེས་རབ་ཀྱི་རོལ་
པས་སངས་རྒྱས་སྤྱན་གྱི་བྷ་གའི་དབུས་སུ་འོད་དུ་ཞུ་བར་མཛད་དེ། དཀར་བ་་་
དག་པ་དྲི་མ་མེད་པའི་འོད་དང་ལྡན་པ་ཟླ་བ་ལྟ་བུར་གསུངས་སོ། །དེའི་འོག་ཏུ་
ཡིག་འབྲུ་མེའི་རིན་པོ་ཆེ་འཛམ་བུ་ནཱ་དའི་ཁ་དོག་འདྲའ་བ། ཟླ་བ་འབུམ་ཕྲག་་
བརྒྱ་དང་མཉམ་པ་རབ་ཏུ་འབར་བའི་འོད་དུ་ཞུ་ནས་ས་བོན་དེ་ལས་བྱམས་པའི་་
སྐུ་ཕྱག་རྒྱ་ཕྱུང་ངོ་། །དེའི་ཤེས་རབ་མ་ལྷ་མོ་བྱམས་མ་དང་ལྡན་པ་དབང་པོ་་་་་་
གཉིས་མཉམ་པར་སྦྱོར་བར་གྱུར་ཏོ། །དེའི་སྤྱི་བོ་ལ་རྣམ་པར་སྣང་མཛད་དབང་
བསྐུར་བའི་ཚུལ་དུ་བཞུགས་སོ། །གཞན་ཡང་བྱམས་པ་ཞེས་བྱ་བའི་སྒྲ་བཤད་་་་
པར་བྱ་སྟེ། གང་ཡིན་ན། སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ལ་་
བྱམས་པས་ཐུགས་མཉམ་པར་མཛད་པས་རྒྱས་པའི་དངོས་གྲུབ་སྩོལ་བའོ། །
དེ་སྩལ་བས་སྒྲུབ་པ་པོའི་རྒྱུད་ལ་མདུན་དུ་སྨོས་པའི་རྣམ་པར་རྟོག་པ་ཆེན་པོ་ལ་་་་
སོགས་པ་ཉོན་མོངས་པའི་སྒྲིབ་པའི་བདུད་དགྲ་རྣམས་འཇོམས་པར་མཛད། ཕམ་
པར་མཛད་པར་གསུངས་སོ། །དོན་དེའི་ཕྱིར་བྱམས་པའི་སྒྲའི་དོན་དུ་ཤེས་པར་
བྱའོ༑ །དེའི་འོག་ཏུ་རྡོ་རྗེ་དང་། བྱང་ཆུབ་དང་སེམས་དཔའ་དང་སེམས་་་་་


དཔའ་ཆེན་པོ་ནི་གོང་དུ་བཤད་པ་དང་མཐུན་ནོ། །དོན་དེའི་ཕྱིར་རླུང་རྡོ་རྗེ་
བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་རླུང་རྡོ་རྗེ་བྱང་ཆུབ་སེམས་དཔའ་བཤད་པའི་འོག་ཏུ། ནམ་་་
མཁའ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་
ཡང་དངོས་སུ་ན་བྱང་ཆུབ་སེམས་དཔའ་སེམས་དཔའ་ཆེན་པོ་འཇམ་དཔལ་ལ་བྱའོ།
བཤད་པར་བྱ་སྟེ། དེ་ཉིད་སྟོན་པ་རྡོ་རྗེ་འཛིན་གྱི་ནམ་མཁའོ། །གང་ཡིན་ན།
ཕྱི་དང་ནང་དང་གསང་བའོ། །དེ་ལ་ཕྱིའི་བཤད་པར་བྱ་སྟེ། འགྲོ་དང་མི་འགྲོ་
བའི་འཇིག་རྟེན་གྱི་ཁམས་ཐམས་ཅད་ལ་ངོ་བོ་མེད་པའི་ནམ་མཁས་ཁྱབ་པར་
གསུངས་སོ། །དེ་ལ་དཔལ་རྡོ་རྗེ་སེམས་དཔའ་ཆོས་ཀྱི་སྐུ་ཡེ་ཤེས་ཐམས་ཅད་ཀྱི་་
ངོ་བོ་སྟོང་པ་དངོས་པོ་མེད་པ་སྐྱོན་ཐམས་ཅད་དང་བྲལ་བས་ཁྱབ་པར་གསུངས་སོ།།
བཤད་པར་བྱ་སྟེ། མདུན་དུ་སྨོས་པའི་ཚུལ་གྱི་ནམ་མཁའ་དེའི་ཡོན་ཏན་སེམས་
ཅན་དངོས་པོ་ཡོད་པ་དང་དངོས་པོ་མེད་པ་ནམ་མཁའ་གང་བ་ཐམས་ཅད་འབྱུང་
བའི་སྙིང་པོའི་ངོ་བོར་གསུངས་སོ། །དེ་ནས་ཆོས་ཀྱི་སྐུའི་ཡོན་ཏན་བཤད་པར་བྱ་
སྟེ༑ ཡེ་ཤེས་ཐམས་ཅད་ཀྱི་དངོས་གྲུབ་རིག་པ་ཀུན་དང་སྲིད་པའི་རྫས་ཐམས་་
ཅད་དང་སེམས་ཅན་ཐམས་ཅད་འབྱུང་ངོ་། །གཞན་ཡང་སྒྱུ་འཕྲུལ་དྲ་བའི་ཆོ་་་
འཕྲུལ་གྱི་སྟོབས་རྣམས་དང་། དེ་ལྟར་ཐམས་ཅད་ཀྱི་དོན་ནི་ཆོས་ཀྱི་སྐུའི་སྙིང་་་
པོའི་ངོ་བོར་གསུངས་སོ། །དེ་ལྟར་མདུན་དུ་སྨོས་པའི་ཇི་སྙེད་བཤད་པ་དེ་ནི་་་་
ནམ་མཁའ་རྡོ་རྗེར་བཤད་དོ། །དེ་ལྟར་ཕྱིའི་ནམ་མཁའི་སྒྲར་ཤེས་པར་བྱའོ། །
དེ་ནས་ནམ་མཁའ་ནང་གི་སྒྲ་བཤད་པར་བྱ་སྟེ་གང་ཡིན་ན། དངོས་པོ་མེད་པ་་
ཆོས་ཀྱི་སྐུ་ནམ་མཁའ་དང་འདྲ་བ་སྒྲུབ་པ་པོའི་ལུས་ལ་སེམས་ཀྱི་ངོ་བོར་གནས་་་་་
པར་གསུངས་སོ། །དེ་སྒྲུབ་པ་པོས་བསྒོམ་པའི་དུས་སུ་ཡེ་ཤེས་ཀྱི་ཡིག་འབྲུ་རྣམས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དང་། ཡེ་ཤེས་ཀྱི་དཀྱིལ་འཁོར་རྣམས་དང་། ཡེ་ཤེས་ཀྱི་འོད་ཟེར་དེ་དག་་
ཐམས་ཅད་འབྱུང་བ་དང་བསྡུ་བའི་སྙིང་པོའི་ངོ་བོར་གསུངས་སོ། །དེ་ལྟར་་
བཤད་པའི་ཡོན་ཏན་དང་འདྲ་བར་ནམ་མཁའ་རྡོ་རྗེ་གསུངས་སོ། །དེ་ལྟར་ནང་
གི་ནམ་མཁའི་སྒྲར་ཤེས་པར་བྱའོ། །དེ་ནས་གསང་བའི་ནམ་མཁའི་སྒྲ་བཤད་་་་་
པར་བྱ་སྟེ་གང་ཡིན་ན། སྒྲུབ་པ་པོས་སྒྲུབ་པ་བསྒྲུབ་པའི་དུས་སུ་ཐབས་དང་ཤེས་
རབ་ཀྱི་རོལ་པ་བྱེད་པའི་ཤེས་རབ་ཀྱི་བྷ་ག་ནམ་མཁར་གསུངས་སོ། །གཞན་ཡང་
ཐབས་དང་ཤེས་རབ་ཀྱི་དབང་པོ་གཉིས་མཉམ་པར་སྦྱོར་བའི་དུས་སུ། དབང་་
པོ་གཉིས་བྱང་ཆུབ་སེམས་སྤྲོ་བ་དང་། འབྱུང་བའི་སྒོ་རྣམས་ནམ་མཁའ་དང་་་་
འདྲ་བ་སྟོང་པ་དང་དངོས་པོ་མེད་པ་གསུངས་སོ། །དེ་ནས་དེའི་ཡོན་ཏན་བཤད་
པར་བྱ་སྟེ། ཤེས་རབ་ཀྱི་བྷ་ག་བདེ་བའི་གནས་བདེ་བའི་གདན་བདེ་བ་འབྱུང་བ་
འཇམ་པ་བྱང་ཆུབ་ཀྱི་སེམས་འོད་དུ་ཞུ་བ་འབྱུང་བའི་ས། ཡེ་ཤེས་ཀྱི་ཡིག་འབྲུ་་
རྣམས་དང་། ཡེ་ཤེས་ཀྱི་འོད་ཟེར་རྣམས་སྤྲོས་པའི་རྡོ་རྗེའི་དབྱིངས། གཞན་
ཡང་གསང་བའི་དཀྱིལ་འཁོར་གྱི་ལྷ་རྣམས་ཀྱི་བདེ་བའི་རོལ་པ་བྱ་བའི་སྤྱོད་པའི་་་
གནས་དེ་ལྟར་མདོར་བསྡུས་པའི་ཡོན་ཏན་ཇི་སྙེད་པ་དེ་ནི། ནམ་མཁའ་རྡོ་རྗེའི་
ངོ་བོར་གསུངས་སོ། །དེ་ནས་གཞན་ཡང་རིགས་པས་བསྟན་ཏེ་གང་ཞེ་ན།
ནམ་མཁར་རྡོ་རྗེར་གསུངས་པའི་ངོ་བོར་གསུངས་པ་ནི་འཇམ་དཔལ་རྡོ་རྗེ་ཡིན་ནོ།།
གཞན་ཡང་དོན་དམ་པ་དཔལ་རྡོ་རྗེ་སེམས་དཔའ་དེ་བཞིན་གཤེགས་པ་ཐམས་་་་་
ཅད་ཀྱི་བདག་ཉིད། སྟོན་པ་ཁམས་གསུམ་གྱི་བདག་པོ་དེས། ཐུགས་རྡོ་རྗེ་
ཆེན་པོས་མ་འོངས་པའི་སེམས་ཅན་གྱི་རྒྱུད་ལ། གཏི་མུག་ལས་འབྱུང་བ་མ་རིག་
པའི་མུན་པའི་རི་བོ་དམན་པའི་བློ་དང་ལྡན་པ་བྱང་ཆུབ་ཀྱི་ལམ་ལས་ཕྱིར་བཟློག་་
པ༑ དམྱལ་བའི་ལམ་དུ་ཁྲིད་མཁན་ཏེ་མེད་པར་བྱ་བའི་གཉེན་པོའི་དོན་ཕྱེད་དུ།


དཔལ་རྡོ་རྗེ་སེམས་དཔས་ཆོས་ཐམས་ཅད་བཤད་པའི་དོན་དུ། བླ་ན་མེད་པའི་
ཤེས་རབ་ཀྱིས་ཕ་རོལ་རྒོལ་བ་ཚངས་པ་དང་། དབང་ཕྱུག་ཆེན་པོ་ལ་སོགས་པའི་
ལྷ་རྣམས་དང་། གཞན་ཡང་དེའི་བསྟན་པ་ལ་གནས་པའི་མིའི་རིགས་ཕམ་པར་
བྱ་བའི་ཕྱིར། བླ་ན་མེད་པའི་ཤེས་རབ་ཀྱི་ངོ་བོ་ནམ་མཁའ་རྡོ་རྗེ་འཇམ་དཔལ་
དུ་གསུངས་སོ། །དེ་ལྟར་ཚུལ་གྱིས་གསང་བའི་ནམ་མཁའི་སྒྲར་ཤེས་པར་བྱའོ། །
གཞན་ཡང་སྒྲུབ་པ་ལ་སོགས་པ་སངས་རྒྱས་ཀྱི་ཆོས་ལ་གནས་པ་རྣམས་ཀྱིས་ཕ་རོལ་
གྱི་རྒོལ་བ་ཏིརྟི་ཀ་ཕམ་པར་བྱ་བའི་ཕྱིར་འཇམ་དཔལ་གྱི་སྐུ་ཕྱག་རྒྱ་འབྱུང་བ་་་
བཤད་པར་བྱ་སྟེ། དཔལ་རྡོ་རྗེ་སེམས་དཔས་ཐུགས་རྗེ་ཆེན་པོ་འདོད་ཆགས་ཀྱི་
དགའ་བའི་ཐུགས་ཀྱི་མཱ་མ་ཀཱི་དང་གཉིས་སུ་མེད་པའི་སྦྱོར་བའི་རོལ་པས་བྱང་ཆུབ་
སེམས་འོད་དུ་ཞུ་བར་མཛད་དེ། དེ་ནས་གསང་བའི་ཐུགས་དབང་པོ་གཉིས་ཀྱི་
དབུས་སུ། དེའི་སྟེང་དུ་སྐུ་དང་གསུང་དང་ཐུགས་རྡོ་རྗེ་ཡེ་ཤེས་ཀྱི་གཟུགས་ཡིག་
འབྲུ་མུ་འཛམ་བུ་ནཱ་ད་འདྲ་བ་ཁ་དོག་ཅུང་ཟད་དམར་བ། འཛམ་བུ་ནཱ་ད་་
འབུམ་ཕྲག་བརྒྱའི་འོད་དང་མཉམ་པ་འོད་དུ་ཞུ་ནས་བྱང་ཆུབ་སེམས་སུ་གྱུར་ཏེ།
ས་བོན་གྱི་ངོ་བོ་དེ་ལས་འཇམ་དཔལ་གྱི་སྐུ་ཕྱག་རྒྱ་ཕྱུང་ངོ་། །དེའི་ཤེས་རབ་མ་
ལྷ་མོ་སྙིང་རྗེ་མ་དང་དབང་པོ་གཉིས་མཉམ་པར་སྦྱོར་བར་འགྱུར་རོ། །དེའི་ཞལ་
དང་སྐུ་མདོག་དང་ཕྱག་མཚན་དང་རྒྱན་རྣམས་ནི་དཀྱིལ་འཁོར་གྱི་སྐབས་ནས་་་
འབྱུང་བ་དང་མཐུན་ནོ། །དེའི་སྤྱི་བོའི་གནས་ན་དཔལ་རྡོ་རྗེ་སེམས་དཔས་་
དབང་བསྐུར་བའི་ཚུལ་དུ་བཞུགས་སོ། །གཞན་ཡང་འཇམ་དཔལ་ཞེས་བྱ་བའི་་
སྒྲ་བཤད་པར་བྱ་སྟེ། འཇམ་པ་ནི་སྐུ་ཕུན་སུམ་ཚོགས་པ་ཞི་བ་དང་རྒྱས་པའི་་་་
ཚུལ་ལ་རྒྱས་པར་གསུངས་སོ། །གཞན་ཡང་བླ་ན་མེད་པའི་ཕྱི་ནང་གི་རིག་པ་་་་
ཐམས་ཅད་ཀྱི་སྙིང་པོའི་ངོ་བོའི་ཤེས་རབ་ལས་འབྱུང་བས་འཇམ་ཞེས་གསུངས་སོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དེ་ནས་དཔལ་ནི་མདུན་དུ་སྨོས་པའི་ཕྱི་དང་ནང་དང་གསང་བའི་ཡོན་ཏན་ཕུན་་་
སུམ་ཚོགས་པའི་སྒྲར་བཤད་དོ། །དེའི་འོག་ཏུ་རྡོ་རྗེ་དང་བྱང་ཆུབ་དང་སེམས་་་་
དཔའ་དང་སེམས་དཔའ་ཆེན་པོ་ནི་གོང་དུ་བཤད་པ་དང་མཐུན་ནོ། །དོན་དེའི་
ཕྱིར་ནམ་མཁའ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་བཤད་པར་་
ཤེས་པར་བྱའོ། །
དེ་ལྟར་ནམ་མཁའ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་་་་་
འོག་དུ། གཟུགས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་
བྱ་སྟེ། དངོས་སུ་ན། བྱང་ཆུབ་སེམས་དཔའ་སའི་སྙིང་པོ་ལ་བྱའོ། །དེ་ཉིད་
སྟོན་པ་རྡོ་རྗེ་འཛིན་གྱི་གཟུགས་སུ་གསུངས་སོ། །བཤད་པར་བྱ་ན་གང་ཡིན་ན།
ཕྱི་དང་ནང་དང་གསང་བ་གསུམ་མོ། །དེ་ལ་ཕྱིའི་བཤད་པར་བྱ་སྟེ་གང་ཡིན་ན།
ཁ་དོག་གི་བྱེ་བྲག་དཀར་པོ་ལ་སོགས་པ་རྣམ་པ་ལྔ་དང་། གཞན་ཡང་འགྲོ་བ་་་
རིས་དྲུག་གི་འཁོར་བ་ལ་འབྱུང་བ་གནས་པ་དང་། གཞན་ཡང་ས་གཞི་འབྱུང་བ་
དང་གནས་པའི་རྫས་ཐམས་ཅད། འབྱུང་བ་ལྔའི་བདག་ཉིད་ཆོས་ཀྱི་དབྱིངས་་་
དང་གཉིས་སུ་མེད་པར་གསུངས་ཏེ། དེ་དག་དཔལ་རྡོ་རྗེ་སེམས་དཔའ་ཆོས་ཀྱི་
སྐུས་ཁྱབ་ནས་གནས་སོ། །གཞན་ཡང་རིག་པས་བཤད་དེ། རྫས་ཀྱི་གཟུགས་
ཀྱི་ངོ་བོ་དེ་དག་ཐམས་ཅད་ཆོས་ཀྱི་སྐུ་ལས་བྱུང་བར་གསུངས་སོ། །དེ་ནས་འདི་་
ལྟར་རྫས་ཐམས་ཅད་ཀྱི་གཟུགས་ཀྱི་ཡོན་ཏན་བཤད་པར་བྱ་སྟེ། གང་ཡིན་ན།
སྣ་ཚོགས་ཀྱི་བྱེ་བྲག་སེམས་ལས་བྱུང་བ་དང་། གནས་ན་གནས་པ་དང་།
གཞན་ཡང་སྣ་ཚོགས་ཀྱི་བྱེ་བྲག་འགྲོ་བ་དང་། འོང་བ་དང་། གཞན་ཡང་སྣ་
ཚོགས་ཀྱི་བྱེ་བྲག་གི་སྤྱོད་པ་སྤྱོད་པ་དང་། གཞན་ཡང་སྣ་ཚོགས་ཀྱི་བྱེ་བྲག་གིས་
སྒྱུ་འཕྲུལ་དྲ་བའི་ངོ་བོའི་སྤྲུལ་པར་གསུངས་སོ། །དེ་ལྟར་མདོའི་བསྡུས་པའི་་་་་


ཡོན་ཏན་བཤད་པ་དེ་ནི། རྡོ་རྗེ་སེམས་དཔའི་རོལ་པ་བྱ་བའི་སྤྲུལ་པའི་གཟུགས་
རྣམས་གཟུགས་རྡོ་རྗེ་སའི་སྙིང་པོར་གསུངས་སོ། །དེ་ལྟར་ཕྱིའི་གཟུགས་ཀྱི་སྒྲའི་
དོན་ཤེས་པར་བྱའོ། །དེ་ནས་ནང་གི་གཟུགས་ཀྱི་སྒྲའི་དོན་བཤད་པར་བྱ་སྟེ་གང་
ཡིན་ན། རྡོ་རྗེ་སེམས་དཔས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་བ་མ་་་་་་
འོངས་པའི་སེམས་ཅན་གྱི་དོན་དུ་རྒྱུད་བཀའ་སྩལ་པའི་དུས་སུ་ཡེ་ཤེས་ཀྱི་སྤྲུལ་པ་་
བསྟན་ཏོ། །འདི་ལྟར་རྒྱས་པར་བཤད་པར་བྱ་སྟེ། རྡོ་རྗེ་སེམས་དཔའ་ཉིད་ཀྱི་
ཐུགས་ཀ་ན་ཡི་གེ་ཧཱུཾ་ཡེ་ཤེས་སེམས་པའི་ངོ་བོ་པདྨའི་དབུས་ན་གནས་པ་ལས་ཡེ་་་་
ཤེས་ཀྱི་འོད་ཟེར་གྱི་སྣ་ཚོགས་ཀྱི་བྱེ་བྲག་རིགས་ཀྱི་ཁ་དོག་དང་ལྡན་པར་སྤྲོ་བར་་་་
མཛད་དོ། །གཞན་ཡང་སྣ་ཚོགས་ཀྱི་བྱེ་བྲག་གིས་ཡེ་ཤེས་ཀྱི་ལྷ་མོ་རྣམས་ཀྱི་ས་་་
བོན་གྱི་ཡིག་འབྲུ་སྤྲོ་བར་མཛད་དོ། །གཞན་ཡང་སྣ་ཚོགས་ཀྱི་བྱེ་བྲག་གི་ཕྱག་་་་
མཚན་སྤྲོ་བར་མཛད་དོ། །གཞན་ཡང་སྣ་ཚོགས་ཀྱི་གཟུགས་སངས་རྒྱས་དང་་་་་
བྱང་ཆུབ་སེམས་དཔའ་དང་། ཁྲོ་བོའི་རྒྱལ་པོ་ལ་སོགས་པ་སྤྲིན་བཞིན་དུ་སྤྲོ་བར་
མཛད་དོ། །དེ་ལྟར་ཡེ་ཤེས་ཀྱི་གཟུགས་ཀྱི་ངོ་བོ་ཐམས་ཅད་ནི་གཟུགས་རྡོ་རྗེ་
སའི་ངོ་བོར་གསུངས་སོ། །དེ་ནས་བཤད་པའི་བྱེ་བྲག་གིས་བཤད་པར་བྱ་སྟེ་གང་
ཡིན་ན། མདུན་དུ་སྨོས་པའི་བཤད་པའི་དོན་དེ་ནི། དེའི་ཚུལ་གྱིས་སྒྲུབ་པ་པོ་
རྣམས་ཀྱི་རྒྱུད་ལས་གསུངས་སོ། །དེ་ལྟར་ནང་གི་གཟུགས་ཀྱི་སྒྲའི་དོན་ཤེས་པར་
བྱའོ༑ །དེ་ནས་གསང་བའི་གཟུགས་ཀྱི་སྒྲའི་དོན་བཤད་པར་བྱ་སྟེ་གང་ཡིན་ན།
དཔལ་རྡོ་རྗེ་སེམས་དཔས་མཱ་མ་ཀཱི་དང་གཉིས་སུ་མེད་པར་སྦྱོར་བས། ཐབས་
དང་ཤེས་རབ་ཀྱི་རོལ་པས་བྱང་ཆུབ་སེམས་གསང་བའི་དཀྱིལ་འཁོར་གྱི་ལྷ་རྣམས་་་
བསྐྱེད་པའི་ས་བོན་གྱི་གཟུགས་རྣམས་སྤྲོ་བར་མཛད་དེ། མཱ་མ་ཀཱིའི་བྷ་གའི་་
དབུས་སུ་ཟླ་བ་དང་འདྲ་བར་གྱུར་ཏེ། བྱང་ཆུབ་ཀྱི་དེ་ནི་སོ་སོ་རིགས་ཀྱི་བྱེ་བྲག་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ
གི་ཁ་དོག་དང་ལྡན་པ། སོ་སོ་འཁོར་གྱི་དཀྱིལ་འཁོར་གྱི་ལྷ་རྣམས་ཀྱི་ཡེ་ཤེས་ཀྱི་
ཡིག་འབྲུས་སྐུ་ཕྱག་རྒྱ་འབྱུང་བའི་དུས་སུ་བྱང་ཆུབ་ཀྱི་སེམས་བྱིན་གྱིས་བརླབ་བོ།
དེའི་འོག་ཏུ་ཉིད་ཉིད་ཀྱི་རིགས་ཀྱི་ཁ་དོག་དུ་འགྱུར་རོ། །དེ་ལྟར་ཁ་དོག་བཤད་
པ་དེ་ནི་གཟུགས་ཀྱི་ངོ་བོ་གཟུགས་རྡོ་རྗེ་སའི་སྙིང་པོར་གསུངས་སོ། །མདུན་དུ་
སྨོས་པའི་བཤད་པའི་དོན་དེ་ནི་སྒྲུབ་པ་པོ་རྣམས་ཀྱི་རྒྱུད་ལ་སྦྱར་བར་གསུངས་སོ། །
དེ་ལྟར་གསང་བའི་གཟུགས་ཀྱི་སྒྲར་ཤེས་པར་བྱའོ། །གཞན་ཡང་སྒྲུབ་པ་པོ་ལ་་་
སོགས་པ་གང་ཡང་རུང་བ། སངས་རྒྱས་ཀྱི་བསྟན་པ་ལ་གནས་པ་གཏི་མུག་གིས་
བསྒྲིབས་པའི་སེམས་ཅན་རྣམས་ཀྱིས་གཏི་མུག་མི་སྤོང་བར་བྱེད་པ་འབྱུང་བ་དང་
སྐྱེད་པར་བྱེད་པ་བྱིན་གྱིས་རློབ་པར་བྱེད་པའི་ལྷ་བདུད་དགྲ་རྣམས་ཕམ་པར་བྱ་་
བའི་ཕྱིར། སའི་སྙིང་པོའི་སྐུ་ཕྱག་རྒྱ་བྱུང་བ་བཤད་པར་བྱ་སྟེ། གང་ཡིན་ན།
དཔལ་རྡོ་རྗེ་སེམས་དཔས་ཐུགས་རྗེ་ཆེན་པོ་ཞི་བའི་ཚུལ་གྱིས་མཱ་མ་ཀཱི་དང་གཉིས་་
སུ་མེད་པའི་སྦྱོར་བའི་རོལ་པས། བྱང་ཆུབ་སེམས་འོད་དུ་ཞུ་བར་མཛད་དེ།
གསང་བའི་ཐུགས་ཀ་དབང་པོ་གཉིས་ཀྱིས་དབུས་སུ། སྐུ་དང་གསུང་དང་ཐུགས་
ཀྱི་རྡོ་རྗེ་ཡེ་ཤེས་ཀྱི་གཟུགས་ཡིག་འབྲུ་ཨོཾ་ཁ་དོག་དཀར་པོ་ཟླ་བ་འབུམ་ཕྲག་བརྒྱའི་
འོད་དང་མཉམ་པ་རབ་ཏུ་འབར་བ་འོད་དུ་ཞུ་ནས་བྱང་ཆུབ་ཀྱི་སེམས་སུ་གྱུར་ཏོ།
ས་བོན་གྱི་ངོ་བོ་དེ་ལས་རྣམ་པར་སྣང་མཛད་སངས་རྒྱས་སྤྱན་དང་ལྡན་པ་གཉིས་་
སུ་མེད་པར་སྦྱོར་བར་གྱུར་པ་དེའི་སྐུ་མདོག་དང་ཞལ་དང་ཕྱག་མཚན་དང་རྒྱན་ལ་
སོགས་པ་ནི་དཀྱིལ་འཁོར་གྱི་སྐབས་ནས་འབྱུང་བ་དེ་བཞིན་དུ་འདིར་སྦྱར་རོ། །
དེའི་འོག་ཏུ་རྣམ་པར་སྣང་མཛད་ཀྱི་ཐུགས་རྗེ་ཆེན་པོའི་འདོད་ཆགས་ཀྱི་ཐུགས་་་་
ཀྱིས་སངས་རྒྱས་སྤྱན་དང་ཐབས་དང་ཤེས་རབ་ཀྱི་རོལ་པ་མཛད་ནས། སངས་་
རྒྱས་སྤྱན་གྱི་བྷ་གའི་དབུས་སུ་བྱང་ཆུབ་ཀྱི་སེམས་འོད་དུ་ཞུ་བར་མཛད་དེ།


དཀར་བ་དག་པ་མདུན་དུ་སྨོས་པའི་ཟླ་བ་འདྲ་བར་གསུངས་སོ། །དེའི་སྟེང་དུ་་
ཡིག་འབྲུ་ལ་ཐིམ་པ་འམ་ཡང་ན་ཁྲིམས་ཡང་རུང་བ་བཀོད་དོ། །ཁ་དོག་རིན་པོ་
ཆེ་ཤེལ་འདྲ་བ་ཟླ་བ་འབུམ་ཕྲག་གི་འོད་འདྲ་བ་རབ་ཏུ་འབར་བ་འོད་དུ་ཞུ་ནས།
ས་བོན་དེ་ལས་སའི་སྙིང་པོའི་སྐུ་ཕྱག་རྒྱ་བྱུང་ངོ་། །དེའི་ཤེས་རབ་གཟུགས་རྡོ་རྗེ་་
ལྷ་མོ་དང་ལྡན་པར་དབང་པོ་གཉིས་མཉམ་པར་གྱུར་པ། དེའི་དབུའི་སྤྱི་བོ་ན་་
རྣམ་པར་སྣང་མཛད་དབང་བསྐུར་བའི་ཚུལ་དུ་བཞུགས་སོ། །དེ་ནས་གཞན་་
ཡང་སའི་སྙིང་པོ་ཞེས་བྱ་བའི་དོན་བཤད་པར་བྱ་སྟེ། གང་ཡིན་ན་སའི་སྙིང་པོའོ།།
དེ་ཕྱི་ནང་གསང་བའི་ཚུལ་གྱིས་བསྟན་ཏེ། དེ་ལ་ཕྱི་ནི་གཟུགས་ཐམས་ཅད་་་
འབྱུང་བའི་རྟེན་ས་དེ་ལ་དོན་དམ་པ་རྟེན་པའི་གཟུགས་རྡོ་རྗེ་སའི་སྙིང་པོར་་་་
གསུངས་ཏེ། དེ་ལྟར་ཕྱིའི་སའི་སྒྲའི་དོན་དུ་ཤེས་པར་བྱའོ། །དེ་ནས་ནང་གི་་
སའི་སྒྲ་བཤད་པར་བྱ་སྟེ། གང་ཡིན་ན། དཔལ་རྡོ་རྗེ་སེམས་དཔའི་སྐུ་འམ་་
སྒྲུབ་པ་པོའི་སྙིང་ག་ན་མདུན་དུ་སྨོས་པའི་ཚིག་གི་དོན་ནི་ཡིག་འབྲུ་ཧཱུཾ་ཡེ་ཤེས་་་་
སེམས་པའི་གཟུགས་གནས་ཏེ། དེ་ལ་མདུན་དུ་སྨོས་པའི་ཡེ་ཤེས་སེམས་དཔའ་
ཐུགས་ལ་གནས་པའི་གནས་སོ། །དེ་ལྟར་ནང་གི་ས་ནི་རྟེན་པ་སྙིང་པོའི་ངོ་བོ་་་་
གཟུགས་རྡོ་རྗེ་སའི་སྙིང་པོར་གསུངས་ཏེ། དེ་ལྟར་ནང་གི་སའི་སྒྲའི་དོན་དུ་ཤེས་
པར་བྱའོ། །དེ་ནས་གསང་བའི་སའི་སྒྲ་ཤེས་པར་བྱ་སྟེ། གང་ཡིན་ན།
དཔལ་རྡོ་རྗེ་སེམས་དཔའ་འམ། ཡང་ན་སྒྲུབ་པ་པོས་རོལ་པ་བྱ་བའི་དུས་སུ།
ཤེས་རབ་ཀྱི་བྷ་གའི་དབུས་སུ་བྱང་ཆུབ་ཀྱི་སེམས་འོད་དུ་ཞུ་བར་མཛད་དེ། དེ་་
གནས་པའི་གནས་བརྟེན་པའི་ས། སྙིང་པོའི་ངོ་བོ་གཟུགས་རྡོ་རྗེ་སའི་སྙིང་པོའི་
ངོ་བོར་གསུངས་སོ། །དེ་ལྟར་གསང་བའི་སྒྲའི་དོན་དུ་ཤེས་པར་བྱའོ། །དེའི་་
འོག་ཏུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོ་ནི་གོང་དུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བཤད་པ་དང་མཐུན་ནོ། །དོན་དེའི་ཕྱིར་གཟུགས་རྡོ་རྗེ་བྱང་ཆུབ་སེམས་དཔའ་
སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་གཟུགས་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
སྒྲ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་ཡང་
དངོས་སུ་ན། ཕྱག་ན་རྡོ་རྗེ་ལ་བྱ་སྟེ། དེ་ཉིད་སྟོན་པ་རྡོ་རྗེ་འཛིན་གྱི་སྒྲར་་
གསུངས་སོ། །དེ་ལ་ཡང་རྣམ་པ་གསུམ་སྟེ། ཕྱི་དང་ནང་དང་གསང་བའོ། །
དེ་ལ་ཕྱིའི་སྒྲའི་དོན་བཤད་པར་བྱ་སྟེ། གང་ཡིན་ན་འགྲོ་དང་མི་འགྲོའི་འཇིག་་
རྟེན་ཐམས་ཅད་ན་སྒྲ་ཇི་སྙེད་པ་རྣམས་གནས་པ་དང་། འབྱུང་བ་དེ་དག་རྣམ་པ་
གསུམ་གྱི་བྱེ་བྲག་དུ་བཤད་པར་བྱ་སྟེ། དེ་ཇི་ལྟར་ཡིན་ན། ཤིང་དང་ཆུ་ལ་་
སོགས་པ་རྫས་དངོས་པོ་ཅན་ཇི་སྙེད་པ་ལ་རླུང་གིས་བསྐྱོད་པའི་སྒྲ་རྣམས་བྱུང་སྟེ་་
གྲག་པ་སྟེ་གཅིག །དེའི་འོག་ཏུ་སྒྲུབ་པ་པོ་རྣམས་མ་གཏོགས་པ་སེམས་ཅན་་་་
ཐམས་ཅད་ཀྱི་སྒྲ་སྣ་ཚོགས་ཀྱི་བྱེ་བྲག་སྟེ་གཉིས། དེའི་འོག་དུ་ལྷ་དང་མི་ལ་་་
སོགས་པས་རྔ་སྣ་ཚོགས་རྡུང་བའི་ཐབས་ཀྱི་སྒྲ་དང་གསུམ་མོ་དེ་ལྟར་སྒྲ་རྣམས་་་
མདོར་བསྡུས་པ་སྒྲའི་བྱེ་བྲག་བཤད་པ་དེ་ལ། དཔལ་རྡོ་རྗེ་སེམས་དཔའ་ཆོས་ཀྱི་
སྐུའི་ངོ་བོས་ཁྱབ་ནས་གནས་པར་གསུངས་སོ། །དེ་ལྟར་མདུན་དུ་ཇི་སྙེད་སྒྲ་་
རྣམས་བཤད་པ་དེ་ནི་སྒྲ་རྡོ་རྗེར་གསུངས་སོ། །དེ་ལྟར་ཕྱིའི་སྒྲའི་དོན་དུ་ཤེས་་
པར་བྱའོ། །དེ་ནས་ནང་གི་སྒྲ་བཤད་པར་བྱ་སྟེ་གང་ཡིན་ན། དཔལ་རྡོ་རྗེ་
སེམས་དཔས་ཐུགས་རྗེ་ཆེན་པོས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་ནས།
རྒྱུད་བཀའ་སྩལ་པའི་དུས་སུ། སེམས་ཅན་ཐམས་ཅད་གདུལ་བའི་དོན་བྱེད་དུ།
སྔགས་སྣ་ཚོགས་ཀྱི་བརྗོད་པར་མཛད་པ་བསྟན་པར་བྱ་སྟེ། ཞི་བའི་ཚུལ་གྱིས་་
འདུལ་བའི་སེམས་ཅན་རྣམས་ལ་ཞི་བའི་སྔགས་བརྗོད་པར་མཛད་དོ། །གཞན་་


ཡང་རྒྱས་པའི་ཚུལ་གྱིས་འདུལ་བའི་སེམས་ཅན་རྣམས་ལ་རྒྱས་པའི་ཚུལ་གྱི་སྔགས་
སྣ་ཚོགས་བརྗོད་པར་མཛད་དོ། །གཞན་ཡང་ང་རྒྱལ་དང་ལྡན་པའི་འདོད་་་་
ཆགས་སྤྱོད་པའི་སེམས་ཅན་རྣམས་འདུལ་བའི་ཐབས་སུ་དབང་དུ་བསྡུ་བའི་སྔགས་
རྣམས་བརྗོད་པར་མཛད་དོ། །གཞན་ཡང་སེམས་ཅན་མ་རུངས་པ་རྣམས་ཞེ་་་་་
སྡང་དང་ལྡན་པའི་སྤྱོད་པ་རྣམས་གདུལ་བའི་ཐབས་སུ་ཁྲོ་བོ་ཆེན་པོའི་སྟབས་ཀྱིས་
སྔགས་རྣམས་བརྗོད་པར་མཛད་དོ། །དེ་ལྟར་ནང་གི་སྒྲའི་དོན་དུ་ཤེས་པར་བྱའོ།།
གཞན་ཡང་བྱེ་བྲག་དུ་ནང་གི་སྒྲ་བཤད་པར་བྱ་སྟེ། རྡོ་རྗེ་སེམས་དཔས་དཔལ་་་
གསང་བ་འདུས་པའི་རྒྱུད་བཀའ་སྩལ་པ་དེ་ཇི་ལྟར་ཡིན་ན། ཏིང་ངེ་འཛིན་གྱི་བྱེ་
བྲག་སྣ་ཚོགས་པ་དང་། གཞན་ཡང་སྒྲུབ་པ་པོ་རྣམས་ལ་མོས་པའི་བྱེ་བྲག་གི་་་་
སྒྲུབ་པ་སྣ་ཚོགས་བསྟན་པ་དང་། གཞན་ཡང་མདུན་དུ་སྨོས་པའི་སེམས་ཅན་་་་་
རྣམས་གདུལ་བའི་ཐབས་ཀྱི་སྔགས་སྣ་ཚོགས་རྣམས་བསྟན་པ་དང་། གཞན་ཡང་
བྱེ་བྲག་གིས་བཤད་ཏེ། སྒྲུབ་པ་པོས་བསྒོམ་པའི་དུས་སུ་དང་པོ། ཨོཾ་ཤུ་ནྱ་ཏཱ་
ཛྙཱ་ན་བཛྲ་སྭ་བྷཱ་བཱ་་ ཀོ་ཀོ་ཧཾཧཱུཾ། ལ་སོགས་པ་ལས་བཞིའི་བྱེ་བྲག་གིས། སེམས་
ཅན་གདུལ་བའི་ཐབས་ཀྱིས་སྔགས་བརྗོད་པ་བཟླས་པར་བྱའོ། །དེ་ནས་གཞན་་
ཡང་བྱེ་བྲག་དུ་བཤད་པར་བྱ་སྟེ། སྒྲུབ་པ་པོས་སྣ་ཚོགས་ཀྱི་བྱེ་བྲག་གི་རྡོ་རྗེའི་་
གླུས་རྡོ་རྗེ་སེམས་དཔའ་བསྟོད་པ་དང་། གཞན་ཡང་སྒྲུབ་པ་པོས་སེམས་ཅན་གྱི་
དོན་དུ་བཤད་པ་དང་། དེ་ལྟར་མདོར་བསྡུས་པ་སྒྲ་ཇི་སྙེད་པ་རྣམས་སྒྲ་རྡོ་རྗེའི་
ངོ་བོར་གསུངས་སོ། །དེ་ལྟར་ནང་གི་སྒྲའི་དོན་དུ་ཤེས་པར་བྱའོ། །དེ་ནས་་་་
གསང་བའི་སྒྲ་བཤད་པར་བྱ་སྟེ་གང་ཡིན་ན། དཔལ་རྡོ་རྗེ་སེམས་དཔས་གསང་
བའི་དཀྱིལ་འཁོར་གྱི་ལྷ་རྣམས་འབྱུང་བའི་དོན་དུ། མཱ་མ་ཀཱི་དང་ཐབས་དང་
ཤེས་རབ་ཀྱི་རོལ་པ་མཛད་པ། དེ་ལ་སྟང་ཐབས་ཀྱི་ཚུལ་གྱིས་རྡོ་རྗེ་དང་པདྨར་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བསྐྱོད་པ་ལས་སྒྲ་འབྱུང་བ་དང་། གཞན་ཡང་ཚུལ་དེ་ལྟར་རོལ་པས་བྱང་ཆུབ་་་
སེམས་འོད་དུ་ཞུ་སྟེ། འོད་དུ་ཞུ་མ་ཐག་དུ་དབང་པོ་གཉིས་ཀྱི་སྒོའི་གནས་སུ་་་་
བདེ་བ་ཆེན་པོ་དབང་པོ་གཉིས་བསྐྱོད་པས་བྱང་ཆུབ་ཀྱི་སེམས་བྱུང་ནས་སྒྲ་གྲག་་་
པར་བཤད་དོ། །གཞན་ཡང་རྡོ་རྗེ་སེམས་དཔས་ཇི་ལྟར་མཛད་པ་ལྟར། སྒྲུབ་
པ་པོས་ཀྱང་དེ་བཞིན་དུ་བྱའོ། །དེ་ལྟར་སྒྲ་རྡོ་རྗེའི་ངོ་བོ་དེ་ནི་སྒྲ་རྡོ་རྗེ་ཕྱག་ན་རྡོ་
རྗེར་གསུངས་སོ། །དེ་ལྟར་གསང་བའི་སྒྲའི་དོན་དུ་ཤེས་པར་བྱའོ། །གཞན་་་་
ཡང་སྒྲུབ་པ་པོ་ལ་སོགས་པ་སངས་རྒྱས་ཀྱི་བསྟན་པ་ལ་གནས་པའི་སེམས་ཅན་གང་
ཡང་རུང་བ་ལ་ཞེ་སྡང་འབྱུང་བར་བྱིན་གྱིས་རློབ་པར་བྱེད་པའི་མ་རུངས་པའི་ལྷ་་
བདུད་དགྲ་ཕམ་པར་མཛད་པའི་ཕྱིར། ཕྱག་ན་རྡོ་རྗེ་སྐུ་ཕྱག་རྒྱ་འབྱུང་བ་བཤད་
པར་བྱ་སྟེ། དཔལ་རྡོ་རྗེ་སེམས་དཔས་ཐུགས་རྗེ་ཆེན་པོའི་འདོད་ཆགས་ཀྱིས་་་་་
ཁྲོས་ཏེ་མཱ་མ་ཀཱི་དང་གཉིས་སུ་མེད་པར་ལྡན་པའི་རོལ་པ་ལ་བྱང་ཆུབ་ཀྱི་སེམས་
འོད་དུ་ཞུ་བར་མཛད་དེ། གསང་བའི་ཐུགས་ཀ་དབང་པོ་གཉིས་ཀྱི་དབུས་སུ་སྐུ་
དང་གསུང་དང་ཐུགས་རྡོ་རྗེ་ཡེ་ཤེས་ཀྱི་གཟུགས་ཡིག་འབྲུ་ཧཱུཾ་རིན་པོ་ཆེ་ཨིནྡྲ་ནཱི་་་་་
ལའི་ཁ་དོག་འདྲ་བ་ཉི་མ་འབུམ་ཕྲག་བརྒྱ་ཐམ་པའི་འོད་དང་མཉམ་པའི་འོད་དུ་་
ཞུ་ནས། བྱང་ཆུབ་སེམས་སུ་གྱུར་པའི་ས་བོན་དེ་ལས་ཕྱག་ན་རྡོ་རྗེའི་སྐུ་ཕྱག་རྒྱ་
བྱུང་ངོ་། །ཤེས་རབ་མ་སྒྲ་རྡོ་རྗེའི་ལྷ་མོ་དང་གཉིས་སུ་མེད་པར་དབང་པོ་གཉིས་
མཉམ་པར་སྦྱོར་བར་གྱུར་པའོ། །དེའི་སྐུ་མདོག་དང་ཞལ་དང་ཕྱག་མཚན་དང་།
རྒྱན་ལ་སོགས་པ་ནི་དཀྱིལ་འཁོར་གྱི་སྐབས་ནས་འབྱུང་བ་དང་མཐུན་ནོ། །དེའི་
སྤྱི་བོའི་གནས་སུ་དཔལ་རྡོ་རྗེ་སེམས་དཔས་དབང་བསྐུར་བའི་ཚུལ་དུ་བཞུགས་སོ། །
གཞན་ཡང་ཕྱག་ན་རྡོ་རྗེ་ཞེས་བྱ་བའི་སྒྲ་བཤད་པར་བྱ་སྟེ། ཕྱག་ན་རྡོ་རྗེ་འཛིན་
པས་ཕྱག་ན་རྡོ་རྗེའོ། །དེ་ནས་རྡོ་རྗེའི་སྒྲ་རྣམ་པ་བྱེ་བྲག་གསུམ་གྱིས་བཤད་པར་


བྱ་སྟེ། གང་ཞེ་ན། མཚན་མའི་རྡོ་རྗེ་རྩེ་ལྔ་བར་དུ་རྐོས་པ་དང་། རི་མོར་་་་
བྲིས་པ་གསུངས་སོ། །དེ་ལྟར་ཕྱིའི་རྡོ་རྗེའི་སྒྲའི་དོན་དུ་ཤེས་པར་བྱའོ། །དེ་
ནས་ནང་གི་སྒྲ་བཤད་པར་བྱ་སྟེ། གང་ཡིན་ན། ཡེ་ཤེས་ལྔའི་ངོ་བོ་ཡིག་འབྲུ་
ཧཱུཾ་ཡེ་ཤེས་སེམས་དཔའི་གཟུགས་ལྷ་ཐམས་ཅད་ཀྱི་འབྱུང་བའི་གནས་ལ་གསུངས་སོ། །
དེ་ནས་གསང་བའི་རྡོ་རྗེའི་སྒྲ་བཤད་པར་བྱ་སྟེ། གང་ཡིན་ན་ཐབས་ཀྱི་གསང་བའི་
དབང་པོ་རྡོ་རྗེའི་ངོ་བོའོ། །གཞན་ཡང་བསྟན་པར་བྱ་སྟེ། གསང་བའི་རྡོ་རྗེ་་
བྱང་ཆུབ་སེམས་སུ་བཤད་དོ། །དེ་ལྟར་གསང་བའི་རྡོ་རྗེའི་དོན་དུ་ཤེས་པར་བྱའོ།།
དེ་ལྟ་བུ་རྟོགས་པའི་རྡོ་རྗེ་སྒྲ་མདོར་བསྡུས་པ་བསྟན་པ་དེ་ནི་ཡེ་ཤེས་ཀྱི་མཚན་མའི་
ཕྱག་མཚན་གྱི་མཚན་མ་རུངས་པའི་སེམས་ཅན་ཞེ་སྡང་སྤྱོད་པ་རྣམས་ཀྱིས་སྒྲུབ་པ་
པོ་ལ་སོགས་པ་སེམས་ཅན་ཐམས་ཅད་ལ་གནོད་པ་བྱེད་པ་དེ་མེད་པར་བྱ་བ་དང་།
གཞོམ་པའི་ཕྱིར་ཕྱག་ན་རྡོ་རྗེ་བསྣམས་པས་དེའི་ཕྱིར་ཕྱག་ན་རྡོ་རྗེར་གསུངས་སོ། །
དེའི་འོག་དུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོ་ནི་་་་
གོང་དུ་བཤད་པ་དང་མཐུན་ནོ། །དོན་དེའི་ཕྱིར་སྒྲ་རྡོ་རྗེ་བྱང་ཆུབ་སེམས་དཔའ་
སེམས་དཔའ་ཆེན་པོར་བཤད་པར་ཤེས་པར་བྱའོ། །
དེ་ལྟར་སྒྲ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་དུ།
དྲི་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་ཡང་
དངོས་སུ་ན། ནམ་མཁའི་སྙིང་པོ་ལ་བྱའོ། །དེ་ཉིད་སྟོན་པ་རྡོ་རྗེ་འཛིན་གྱི་་་་
དྲིའོ༑ །བཤད་པར་བྱ་སྟེ། ཕྱི་དང་ནང་དང་གསང་བའོ། །དེ་ལ་ཕྱིའི་དྲིའི་
སྒྲའི་དོན་བཤད་པར་བྱ་སྟེ། འགྲོ་དང་མི་འགྲོའི་འཇིག་རྟེན་གྱི་ཁམས་ཐམས་་
ཅད་ལ་ཇི་སྙེད་པའི་དྲི་འབྱུང་བ་དང་། གནས་པ་དེ་དག་བྱེ་བྲག་གཉིས་སུ་་་
བསྟན་པར་བྱ་སྟེ། ཇི་ལྟར་ཡིན་ན། པདྨ་ལ་སོགས་པ་མེ་ཏོག་ཐམས་ཅད་དང་།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གཞན་ཡང་ཤིང་གི་ཁུ་བ་ཀརྦུ་ར་ལ་སོགས་པའི་མ་ལུས་པའི་དྲི་རྣམས་དང་།
གཞན་ཡང་སྨན་སྣ་ཚོགས་རྣམས་གཅིག་ཏུ་བསྡུས་པའི་དྲི་དང་། དེ་ལྟར་རྣམ་པ་
གཉིས་སོ། །དེ་ལྟར་དྲི་མདོར་བསྡུས་པ་བཤད་པ་དེ་ལ། དཔལ་རྡོ་རྗེ་སེམས་་
དཔའ་ཆོས་ཀྱི་སྐུས་ཁྱབ་ནས་གནས་པར་གསུངས་སོ། །དེ་ལྟར་མདུན་དུ་སྨོས་་་་་
པའི་དྲི་ཇི་སྙེད་བཤད་པ་དེ་ནི། དྲི་རྡོ་རྗེར་གསུངས་སོ། །དེ་ལྟར་ཕྱིའི་དྲིའི་་་་
དོན་དུ་ཤེས་པར་བྱའོ། །དེ་ནས་ནང་གི་དྲིའི་སྒྲ་བཤད་པར་བྱ་སྟེ། གང་ཡིན་
ན༑ དཔལ་རྡོ་རྗེ་སེམས་དཔས་རྒྱུད་བཀའ་སྩལ་པའི་དུས་སུ་ཕྱི་ནང་གི་འཁོར་་
གྱི་དོན་ཆེད་དུ་དྲིའི་ཆོ་འཕྲུལ་བསྟན་ཏོ། །བཤད་པར་བྱ་སྟེ། སྟོན་པ་རྡོ་རྗེ་་་་
སེམས་དཔའི་སྐུ་ལ་དྲིའི་བྱེ་བྲག་སྣ་ཚོགས་བྱུང་ནས་བྲོ་བར་གྱུར་ཏོ། །དྲི་དེས་་་་
མདུན་དུ་སྨོས་པའི་འཁོར་རྣམས་ཚིམས་པར་གྱུར་ཏོ། །གཞན་ཡང་བཤད་པར་
བྱ་སྟེ། སྒྲུབ་པ་པོའི་ལུས་ལས་དྲི་བྱུང་ནས་བྲོ་བར་གསུངས་ཏེ། དེ་ལྟར་མདུན་
དུ་སྨོས་པའི་དྲི་ཇི་སྙེད་པ་དེ་ནི་རྡོ་རྗེ་ཡིན་ནོ། །དེ་ལྟར་ནང་གི་དྲིའི་སྒྲའི་དོན་དུ་
ཤེས་པར་བྱའོ། །དེ་ནས་གསང་བའི་དྲིའི་སྒྲའི་དོན་བཤད་པར་བྱ་སྟེ། དཔལ་
རྡོ་རྗེ་སེམས་དཔས་ཐབས་དང་ཤེས་རབ་ཀྱི་རོལ་པས་བྱང་ཆུབ་ཀྱི་སེམས་འཁོར་་་་་
དབྱུང་བའི་ས་བོན་གྱི་ངོ་བོ་མཱ་མ་ཀིའི་བྷ་གའི་དབུས་སུ་འོད་དུ་ཞུ་བར་མཛད་དེ།
འདུས་པ་ཟླ་བ་ལྟ་བུའི་གཟུགས་སུ་གྱུར་ཏོ། །དེ་ནི་བླ་ན་མེད་པའི་འབྲས་བུ་ཐོབ་
པར་བྱེད་པ། ཚིམ་པར་བྱེད་པའི་དྲི་ཡིན་ནོ། །དེ་ནས་གཞན་ཡང་བཤད་པར་
བྱ་སྟེ། གང་ཡིན་ན། ཇི་ལྟར་རྡོ་རྗེ་སེམས་དཔས་ཐབས་དང་ཤེས་རབ་ཀྱི་རོལ་
པས་བྱང་ཆུབ་སེམས་འབྱུང་བར་མཛད་པ་དེ་བཞིན་དུ་སྒྲུབ་པ་པོས་བྱའོ། །
གཞན་ཡང་བྱེ་བྲག་དུ་བཤད་པར་བྱ་སྟེ། བདུད་རྩི་རྣམ་པ་ལྔའི་དྲི་འབྱུང་བའི་ངོ་
བོ་དེ་ནི། དྲི་རྡོ་རྗེ་ནམ་མཁའི་སྙིང་པོར་གསུངས་སོ། །དེ་ལྟར་གསང་བའི་་་་་


དྲིའི་དོན་དུ་ཤེས་པར་བྱའོ། །གཞན་ཡང་སྒྲུབ་པ་པོ་ལ་སོགས་པ་སངས་རྒྱས་ཀྱི་་
བསྟན་པ་ལ་གནས་པའི་སེམས་ཅན་གང་ཡང་རུང་བ་རྣམས་ལ་ང་རྒྱལ་བསྐྱེད་པར་
བྱིན་གྱིས་རློབ་པར་བྱེད་པ་ལྷ་ལ་སོགས་པ་བདུད་དགྲ་རྣམས་ཕམ་པར་བྱ་བའི་ཕྱིར་
ནམ་མཁའི་སྙིང་པོའི་སྐུ་ཕྱག་རྒྱ་དབྱུང་བར་བཤད་པར་བྱ་སྟེ། དཔལ་རྡོ་རྗེ་་་
སེམས་དཔས་ཐུགས་རྗེ་ཆེན་པོའི་འདོད་ཆགས་ཀྱི་ང་རྒྱལ་གྱིས་མཱ་མ་ཀཱི་དང་རོལ་པ་
མཛད་པས། བྱང་ཆུབ་སེམས་འོད་དུ་ཞུ་བར་མཛད། དེ་ནས་གསང་བའི་་་་་
ཐུགས་ཀ་དབང་པོ་གཉིས་ཀྱི་དབུས་སུ་སྐུ་དང་གསུང་དང་ཐུགས་ཀྱི་རྡོ་རྗེ་ཡེ་ཤེས་་
ཀྱི་གཟུགས་ཡིག་འབྲུ་ཁཾ་རིན་པོ་ཆེ་ཨིནྡྲ་ནཱི་ལ་འདྲ་བ། ཁ་དོག་སེར་བ་མེ་དཔུང་
ལྟར་རབ་ཏུ་འབར་བ། འོད་དུ་ཞུ་ནས་དེའི་འོག་དུ་བྱང་ཆུབ་ཀྱི་སེམས་སུ་གྱུར་ཏོ།།
ས་བོན་གྱི་ངོ་བོ་དེ་ལས་དྲི་རྡོ་རྗེ་ནམ་མཁའི་སྙིང་པོའི་སྐུ་ཕྱག་རྒྱ་ཕྱུང་ངོ་། །དེའི་
ཤེས་རབ་དྲི་རྡོ་རྗེའི་ལྷ་མོ་དང་ལྡན་པར་དབང་པོ་གཉིས་མཉམ་པར་སྦྱོར་བར་གྱུར་
ཏོ༑ །དེའི་སྐུ་མདོག་དང་། ཞལ་དང་ཕྱག་མཚན་དང་རྒྱན་ལ་སོགས་པ་ནི་་་
དཀྱིལ་འཁོར་གྱི་སྐབས་ནས་འབྱུང་བ་དང་མཐུན་ནོ། །དེའི་སྤྱི་བོའི་གནས་ན་་་་་
དཔལ་རྡོ་རྗེ་སེམས་དཔས་དབང་བསྐུར་བའི་ཚུལ་དུ་བཞུགས་སོ། །གཞན་ཡང་་
ནམ་མཁའི་སྙིང་པོ་ཞེས་བྱ་བའི་དགྲ་བཤད་པར་བྱ་སྟེ། ནམ་མཁའ་ཞེས་བྱ་བ་ནི།
སྒྲ་རྣམ་པ་གསུམ་གྱིས་བཤད་དེ། ཕྱི་དང་ནང་དང་གསང་བའོ། །དེ་ནས་ཕྱི་
བཤད་པར་བྱ་སྟེ། གང་ཡིན་ན། ནམ་མཁའི་སྙིང་པོའི་ངོ་བོའོ། །གཞན་ཡང་
ཐམས་ཅད་ལ་ཁྱབ་ནས་གནས་པར་གསུངས་སོ། །དེ་ནས་སྙིང་པོ་ཞེས་བྱ་བའི་སྒྲ་
ནི༑ དངོས་པོ་ཡོད་པ་དང་དངོས་པོ་མེད་པའི་རྫས་ཐམས་ཅད་འབྱུང་བའི་་་་་་
གནས་སུ་གསུངས་ཏེ། དོན་དམ་པ་ནམ་མཁའ་དང་འདྲ་བ་ཆོས་ཀྱི་སྐུ་ཡིན་ནོ། །
དེ་ནས་གཞན་ཡང་སྙིང་པོའི་སྒྲ་ནི་ཡེ་ཤེས་ཐམས་ཅད་ཀྱི་དངོས་གྲུབ་འབྱུང་བའི་ངོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བོར་གསུངས་སོ། །དེ་ལྟར་ཕྱིའི་ནམ་མཁའི་སྒྲའི་དོན་དུ་ཤེས་པར་བྱའོ། །དེ་་
ནས་ནང་གི་ནམ་མཁའི་དོན་གྱི་སྒྲ་བཤད་པར་བྱ་སྟེ། གང་ཡིན་ན་དཔལ་རྡོ་རྗེ་་
སེམས་དཔའི་ཐུགས་ནམ་མཁའ་དེ་ནི་ཡེ་ཤེས་ཀྱི་དཀྱིལ་འཁོར་རྣམས་སྤྲོ་བ་དང་།
བསྡུ་བའི་འབྱུང་གནས་སྙིང་པོའི་ངོ་བོར་གསུངས་སོ། །དེ་བཞིན་དུ་བསྒྲུབ་པ་
པོའི་རྒྱུད་ལ་རྡོ་རྗེ་སེམས་དཔའི་ཆེ་བའི་ང་རྒྱལ་གྱིས་བསྒོམ་པའི་དུས་སུ་མདུན་དུ་་
སྨོས་པའི་ཚུལ་གྱིས་སྙིང་པོའི་དོན་དུ་གསུངས་སོ། །དེ་ལྟར་ནང་གི་ནམ་མཁའི་་
དོན་དུ་ཤེས་པར་བྱའོ། །དེ་ནས་གསང་བའི་ནམ་མཁའི་སྒྲ་བཤད་པར་བྱ་སྟེ།
གང་ཡིན་ན། རྡོ་རྗེ་སེམས་དཔའི་ཤེས་རབ་མཱ་མ་ཀཱི་བྷ་གའི་ནམ་མཁའ་དེ་ནི་་
དེ་བཞིན་གཤེགས་པ་ཐམས་ཅད་གསང་བའི་མཆོད་པས་དགྱེས་པར་མཛད་པ།
བྱང་ཆུབ་སེམས་སྤྲོ་བའི་གནས། ས་བོན་གྱི་ངོ་བོ་དེ་གསང་བའི་དཀྱིལ་འཁོར་གྱི་
ལྷ་རྣམས་འབྱུང་བ་དང་། སྤྲོ་བ་དང་བསྡུ་བའི་གནས་སྙིང་པོའི་ངོ་བོར་གསུངས་
སོ༑ །དེ་བཞིན་དུ་སྒྲུབ་པ་པོའི་རྒྱུད་ལ་རྡོ་རྗེ་སེམས་དཔའི་ང་རྒྱལ་བྱེད་ཅིང་
བསྒོམ་པའི་དུས་སུ་གསང་བའི་མཆོད་པ་བྱེད་པའི་དོན་གོང་དུ་སྨོས་པ་དང་མཐུན་
ནོ༑ །དེའི་འོག་དུ་རྡོ་རྗེ་དང་། བྱང་ཆུབ་དང་སེམས་དཔའ་དང་། སེམས་
དཔའ་ཆེན་པོའི་དོན་ནི་གོང་དུ་བཤད་པ་མཐུན་ནོ། །དོན་དེའི་ཕྱིར་དྲི་རྡོ་རྗེ་་་་
བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལྟར་དྲི་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ། རོ་
རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ། བཤད་པར་བྱ་སྟེ། དེ་
ཡང་དངོས་སུ་ན། སྤྱན་རས་གཟིགས་ཀྱི་དབང་ཕྱུག་ལ་བྱའོ། །དེ་ཉིད་སྟོན་པ་
རྡོ་རྗེ་འཛིན་གྱི་རོར་གསུངས་སོ། །བཤད་པར་བྱ་སྟེ་ཕྱི་དང་ནང་དང་གསང་བའོ།།
དེ་ལ་ཕྱིའི་བཤད་པར་བྱ་སྟེ། འགྲོ་དང་མི་འགྲོ་འཇིག་རྟེན་གྱི་ཁམས་ཐམས་ཅད་


ན༑ རོ་ཇི་སྙེད་བཟའ་བ་དང་བཏུང་བའི་ངོ་བོ་འབྱུང་བ་དང་། གནས་པ་་་ན༑
དེའི་རོའི་ངོ་བོ་ལ་དཔལ་རྡོ་རྗེ་སེམས་དཔའ་ཆོས་ཀྱི་སྐུས་ཁྱབ་ནས་གནས་ཏེ། དེ་
ལྟར་མདུན་དུ་སྨོས་པའི་རོ་ཇི་སྙེད་རྣམས་གསུངས་སོ། །དེ་ལྟར་ཕྱིའི་རོའི་སྒྲའི་་་
དོན་དུ་ཤེས་པར་བྱའོ། །དེ་ནས་ནང་གི་རོའི་སྒྲ་བཤད་པར་བྱ་སྟེ། གང་ཡིན་
ན༑ རྡོ་རྗེ་སེམས་དཔས་རྒྱུད་བཀའ་སྩལ་པའི་དུས་སུ་ཐུགས་རྗེ་ཆེན་པོས་ཁྲོས་་
ཏེ་སེམས་ཅན་ཐམས་ཅད་ལ་གནོད་པ་བྱེད་པ་རུ་དྲ་འཁོར་དང་ལྡན་པ་མ་མོའི་་་་་་
ཚོགས་དང་བཅས་པ་དང་བདུད་དགྲ་རྣམས་ཡ་མཱནྟ་ཀ་ལ་སོགས་པ་སྤྲུལ་པའི་སྐུ་ཁྲོ་
བོའི་ཚོགས་རྣམས་ཀྱིས་བཀུག་པར་མཛད་དོ། །དེའི་འོག་ཏུ་སྟོན་པ་རྡོ་རྗེ་སེམས་
དཔས་ཐུགས་རྗེས་ཁྲོས་ཏེ་ཡེ་ཤེས་ཀྱི་ཚུལ་གྱིས་བསྡུ་བའི་ཐབས་ཀྱི་རོ་དྲུག་དང་་
ལྡན་པར་གསོལ་བར་མཛད་དེ། དེ་ནི་རོ་རྡོ་རྗེར་གསུངས་སོ། །གཞན་ཡང་
སྒྲུབ་པ་པོས་སྒྲུབ་པ་ཆེན་པོ་སྒྲུབ་པར་བྱེད་པའི་དུས་སུ། ཇི་ལྟར་མདུན་དུ་སྨོས་་
པའི་རྡོ་རྗེ་སེམས་དཔས་རུ་དྲ་བཀུག་ནས་གསོལ་བ་དེ་བཞིན་དུ་བྱ་བར་གསུངས་སོ།།
དེ་ནས་གཞན་ཡང་བྱེ་བྲག་ཏུ་བསྟན་པར་བྱ་སྟེ། སྒྲུབ་པ་པོས་དམ་ཚིག་གི་ཤ་་་་
རྣམ་ལྔ་དང་དྲི་ཆེན་ལ་སོགས་པ་དམ་རྫས་བདུད་རྩི་རྣམ་ལྔ་བཟའ་བའི་དུས་སུ་་་་་
དེའི་རོ་གང་ཡིན་པ་དེ་ནི་རོ་རྡོ་རྗེར་གསུངས་སོ། །དེ་ལྟར་ནང་གི་རོའི་སྒྲའི་དོན་
དུ་ཤེས་པར་བྱའོ། །དེ་ནས་གསང་བའི་རོའི་སྒྲ་བཤད་པར་བྱ་སྟེ། གང་ཡིན་་
ན་དཔལ་རྡོ་རྗེ་སེམས་དཔས་རྒྱུད་བཀའ་སྩལ་པའི་དུས་སུ་མཱ་མ་ཀཱི་དང་ལྡན་པར་་
འདོད་ཆགས་ཆེན་པོས་ཐབས་དང་། ཤེས་རབ་ཀྱི་རོལ་པས་མཱ་མ་ཀཱིའི་བྷ་གའི་་
དབུས་སུ་བྱང་ཆུབ་སེམས་འོད་དུ་ཞུ་བར་མཛད་པའི་རོ་དེ་རོ་རྡོ་རྗེར་གསུངས་སོ། །
གཞན་ཡང་ཇི་ལྟར་རྡོ་རྗེ་སེམས་དཔས་མཱ་མ་ཀཱིའི་བྷ་གའི་དབུས་སུ་བྱང་ཆུབ་སེམས་
འོད་དུ་ཞུ་བར་མཛད་པ་དེ་བཞིན་དུ། སྒྲུབ་པ་པོས་རྡོ་རྗེ་སེམས་དཔའི་ཆེ་བའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། )ملا
ང་རྒྱལ་གྱིས་བྱང་ཆུབ་སེམས་ཟ་བའི་རོ་དེ་ནི་རོ་རྡོ་རྗེ་འཕགས་པ་སྤྱན་རས་
གཟིགས་ཀྱི་དབང་ཕྱུག་དུ་ཤེས་པར་བྱའོ། །དེ་ལྟར་གསང་བའི་རོའི་སྒྲའི་དོན་དུ་
ཤེས་པར་བྱའོ། །གཞན་ཡང་སྒྲུབ་པ་པོ་ལ་སོགས་པ་སེམས་ཅན་སངས་རྒྱས་ཀྱི་་་
བསྟན་པ་ལགས་པ་རྣམས་ལ་འདོད་ཆགས་བསྐྱེད་པར་བྱེད་པ་ལྷ་བདུད་དགྲ་་་་་
རྣམས་ཕམ་པར་བྱ་བའི་ཕྱིར་འཕགས་པ་སྤྱན་རས་གཟིགས་ཀྱི་དབང་ཕྱུག་གི་སྐུ་་་་
ཕྱག་རྒྱ་འབྱུང་བ་བཤད་པར་བྱ་སྟེ། གང་ཡིན་ན། དཔལ་རྡོ་རྗེ་སེམས་དཔས་
ཐུགས་རྗེ་ཆེན་པོ་འདོད་ཆགས་ཀྱི་ང་རྒྱལ་གྱིས་མཱ་མ་ཀཱི་དང་ལྡན་པར་གཉིས་སུ་་་་་
མེད་པའི་རོལ་པས་བྱང་ཆུབ་ཀྱི་སེམས་འོད་དུ་ཞུ་བར་མཛད་དོ། །དེ་ནས་གསང་
བའི་ཐུགས་ཀ་དབང་པོ་གཉིས་ཀྱི་དབུས་སུ་སྐུ་དང་གསུང་དང་ཐུགས་རྡོ་རྗེ་ཡེ་ཤེས་
ཀྱི་ཡིག་འབྲུ་ཨ་རིན་པོ་ཆེ་པདྨ་རཱ་གའི་ཁ་དོག་འདྲ་བ་ཉི་མ་སྟོང་གི་འོད་དང་མཉམ་
པར་རབ་ཏུ་འབར་བ་འོད་དུ་ཞུ་ནས་དེའི་འོག་ཏུ་བྱང་ཆུབ་ཀྱི་སེམས་སུ་གྱུར་ཏོ། །
ས་བོན་གྱི་ངོ་བོ་དེ་ལས་སྣང་བ་མཐའ་ཡས་གོས་དཀར་མོ་དང་ལྡན་པར་གཉིས་སུ་
མེད་པར་སྦྱོར་བ་ཕྱུང་ངོ་། །དེའི་སྐུ་མདོག་དང་ཞལ་དང་ཕྱག་མཚན་དང་རྒྱན་་
ལ་སོགས་པ་ནི་དཀྱིལ་འཁོར་གྱི་སྐབས་སུ་འབྱུང་བ་དང་མཐུན་ནོ། །དེའི་འོག་ཏུ་
དེ་བཞིན་གཤེགས་པ་སྣང་བ་མཐའ་ཡས་ཀྱིས་ཐུགས་རྗེ་ཆེན་པོ་འདོད་ཆགས་ཀྱིས་
ན་བཟའ་དཀར་མོ་དང་རོལ་པ་མཛད་ནས། ན་བཟའ་དཀར་མོའི་བྷ་གའི་་
དབུས་སུ། བྱང་ཆུབ་སེམས་འོད་དུ་ཞུ་བར་མཛད་དོ། །དེ་བྱིན་གྱིས་བརླབས་
པ་ཡིག་འབྲུ་ཨ་ཁ་དོག་དམར་བ་དག་པ་ཉི་མ་བཞིན་དུ་འོད་གསལ་བས་བྱིན་གྱིས་
བརླབས་དེའི་སྟེང་དུ་ཡིག་འབྲུ་གཾ་ཁ་དོག་རིན་པོ་ཆེ་པདྨ་རཱ་ག་འདྲ་བ་ཉི་མ་ལྟ་བུ་་
འོད་དུ་ཞུ་ནས། ས་བོན་དེའི་ངོ་བོ་ལས་འཕགས་པ་སྤྱན་རས་གཟིགས་ཀྱི་སྐུ་ཕྱག་
རྒྱ་ཕྱུང་སྟེ། དེའི་ཤེས་རབ་མ་རོ་རྡོ་རྗེ་ལྷ་མོ་དང་ལྡན་པར་དབང་པོ་གཉིས་


མཉམ་པར་སྦྱོར་བར་གྱུར་ཏོ། །དེའི་དབུའི་སྤྱི་བོའི་གནས་ན། སྣང་བ་མཐའ་
ཡས་དབང་བསྐུར་བའི་ཚུལ་དུ་བཞུགས་སོ། །གཞན་ཡང་འཕགས་པ་སྤྱན་རས་་
གཟིགས་ཀྱི་དབང་ཕྱུག་གི་སྒྲ་བཤད་པར་བྱ་སྟེ། འཕགས་པ་སྤྱན་རས་གཟིགས་་
དབང་ཕྱུག་གིས་འགྲོ་བའི་དོན་རྟག་དུ་མཛད་པས་དེའི་ཕྱིར་འཕགས་པ་ཞེས་བྱའོ། །
དབང་ཕྱུག་ཅེས་བྱ་བ་ནི། སྣ་ཚོགས་ཀྱི་བྱེ་བྲག་གིས་སེམས་ཅན་ཐམས་ཅད་ཀྱི་རེ་
བ་སྐོང་བས་དེའི་ཕྱིར་དབང་ཕྱུག་ཅེས་བྱའོ། །དེ་ནས་ཕྱི་ནང་གསང་བའི་ཚུལ་་་
གྱིས་བསྟན་པར་བྱ་སྟེ། དེ་ལ་ཕྱིའི་འཕགས་པ་བཤད་པར་བྱ་སྟེ། འཕགས་པ་
ཞེས་བྱ་བ་ནི། ཇི་ལྟར་དེ་བཞིན་གཤེགས་པ་སྣང་བ་མཐའ་ཡས་ཀྱིས་ཉོན་མོངས་
པ་དང་ལྡན་པའི་སེམས་ཅན་ཐམས་ཅད་ཉོན་མོངས་པའི་འདོད་ཆགས་སྤྱོད་པ་དེ་
སྤངས་ནས། ཐེག་པ་ཆེན་པོ་བསྒོམས་པས་འདོད་ཆགས་ཆེན་པོ་སྤྱོད་ཅིང་་
སོ་སོར་རྟོག་པའི་ཡེ་ཤེས་ཀྱི་འབྲས་བུ་དངོས་གྲུབ་ཐོབ་པར་གྱུར་པ་དེ་བཞིན་ཏུ་་་
འཕགས་པ་སྤྱན་རས་གཟིགས་ཀྱི་དབང་ཕྱུག་གིས་མཛད་པས། དེའི་ཕྱིར་་་
འཕགས་པ་སྤྱན་རས་གཟིགས་ཀྱི་དབང་ཕྱུག་གི་སྒྲའི་དོན་དུ་གསུངས་སོ།
གཞན་ཡང་བྱེ་བྲག་ཏུ་བསྟན་པར་བྱ་སྟེ། སེམས་ཅན་ཐམས་ཅད་ཀྱི་ཕྱིར་ཐུགས་
རྗེ་གང་ཡིན་པ་དེ་འཕགས་པའི་སྒྲར་གསུངས་སོ། །དེ་ནས་གཟིགས་ཞེས་བྱ་བའི་
སྒྲ་བཤད་པར་བྱ་སྟེ། གང་ཡིན་ན། རྟག་ཏུ་གཟིགས་པ་གཟིགས་པའོ། །
དེས་སྡུག་བསྔལ་ཅན་དམྱལ་བ་ཡན་ཆད་ལ་ཐུགས་རྗེ་ཆེན་པོ་འདོད་ཆགས་ཀྱི་ཡེ་་་
ཤེས་ཀྱི་སྤྱན་གྱིས་གཟིགས་པར་མཛད་དོ། །སེམས་ཅན་ཐམས་ཅད་སྡུག་བསྔལ་
དང་བྲལ་བར་བྱ་བའི་ཕྱིར་བྱིན་གྱིས་བརླབས་མ་ཐག་ཏུ་བསོད་ནམས་ཀྱི་ཕུང་པོར་
གྱུར་ཏོ། །དེའི་ཕྱིར་གཟིགས་ཞེས་བྱ་བའི་དོན་དུ་གསུངས་སོ། །དེ་ནས་དབང་
ཕྱུག་ཅེས་བྱ་བའི་སྒྲ་ནི། མདུན་དུ་སྨོས་པའི་ཚུལ་གྱི་སེམས་ཅན་ཐམས་ཅད་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བདག་པོ་རེ་བ་སྐོངས་པར་མཛད་པས་དེའི་ཕྱིར་དབང་ཕྱུག་ཅེས་བྱའོ། །དེ་ལྟར་
ཕྱིའི་དབང་ཕྱུག་གི་དོན་དུ་ཤེས་པར་བྱའོ། །དེ་ནས་ནང་གི་སྒྲ་བཤད་པར་བྱ་སྟེ།
འཕགས་པ་ཞེས་བྱ་བ་ནི་མདུན་དུ་སྨོས་པའི་དོན་དང་མཐུན་ནོ། །གཟིགས་ཞེས་
བྱ་བ་ནི། སྒྲུབ་པ་པོས་གསང་བའི་དཀྱིལ་འཁོར་འབྱུང་བའི་དུས་སུ་ཐབས་དང་
ཤེས་རབ་རོལ་པ་བྱ་བའི་ཕྱིར། རྣམ་པར་རྟོག་པ་ཆེན་པོ་བྱེད་པ་ལ། ཐུགས་་
རྗེ་ཆེན་པོས་མྱུར་བར་རྣམ་པར་རྟོག་པ་ཆེན་པོ་རུ་དྲའི་ངོ་བོ་སྤང་བ་དང་བྲལ་བའི་
ཕྱིར་ཡེ་ཤེས་ཀྱི་སྤྱན་གྱིས་གཟིགས་ཏེ། གཟིགས་མ་ཐག་ཏུ་སྒྲུབ་པ་པོས་རྣམ་པར་
རྟོག་པ་སྤངས་ཏེ། ཐབས་དང་ཤེས་རབ་རོལ་པ་བྱས་ཡེ་ཤེས་ཀྱི་འདོད་ཆགས་་་་་
སྐྱེའོ༑ །དེ་ལྟར་གཟིགས་པའི་སྒྲའི་དོན་དུ་གསུངས་སོ། །དབང་ཕྱུག་ཅེས་བྱ་
བ་ནི་མདུན་དུ་བཤད་པའི་དོན་དང་མཐུན་ནོ། །དེ་ལྟར་ནང་གི་གཟིགས་པའི་་་
སྒྲའི་དོན་དུ་ཤེས་པར་བྱའོ། །དེ་ནས་གསང་བའི་བཤད་པར་བྱ་སྟེ། འཕགས་
པ་ནི་གོང་དུ་བཤད་པ་དང་མཐུན་ནོ། །གཟིགས་ཞེས་བྱ་བ་ནི། ཐབས་དང་་
ཤེས་རབ་རོལ་པས་བྱང་ཆུབ་སེམས་འབྱུང་བ་དང་། གཞན་ཡང་དམ་རྫས་་་
རྣམས་བཟའ་འམ་མི་བཟའ་བའི་སེམས་འབྱུང་བ་དེ། འཕགས་པ་སྤྱན་རས་་་
གཟིགས་ཀྱི་དབང་ཕྱུག་གི་ཡེ་ཤེས་ཀྱི་སྤྱན་གྱིས་གཟིགས་པར་མཛད་དེ། སྒྲུབ་པ་
པོས་རྣམ་པར་རྟོག་པ་སྤངས་པས། ཡེ་ཤེས་ཀྱིས་བྱིན་གྱིས་བརླབས་པས་སྔགས་་
ཀྱི་མཐུ་སྐྱེའོ། །དེ་ལྟར་གཟིགས་པའི་སྒྲའི་དོན་དུ་གསུངས་སོ། །དབང་ཕྱུག་གི་
སྒྲ་ནི་འདིར་མདུན་དུ་སྨོས་པ་དང་སྦྱར་རོ། །དེ་ལྟར་གསང་བར་བྱའོ། །དེའི་
འོག་ཏུ་རྡོ་རྗེ་དང་བྱང་ཆུབ་དང་སེམས་དཔའ་དང་སེམས་དཔའ་ཆེན་པོའི་དོན་ནི་
གོང་དུ་བཤད་པ་དང་མཐུན་ནོ། །དོན་དེའི་ཕྱིར་རོ་རྡོ་རྗེ་བྱང་ཆུབ་སེམས་དཔའ་
སེམས་དཔའ་ཆེན་པོ་བཤད་པར་ཤེས་པར་བྱའོ། །


དེ་ལྟར་རོ་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་ཏུ།
རེག་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་བཤད་པར་བྱ་སྟེ། དེ་
ཡང་དངོས་སུ་ན། སྒྲིབ་པ་ཐམས་ཅད་རྣམ་པར་སེལ་བ་ལ་བྱའོ། །དེ་ཉིད་
སྟོན་པ་རྡོ་རྗེ་འཛིན་གྱི་རིག་གོ། །བཤད་པར་བྱ་སྟེ། གང་ཡིན་ན། ཕྱི་དང་་
ནང་དང་གསང་བའོ། །དེ་ལ་ཕྱིའི་རེག་གི་སྒྲ་བཤད་པར་བྱ་སྟེ་གང་ཡིན་ན།
འགྲོ་དང་མི་འགྲོའི་འཇིག་རྟེན་ཐམས་ཅད་ན་ཅི་ཡོད་པའི་གོས་ལ་སོགས་པ་རྫས་་་
ཐམས་ཅད་འབྱུང་བ་དང་གནས་པ་ཐམས་ཅད་ཀྱི་འཇམ་པ་དང་རྩུབ་པ་དེ་དག་གི་
ངོ་བོ་ལ་དཔལ་རྡོ་རྗེ་སེམས་དཔའ་ཆོས་ཀྱི་སྐུས་ཁྱབ་ནས་གནས་པར་གསུངས་ཏེ།
དེ་ལྟར་མདུན་དུ་སྨོས་པའི་རེག་ཇི་སྙེད་དེ་ནི་རེག་རྡོ་རྗེ་ཡིན་ནོ། །དེ་ལྟར་ཕྱིའི་་
རེག་གི་དོན་དུ་ཤེས་པར་བྱའོ། །དེ་ནས་ནང་གི་རེག་གི་སྒྲ་བཤད་པར་བྱ་སྟེ།
གང་ཡིན་ན། དཔལ་རྡོ་རྗེ་སེམས་དཔས་རྒྱུད་བཀའ་སྩལ་པའི་དུས་སུ་འཁོར་་
འབྱུང་བའི་དོན་ཆེད་དུ་གསང་བའི་མཆོད་པ་མཛད་པ། འདོད་ཆགས་ཆེན་པོ་
དགའ་བའི་ཐུགས་ཀྱིས་མཱ་མ་ཀཱི་མཁྱུད་ནས་བདེ་བས་བཙུམ་པ་ན་མཛད་དེ། དེ་
ལྟར་འཁྱུད་པ་དང་བཙུམ་པ་ན་མཛད་པའི་རེག་གང་ཡིན་པ་རེག་དེ་ན་རེག་རྡོ་
རྗེར་གསུངས་སོ། །རྡོ་རྗེ་སེམས་དཔའི་སྐབས་སུ་ཇི་ལྟར་བཤད་པ་བཞིན་དུ་སྒྲུབ་་
པ་པོས་ཀྱང་བྱའོ། །དེ་ལྟར་ནང་གི་རེག་གི་སྒྲའི་དོན་དུ་ཤེས་པར་བྱའོ། །དེ་་
ནས་གསང་བའི་རེག་གི་སྒྲ་བཤད་པར་བྱ་སྟེ། གང་ཡིན་ན། རྡོ་རྗེ་སེམས་་
དཔས་མཱ་མ་ཀཱི་འཁྱུད་པ་དང་ཙུམ་པ་ན་མཛད་པའི་འོག་ཏུ་རྡོ་རྗེ་དང་པདྨ་མཉམ་
པར་སྦྱར་ནས། གསང་བའི་མཆོད་པ་མཛད་པའི་རྡོ་རྗེ་པདྨ་མཉམ་པར་སྦྱར་་་་་
བའི་བྱང་ཆུབ་སེམས་དྲོ་བའི་ངོ་བོ་འོད་དུ་ཞུ་བ་འཇམ་པ་དང་བདེ་བའི་རེག་དེ་ནི།
རེག་རྡོ་རྗེ་སྒྲིབ་པ་ཐམས་ཅད་རྣམ་པར་སེལ་བའི་ངོ་བོར་གསུངས་སོ། །རྡོ་རྗེ་


རྒྱུད་ཀྱི་རྒྱལ་པོ་ཆེན་པོ་གསང་བ་འདུས་པའི་རྒྱ་ཆེར་འགྲེལ་པ། 
སེམས་དཔའི་སྐབས་སུ་ཇི་ལྟར་བཤད་པ་བཞིན་དུ་སྒྲུབ་པ་པོས་ཀྱང་བྱའོ། །དེ་་་
ལྟར་གསང་བའི་རེག་གི་སྒྲའི་དོན་དུ་ཤེས་པར་བྱའོ། །གཞན་ཡང་སྒྲུབ་པ་པོ་ལ་་
སོགས་པ་སངས་རྒྱས་ཀྱི་བསྟན་པ་ལ་གནས་པ་ཐམས་ཅད་ལ་རྣམ་པར་རྟོག་པ་བྱུང་
བ་དང་། སྐྱེད་པར་བྱེད་པ་མ་རུངས་པ་ལྷ་ལ་སོགས་པ་བདུད་དགྲ་རྣམས་འཕམ་
པར་བྱ་བའི་ཕྱིར་སྒྲིབ་པ་ཐམས་ཅད་རྣམ་པར་སེལ་བའི་སྐུ་ཕྱག་རྒྱ་འབྱུང་བ་བཤད་
པར་བྱ་སྟེ། དཔལ་རྡོ་རྗེ་སེམས་དཔས་ཕྱིན་ཅི་ལོག་གི་རྣམ་པར་རྟོག་པ་གཞོམ་པ་
དང་། མེད་པར་བྱ་བའི་ཕྱིར། རྡོ་རྗེ་རྣམ་པར་རྟོག་པའི་ང་རྒྱལ་གྱིས་མཱ་མ་ཀཱི་
དང་ལྡན་པར་གཉིས་སུ་མེད་པའི་རོལ་པས་བྱང་ཆུབ་སེམས་འོད་དུ་ཞུ་བར་མཛད་
དེ༑ གསང་བའི་ཐུགས་ཀ་དབང་པོ་གཉིས་ཀྱི་དབུས་སུ། སྐུ་དང་གསུང་དང་
ཐུགས་རྡོ་རྗེ་ཡེ་ཤེས་ཀྱི་ངོ་བོ་ཡིག་འབྲུ་ཤྀ་རིན་པོ་ཆེ་བཻ་ཌཱུརྱ་འདྲ་བ་མེ་དཔུང་བཞིན་
དུ་རབ་ཏུ་འབར་བ། འོད་དུ་ཞུ་ནས་དེའི་འོག་ཏུ་བྱང་ཆུབ་སེམས་སུ་གྱུར་ཏོ། །
ས་བོན་དེ་ལས་སྒྲིབ་པ་ཐམས་ཅད་རྣམ་པར་སེལ་བའི་སྐུ་ཕྱག་རྒྱ་ཕྱུང་སྟེ། །དེའི་
ཤེས་རབ་རེག་རྡོ་རྗེའི་ལྷ་མོ་དང་དབང་པོ་གཉིས་མཉམ་པར་སྦྱོར་བར་གྱུར་ཏོ། །
དེའི་སྐུ་མདོག་དང་ཞལ་དང་ཕྱག་མཚན་དང་རྒྱན་ལ་སོགས་པ་ནི་དཀྱིལ་འཁོར་གྱི་
སྐབས་ནས་འབྱུང་བ་དང་མཐུན་ནོ། །དེའི་སྤྱི་བོ་ན་རྡོ་རྗེ་སེམས་དཔས་དབང་་་
བསྐུར་བའི་ཚུལ་དུ་བཞུགས་སོ། །གཞན་ཡང་སྒྲིབ་པ་ཐམས་ཅད་རྣམ་པར་སེལ་
བ་ཞེས་བྱ་བའི་དོན་བཤད་པར་བྱ་སྟེ། ཉོན་མོངས་པའི་སྒྲིབ་པ་ཐམས་ཅད་རྣམ་
པར་སེལ་བར་བྱེད་པས་སྒྲིབ་པ་ཐམས་ཅད་རྣམ་པར་སེལ་བའོ། །གཞན་ཡང་ཕྱི་
དང་ནང་དང་གསང་བ་གསུམ་གྱིས་བསྟན་པར་བྱ་སྟེ། དེ་ལ་ཕྱི་བཤད་པར་བྱ་སྟེ།
སྒྲིབ་པ་ཞེས་བྱ་བ་ནི། ཁྱིམ་དང་བུ་དང་བྱན་མོ་དང་ཉེ་བ་དང་། ཞིང་དང་་
སྐྱེད་མོ་ཚལ་དང་བ་ལང་དང་། མ་ཧེ་ལ་སོགས་པ་ཕྱུགས་རྣམས་དང་།


རིགས་ཀྱི་ང་རྒྱལ་དང་། ནོར་ཐམས་ཅད་དེ། རིན་པོ་ཆེ་དང་། ནོར་བུ་་་་་
དང་། བྱུ་རུ་དང་། མུ་ཏིག་དང་། གསེར་དང་། དངུལ་དང་། ཟངས་
མ་དང་། གོས་ལ་སོགས་པ་ནོར་ཐམས་ཅད་ཀྱི་འབྱོར་པ་ཕུན་སུམ་ཚོགས་པ་དེ་་
དག་སྒྲིབ་པའི་ངོ་བོར་གསུངས་སོ། །དེ་ནས་ཐམས་ཅད་ཅེས་བྱ་བའི་སྒྲ་ནི།
ཐམས་ཅད་ཀུན་གྲངས་མེད་པ་རྩིས་ལས་འདས་པ་མ་ལུས་པ་ལ་བྱའོ། །དེ་ནས་་
སེལ་ཞེས་བྱ་བའི་སྒྲ་བཤད་པར་བྱ་སྟེ། གང་ཡིན་ན། ཆོས་ཐམས་ཅད་བདག་་་
མེད་པའི་ངོ་བོ་རྣམ་པར་དག་པའི་སེམས་ཀྱིས་མདུན་དུ་སྨོས་པའི་ནོར་ཕུན་སུམ་་
ཚོགས་པ་ལ་བྱས་པ་དང་། བྱེད་པ་ལ་སོགས་པའི་ངོ་བོ་ཡེ་ནས་སྤང་བར་བྱ་སྟེ།
དེ་ནི་སེལ་བའི་སྒྲའི་དོན་དུ་གསུངས་སོ། །སྤངས་པའི་དོན་དེ་ནི་རེག་རྡོ་རྗེར་་་་
གསུངས་སོ། །དེ་ལྟར་ཕྱིའི་སེལ་བའི་སྒྲའི་དོན་དུ་ཤེས་པར་བྱའོ། །དེ་ནས་་་་་
ནང་གི་བཤད་པར་བྱ་སྟེ། ཅི་ལྟར་ཡིན་ན། སྒྲིབ་པ་ཞེས་བྱ་བའི་སྒྲ་བླ་ན་མེད་
པའི་ཚུལ་གྱིས་བཤད་པར་བྱ་སྟེ། གང་ཡིན་ན། དཔལ་རྡོ་རྗེ་སེམས་དཔའ་ཡེ་་
ཤེས་ཀྱི་ངོ་བོ་ཧཱུཾ་གི་གཟུགས་ཡེ་ཤེས་རྣམ་པ་ལྔ་དང་ལྡན་པ། ཡེ་ཤེས་སེམས་་
དཔའ་གསང་བའི་ཐུགས་ཀར་གནས་པ་དེ་ལ་སྒྲིབ་པ་ཐམས་ཅད་བསྒྲིབས་ནས་་
གནས་པས་དེ་ལྟར་སྒྲིབ་པའི་དོན་དུ་གསུངས་སོ། །ཐམས་ཅད་ཀྱི་སྒྲ་ནི་གོང་དུ་་
བཤད་པ་དང་མཐུན་ནོ། །དེ་ནས་སེལ་བའི་དོན་བཤད་པར་བྱ་སྟེ། མདུན་དུ་
སྒྲིབ་པ་ཐམས་ཅད་ཡེ་ཤེས་སེམས་པ་ལ་བསྒྲིབ་ནས་གནས་པར་བཤད་པ་དེ་ནི།
དཔལ་རྡོ་རྗེ་སེམས་དཔས་སྒྲུབ་པ་པོའི་རྒྱུད་ལ་རབ་ཏུ་སྤངས་པའི་ཐུགས་རྗེ་ཆེན་
པོས་སྒྲུབ་པ་པོ་ལ་ཡེ་ཤེས་ཀྱི་དངོས་གྲུབ་ཅི་འདོད་པ་བྱིན་གྱིས་བརླབས་ཀྱིས་དེས་་
བྱིན་པར་མཛད་པས། དེ་ནས་གཞན་ཡང་བྱེ་བྲག་དུ་བཤད་པར་བྱ་སྟེ།
སྒྲིབ་པ་ཞེས་བྱ་བ་ནི་སྒྲུབ་པ་པོའི་ལུས་ལ་ཉོན་མོངས་པ་རྣམ་པ་ལྔ་དང་གཞན་ཡང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མི་དགེ་བའི་ལས་ཀྱི་ལམ་མ་རིག་པའི་ཚོགས་རྣམས་ཀྱིས་བསྒྲིབས་ནས་གནས་པར་
གསུངས་སྟེ། དེ་ལྟར་སྒྲིབ་པ་ཞེས་བྱའོ། །ཐམས་ཅད་ཞེས་བྱ་བ་གོང་མ་དང་་
མཐུན་ནོ། །དེ་ནས་སེལ་བའི་སྒྲ་བཤད་པར་བྱ་སྟེ། མདུན་དུ་སྨོས་པའི་སྡིག་་
པའི་དགྲ་དེ་རྣམས་སྒྲུབ་པ་པོས་དཔལ་རྡོ་རྗེ་སེམས་དཔའ་ཡེ་ཤེས་ཐམས་ཅད་ཀྱི་ངོ་
བོ་ཉིད་དང་། གཉིས་སུ་མེད་པའི་ང་རྒྱལ་གྱིས་ཆོས་ཐམས་ཅད་སྟོང་པ་དངོས་པོ་
མེད་པ་རྣམ་པར་དག་པའི་སེམས་ཀྱི་ཏིང་ངེ་འཛིན་ལ་ཞུགས་ཏེ། ཐབས་དེ་ལྟ་་་་
བུས་ཉོན་མོངས་པ་རྣམ་པ་ལྔ་དང་། གཞན་ཡང་དགྲ་རྣམས་ཀྱི་སྒྲིབ་པ་སྤང་བར་
བྱ་སྟེ། དེ་ལྟར་ནང་གི་སྒྲིབ་པའི་སྒྲའི་དོན་དུ་ཤེས་པར་བྱའོ། །དེ་ནས་གསང་
བའི་སྒྲིབ་པའི་སྒྲ་བཤད་པར་བྱ་སྟེ། ཅི་ལྟར་ཡིན་ན། སྒྲིབ་པ་ཞེས་བྱ་བ་ནི་་་་
དངོས་གྲུབ་ཐམས་ཅད་དང་། ཡེ་ཤེས་ཐམས་ཅད་ཀྱི་ངོ་བོ་བྱང་ཆུབ་སེམས་དེ་ནི་
དཔལ་རྡོ་རྗེ་སེམས་དཔའི་སྐུ་ལ་བླ་ན་མེད་པའི་ཚུལ་གྱིས་བསྒྲིབས་ནས་གནས་ཏེ།
དེ་ལྟར་སྒྲིབ་པའི་སྒྲར་གསུངས་སོ། །ཐམས་ཅད་ཞེས་བྱ་བའི་སྒྲ་ནི་མདུན་དུ་སྨོས་
པ་དང་མཐུན་ནོ། །དེ་ནས་སེལ་ཞེས་བྱ་བའི་སྒྲ་བཤད་པར་བྱ་སྟེ། གང་ཞེ་ན།
རྡོ་རྗེ་སེམས་དཔས་ཐེག་པ་ཆེན་པོའི་ཆོས་ཀྱི་འཁོར་ལོ་བསྐོར་བ་རྒྱུད་བཀའ་སྩལ་་་
བའི་དུས་གསང་བའི་འཁོར་བསྐྱེད་པའི་དོན་དུ། ཡེ་ཤེས་གསང་བའི་ཆོ་འཕྲུལ་་
བསྟན་པའི་ཐབས་ཀྱིས། ཐབས་དང་ཤེས་རབ་ཀྱི་རོལ་པས་བླ་ན་མེད་པའི་སྒྲིབ་
པའི་ངོ་བོ་བྱང་ཆུབ་སེམས་མཱ་མ་ཀཱིའི་དབུས་སུ་འོད་དུ་ཞུ་བར་མཛད་དེ། ས་་་་
བོན་དེ་ལས་གསང་བའི་འཁོར་ཡེ་ཤེས་གསང་བའི་ཆོ་འཕྲུལ་གྱིས་འཇིག་རྟེན་གྱི་་་་
ཁམས་ཐམས་ཅད་དུ་སྤྲོས་ནས་ཁྱབ་པར་མཛད་དེ། ཉིད་ཀྱི་སྐུ་ལ་གནས་པ་འགྲོ་
དང་མི་འགྲོ་བའི་དོན་དུ། ཕྱིར་འཁོར་སྨོས་པ་སྒྲིབ་པའི་ངོ་བོས་སེལ་བས།
དེ་ལྟར་སེལ་བའི་དོན་དུ་གསུངས་སོ། །དེ་ནས་གཞན་ཡང་བྱེ་བྲག་གིས་བཤད་་་


པར་བྱ་སྟེ། གང་ཡིན་ན། སྒྲིབ་པ་ཞེས་བྱ་བ་ནི་བྱང་ཆུབ་སེམས་ལ་སོགས་པ་
དམ་རྫས་རྣམས་བཟའ་བའི་དུས་སུ། རྣམ་པར་རྟོག་པ་ཆེན་པོ་རུ་དྲའི་ངོ་བོ་གལ་
ཏེ་བསྒྲུབ་པའི་ལུས་ལས་འབྱུང་བས། ཡང་ནས་ཡང་དུ་བསྒྲིབས་ནས་གནས་པའི་
སྒྲིབ་པའི་སྒྲའི་དོན་དུ་གསུངས་སོ། །ཐམས་ཅད་ཅེས་བྱ་བ་ནི་མདུན་དུ་སྨོས་པ་་
དང་མཐུན་ནོ། །དེ་ནས་སེལ་ཞེས་བྱ་བའི་སྒྲ་བཤད་པར་བྱ་སྟེ། སྒྲུབ་པ་པོས་
དཔལ་རྡོ་རྗེ་སེམས་པའི་ང་རྒྱལ་གྱིས་ཆོས་ཐམས་ཅད་སྟོང་པ་ངོ་བོ་མེད་པ་སྒོམ་་་་
་པས་རྣམ་པར་དག་པའི་སེམས་ཀྱིས། བྱང་ཆུབ་སེམས་ལ་སོགས་པ་དམ་རྫས་་་་་
ཐམས་ཅད་བཟའ་བར་བྱའོ། །དེའི་འོག་ཏུ་རྣམ་པར་རྟོག་པ་ཆེན་པོ་རུ་དྲའི་ངོ་་
བོ་མེད་པར་སེལ་བས་སྤང་བར་བྱའོ། །དེའི་ཕྱིར་སེལ་བའི་དོན་དུ་གསུངས་སོ། །
དེ་ལྟར་ཕྱི་ནང་གསང་བའི་ཚུལ་གྱིས་སེལ་བའི་དོན་གྱི་སྒྲ་བཤད་པ་དེ་ནི། ཀུན་་
རྫོབ་ཏུ་སྐུའི་ཕྱག་རྒྱའི་ངོ་བོ་སྒྲིབ་པ་ཐམས་ཅད་རྣམ་པར་སེལ་བ་རེག་རྡོ་རྗེའི་ངོ་་་་་
བོར་ཤེས་པར་བྱའོ། །དེའི་འོག་ཏུ་རྡོ་རྗེ་དང་། བྱང་ཆུབ་དང་། སེམས་
དཔའ་དང་། སེམས་དཔའ་ཆེན་པོ་ནི་གོང་དུ་བཤད་པ་དང་མཐུན་ནོ། །དོན་
དེའི་ཕྱིར་རེག་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོར་བཤད་པར་་
ཤེས་པར་བྱའོ། །
དེ་ལྟར་རེག་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོའི་འོག་དུ་་་་་
ཆོས་ཀྱི་དབྱིངས་ཀྱི་ངོ་བོ་ཉིད་རྡོ་རྗེ་བྱང་ཆུབ་སེམས་དཔའ་སེམས་དཔའ་ཆེན་པོ་་་
བཤད་པར་བྱ་སྟེ། གང་ཡིན་ན། མདུན་དུ་བསྟན་པའི་དོན་དེ་དེ་ཡང་བཤད་
པར་བྱ་སྟེ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་་་་
རྗེའི་སྙིང་པོ་བཙུན་མོའི་བྷ་ག་ལ་ཞུགས་ཏེ། སྡུད་པ་པོ་རྡོ་རྗེ་ཆོས་ཕྱག་ན་རྡོ་རྗེའི་
སྐུ་ཕྱག་རྒྱ་ནི་མི་བསྐྱོད་པའི་ཐུགས་ཀྱི་སྟོབས་སུ་གསུངས་སོ། །དེ་ཆོས་ཀྱི་དབྱིངས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
རྡོ་རྗེ་བྱང་ཆུབ་སེམས་རྡོ་རྗེ་དང་། དབྱེར་མེད་པ་ཡེ་ཤེས་སེམས་པ་མི་བསྐྱོད་པ་
རྡོ་རྗེས། ཐུགས་རྗེ་ཆེན་པོས་འགྲོ་བ་མ་ལུས་པའི་དོན་གྱི་ཕྱིར་དཔལ་གསང་བ་་་
འདུས་པ་བཀའ་སྩལ་པའི་སྟོན་པ། དེ་བཞིན་གཤེགས་པ་ཐམས་ཅད་ཀྱི་དམ་་་་་
ཚིག་ཆེན་པོའི་དཀྱིལ་འཁོར་གྲུ་བཞིར་བྱིན་གྱིས་བརླབས་པས། ཐབས་དང་ཤེས་
རབ་ཀྱི་རོལ་པས་སྔགས་ཀྱི་སྐྱེས་བུ་མཚན་བཏགས་པ་བཙུན་མོའི་བྷ་ག་ན་གནས་པ་
རྡོ་རྗེ་སྙིང་པོའི་ས་བོན་བྱང་ཆུབ་སེམས་ཀྱི་ངོ་བོ་ཡི་གེ་ཧཱུཾ་ཐིམ་པའི་ངོ་བོ་དེ་ལས་་་་་་
བྱུང་བ། བྱང་ཆུབ་སེམས་རྡོ་རྗེ་འབྱུང་བར་ལུང་བསྟན་པར་གསུངས་སོ། །དེ་
ནས་ཆོས་ཀྱི་དབྱིངས་རྡོ་རྗེ་ཞེས་སྒྲ་བཤད་པར་བྱ་སྟེ། དེ་ལ་ཆོས་ཞེས་བྱ་བའི་སྒྲ་
ནི༑ དོན་དམ་པ་བླ་ན་མེད་པའི་ངོ་བོ་འཇིག་རྟེན་ཐམས་ཅད་ཀྱི་རྫས་ཀྱི་ངོ་བོ་་
དངོས་པོ་ཐམས་ཅད་ལ་ཁྱབ་ནས་གནས་པ། བྱང་ཆུབ་སེམས་སུ་གསུངས་སོ། །
དེ་ནས་དབྱིངས་ཞེས་བྱ་བའི་སྒྲ་བཤད་པར་བྱ་སྟེ། གང་ཡིན་ན། རྣམ་པ་བྱེ་་
བྲག་གསུམ་དུ་བསྟན་ཏེ། དོན་དམ་པ་དང་ཡེ་ཤེས་དང་། ཀུན་རྫོབ་ཀྱི་མིང་་
གི་རྒྱུད་དོ། །དེ་ལ་དོན་དམ་པ་ཞེས་བྱ་བ་ནི། ངོ་བོ་མེད་པ། དངོས་པོ་དང་
བྲལ་བ། ལྷ་མོ་ཐམས་ཅད་ཀྱི་ཡེ་ཤེས་ཀྱི་འབྲས་བུའི་ངོ་བོ་ནམ་མཁའ་དང་འདྲ་་
བས་ཐམས་ཅད་ཀུན་ལ་ཁྱབ་པར་གསུངས་སོ། །དེ་ནས་ཡེ་ཤེས་ཀྱི་སྒྲ་ནི་མདུན་་
དུ་སྨོས་པ་ནམ་མཁའ་དང་འདྲ་བ་ཐམས་ཅད་ལ་ཁྱབ་པ་གནས་ཀྱི་ངོ་བོ་དེ་སྐུར་་་་
གྱུར་ནས་འབྱུང་བ་རྡོ་རྗེ་སེམས་དཔའ་མཉེས་པར་མཛད་པ་ཡེ་ཤེས་ཀྱི་ལྷ་མོ་མཱ་མ་
ཀཱིར་གསུངས་སོ། །དེ་ནས་ཀུན་རྫོབ་ཀྱི་མིང་གི་རྒྱུད་ཀྱི་ཚུལ་ནི་སྒྲུབ་པ་པོས་སྒྲུབ་
པ་བསྒྲུབ་པར་བྱ་བའི་དུས་སུ། དཔལ་རྡོ་རྗེ་སེམས་དཔའི་ང་རྒྱལ་གྱིས་ཁྲུས་་་
མཁན་གྱི་བུ་མོ་ལོ་བཅུ་གཉིས་ལོན་པ་མཚན་དང་ལྡན་པ་མཱ་མ་ཀཱི་བྱིན་གྱིས་་་་
བརླབས་པའི་སྦྱོར་བས་བླང་བར་བཤད་དོ། །གཞན་ཡང་འཕགས་པ་ཡེ་ཤེས་་


0


ཞབས་ཀྱི་༧བྱེ་བྲག་དུ་བཤད་དེ། ཇི་ལྟར་ཡིན་ན། དབྱིངས་ཞེས་བྱ་བའི་སྒྲ་ནི།
ལྷ་དང་ལྷ་མ་ཡིན་མན་ཆད་ཁམས་གསུམ་གྱི་སེམས་ཅན་ཐམས་ཅད་ཀྱི་མོའི་
མཚན་མ་ཕྱག་རྒྱ་དེ་ནི་དོན་དམ་པ་དབྱིངས་ཀྱི་སྒྲར་གསུངས་སོ། །དེ་ནས་གཞན་
ཡང་ནང་གི་བསྟན་པར་བྱ་སྟེ། དེ་བཞིན་གཤེགས་པ་རྣམས་ཀྱི་ལྷ་མོ་མན་ཆད་་་
དཀྱིལ་འཁོར་གྱི་ལྷ་མོ་ཡན་ཆད་མ་ལུས་པ་ཀུན་གྱི་བྷ་གར་མིང་བཏགས་པའི་ཕྱག་་
རྒྱ་དེ་ནི་ཡེ་ཤེས་ཀྱི་སྒྲར་གསུངས་སོ། །དེ་ནས་གཞན་ཡང་ཀུན་རྫོབ་དུ་མིའི་་་་
རིགས་བྲམ་ཟེ་མན་ཆད་ནས། རིགས་ངན་ཁྲུས་མཁན་མན་ཆད་ཐམས་ཅད་མ་་
ལུས་པའི་ཕྱག་རྒྱ་པདྨར་མིང་བཏགས་པ་དེ་ནི་ཀུན་རྫོབ་དུ་རིགས་ཀྱི་བྱེ་བྲག་གི་་་་་
དབྱིངས་ཀྱི་སྒྲར་གསུངས་སོ། །དེ་ལྟར་མདོར་བསྡུས་པ་མདུན་དུ་སྨོས་པའི་ཇི་་་་
སྙེད་བཤད་པའི་སྒྲ་ནི་དོན་དམ་པ་སྐུ་དང་གསུང་དང་ཐུགས་གཉིས་སུ་མེད་པ་མི་
ཕྱེད་པར་ཚུལ་གཅིག་པ་ཆོས་ཀྱི་དབྱིངས་སུ་ཤེས་པར་བྱའོ། །དེའི་འོག་ཏུ་རྡོ་རྗེ་་
དང་བྱང་ཆུབ་དང་། སེམས་དཔའ་དང་། སེམས་དཔའ་ཆེན་པོ་ནི་གོང་དུ་་་
བཤད་པ་དང་མཐུན། དོན་དེའི་ཕྱིར་ཆོས་ཀྱི་དབྱིངས་ཀྱི་ངོ་བོ་ཉིད་རྡོ་རྗེ་བྱང་་
ཆུབ་སེམས་དཔའ་སེམས་དཔའ་ཆེན་པོ་བཤད་པར་ཤེས་པར་བྱའོ། །
དེ་ལ་སོགས་པ་ཞེས་བྱ་བའི་སྒྲ་བཤད་པར་བྱ་སྟེ། གང་ཡིན་ན། དེ་
དག་ཅེས་བྱ་བའི་སྒྲ་ནི་མདུན་དུ་སྨོས་པ་ཐམས་ཅད་ལ་བྱའོ། །སོགས་ཞེས་བྱ་་་་
བའི་སྒྲ་ནི། དམ་ཚིག་རྡོ་རྗེ་མན་ཆད་ནས། ཆོས་ཀྱི་དབྱིངས་རྡོ་རྗེ་རྫོགས་པ་་
ཡན་ཆད་ལ་བྱའོ། །བརྗོད་དུ་ཡོད་པ་དང་བརྗོད་དུ་མེད་པ་ཞེས་བྱ་བ་ནི་དེ་ལྟར་
མདུན་དུ་སྟོན་པ་རྡོ་རྗེ་འཛིན་གྱི་འཁོར་ཕུན་སུམ་ཚོགས་པ་ལ་བཤད་པ་ལས་ཤེས་་
པར་བྱའོ། །སངས་རྒྱས་ཀྱི་ཞིང་རྡུལ་ཕྲ་མོ་དང་མཉམ་པ་བྱ་བའི་སྒྲ་བཤད་པར་་
བྱ་སྟེ། དེ་ལ་སངས་རྒྱས་ཀྱི་ཞིང་ཞེས་བྱ་བའི་སྒྲ་བཤད་པར་བྱ་སྟེ། ཐེག་པ་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཆེན་པོ་གསང་སྔགས་རིམ་པའི་ཚུལ་གྱིས་བྱེ་བྲག་རྣམ་པ་བཞིར་བཤད་པར་བྱ་སྟེ།
ཇི་ལྟར་ཡིན་ན། དོན་དམ་པ་དང་། ནང་གི་ཡེ་ཤེས་ཀྱི་ཚུལ་དང་། ཡེ་ཤེས་
གསང་བའི་ཚུལ་དང་། ཀུན་རྫོབ་དུ་མིའི་རིགས་ཀྱི་རྒྱུད་ཀྱི་ཚུལ་གྱི་བྷ་ག་ཐམས་་
ཅད་དུ་མིང་དུ་བཏགས་པའོ། །དེ་ལ་དོན་དམ་པ་བཤད་པར་བྱ་སྟེ། འཇིག་་
རྟེན་གྱི་ཁམས་ཐམས་ཅད་དུ་དངོས་པོ་མེད་པ་ནམ་མཁའ་ལྟ་བུ་ཁྱབ་པའི་གནས་སོ།།
དེ་ནི་སངས་རྒྱས་ཀྱི་ཞིང་གི་ངོ་བོའོ། །དེ་ལྟར་དོན་དམ་པར་ཤེས་པར་བྱའོ། །
དེ་ནས་ནང་གི་ཡེ་ཤེས་ཀྱི་ཚུལ་བཤད་པར་བྱ་སྟེ། གང་ཡིན་ན། སྟོན་པ་་་་
དཔལ་རྡོ་རྗེ་སེམས་པས་རྒྱུད་བཀའ་སྩལ་པའི་དུས་སུ། དེ་བཞིན་གཤེགས་པ་་་་་
རྣམ་པ་བཞིའི་ལྷ་མོ་ཡེ་ཤེས་ཀྱི་ངོ་བོ་ཡིག་འབྲུ་རྒྱུ་ཉིད་ཀྱི་ཐུགས་ཀ་ཡེ་ཤེས་སེམས་་་
པའི་གནས་ནས་ཕྱུང་ངོ་། །ས་བོན་གྱི་ངོ་བོ་དེ་ལས་རིན་པོ་ཆེ་རྣམ་པ་བཞི་དང་
ལྡན་པ་གྲུ་བཞི་ཡེ་ཤེས་ཀྱི་གཞལ་ཡས་ཁང་དུ་གྱུར་པར་མཛད་དེ ། དེའི་འོག་ཏུ་
བདེ་བ་ཆེན་པོའི་གནས་ཀྱི་དབུས་སུ་བཞུགས་ཏེ། ཐུགས་ལས་རྣམ་པ་སྣ་ཚོགས་
ཀྱི་བྱེ་བྲག་གི་ཡེ་ཤེས་ཀྱི་ཆོ་འཕྲུལ་མཛད་ཅིང་རྒྱུད་བཀའ་སྩལ་པ་དེ་ནི། ནང་གི་
ཡེ་ཤེས་ཀྱི་ཚུལ་གྱི་སངས་རྒྱས་ཀྱི་ཞིང་དུ་ཤེས་པར་བྱའོ། །དེ་ནས་ཡེ་ཤེས་གསང་
བ་བཤད་པར་བྱ་སྟེ། གང་ཡིན་ན། ཡེ་ཤེས་ཀྱི་སྒྲ་ནི་མཱ་མ་ཀཱི་ལ་སོགས་པ་ལྷ་་
མོ་ཐམས་ཅད་ཀྱི་ཡེ་ཤེས་ཀྱི་ངོ་བོར་གསུངས་སོ། །གསང་བའི་སྒྲ་ནི། ལྷ་མོ་མཱ་
མ་ཀཱི་ལ་སོགས་པའི་བྷ་ག་ཆོས་ཀྱི་འབྱུང་གནས་སུ་བཤད་དོ། །བྷ་ག་དེ་ནི་དཔག་
ཚད་འབུམ་ཕྲག་བརྒྱ་ཐམ་པ་ཆེ་བ་ཡངས་པ་གཞལ་ཡས་ཁང་། སངས་རྒྱས་ཀྱི་
ཞིང་ཁམས་སུ་མིང་བཏགས་པ་སྟེ། དེ་ནི་ཡེ་ཤེས་གསང་བའི་དོན་དུ་ཤེས་པར་་་
བྱའོ༑ །དེ་ནས་ཀུན་རྫོབ་ཀྱི་མིའི་རིགས་ཀྱི་རྒྱུད་ཀྱི་ཚུལ་དུ་མིང་བཏགས་པའི་བྷ་
ག་ཐམས་ཅད་བཤད་པར་བྱ་སྟེ། གང་ཡིན་ན། བུད་མེད་ཐམས་ཅད་ཉོན་


0


མོངས་པ་དང་ལྡན་པ་སྒྲུབ་པ་པོ་ལ་སོགས་པ་མི་ཐམས་ཅད་སེམས་བདེ་བས་དབང་
པོ་གཉིས་མཉམ་པར་སྦྱོར་བ་ཐབས་ཀྱིས་རོལ་པ་བྱ་བའི་གནས་སྦ་གར་མིང་་་
བཏགས་པ་པདྨ་ལ་བྱ་སྟེ། གནས་དེར་བུད་མེད་དང་སྐྱེས་བུ་གཉིས་སུ་མེད་པའི་
རོལ་པས་བདེ་བ་མྱོང་བ་གང་ཡིན་པ་དེ་ནི་བདེ་བའི་ངོ་བོའོ། །དོན་དམ་པར་་་
དཔལ་རྡོ་རྗེ་སེམས་དཔས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་
གཉིས་སུ་མེད་པ་ཆོས་ཀྱི་སྐུ་བདེ་བའི་ངོ་བོས་ཁྱབ་ནས་བདེ་བ་མྱོང་བ་ཚུལ་དེ་ལྟར་
སངས་རྒྱས་ཀྱི་ཞིང་ཀུན་རྫོབ་དུ་མིའི་རིགས་ཀྱི་རྒྱུད་ཀྱི་ཚུལ་དུ་ཤེས་པར་བྱའོ།
དེ་ནས་རྡུལ་ཕྲ་མོ་དང་མཉམ་པ་ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་
ན༑ ཕྲ་མོ་ནི་ཚད་ཀྱི་དོན་དུ་གསུངས་སོ། །རྡུལ་ཞེས་བྱ་བའི་སྒྲ་ནི། སའི་་
རྡུལ་ཕྲ་མོའི་ཡང་ཕྲ་མོ་དང་མཉམ་པའི་ཚད་དུ་མདུན་དུ་སྨོས་པའི་སངས་རྒྱས་ཀྱི་་
ཞིང་ན་གནས་པ་མདུན་དུ་སྨོས་པའི་དམ་ཚིག་རྡོ་རྗེ་ལ་སོགས་པའི་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་སུ་ཤེས་པར་བྱའོ། །མཉམ་པའི་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས་དང་ཞེས་བྱ་བའི་སྒྲ་བཤད་པར་བྱ་སྟེ།
མཉམ་པ་ནི་རིང་ཐུང་སྦོམ་ཕྲའི་ཚད་དོ། །དེ་ནི་བརྗོད་དུ་ཡོད་པ་དང་བརྗོད་དུ་
མེད་པ་རྩིས་ལས་འདས་པ་རྡོ་རྗེ་སེམས་དཔའ་མི་བསྐྱོད་པ་ཡེ་ཤེས་སེམས་དཔའི་སྐུ་
ཕྱག་རྒྱའི་གཟུགས་ཉིད་ལས་བྱུང་བའི་བྱང་ཆུབ་སེམས་དཔའ་རྣམས་གནས་པར་་་
གྱུར་ཏེ། དེ་ལྟར་མཉམ་པའི་དོན་དུ་ཤེས་པར་བྱའོ། །བྱང་ཆུབ་སེམས་དཔའ་
སེམས་དཔའ་ཆེན་པོ་རྣམས་ཞེས་བྱ་བའི་དོན་ནི་གོང་མ་དང་མཐུན་ནོ། །དེ་ནས་
རྡོ་རྗེ་སེམས་དཔས་འཁོར་གྱི་དེ་བཞིན་གཤེགས་པ་རྣམས་སྤྲོ་བར་མཛད་དེ། དེ་
རྣམས་ཀྱི་ཚད་དང་གྲངས་དང་། གནས་ཕུན་སུམ་ཚོགས་པ་བཤད་པར་བྱ་སྟེ།
ཅི་ལྟར་ཡིན་ན། དེ་བཞིན་གཤེགས་པ་ནམ་མཁའི་དབྱིངས་དང་མཉམ་པ་ཞེས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བྱ་བ་བཤད་པར་བྱ་སྟེ། ནམ་མཁའི་དབྱིངས་ཞེས་བྱ་བ་ནི་ཁམས་གསུམ་གྱི་་་
འཇིག་རྟེན་གྱི་ཁམས་ཐམས་ཅད་ཀྱི་དབྱིངས་ལ་སྟོང་པའི་ངོ་བོས་ཁྱབ་སྟེ། དེ་ལ་
དབྱིངས་མ་ལུས་པ་དང་མཉམ་པའི་དོན་དུ་གསུངས་སོ། །གཞན་ཡང་མཉམ་་
པའི་སྒྲ་ནི་མདུན་དུ་སྨོས་པའི་ནམ་མཁའ་དེ་དང་མཉམ་པར་དེ་བཞིན་གཤེགས་པ་
རྣམས་ཀྱི་ཁྱབ་པར་གསུངས་སོ། །དེ་ནས་གསུངས་པའི་དོན་ནི་འཁོར་གྱི་དེ་་
བཞིན་གཤེགས་པ་རྣམས་ཀྱི་གྲངས་ཚད་མེད་པ་དང་། གྲངས་རྩིས་ལས་འདས་
པར་གསུངས་སོ། །དེ་ནས་དེ་བཞིན་གཤེགས་པའི་སྒྲ་ནི་མདུན་དུ་སྨོས་པའི་ཚད་
དང་གྲངས་དང་གནས་ཕུན་སུམ་ཚོགས་པར་ཤེས་པར་བྱའོ། །
དེ་ནས་ད་ནི་དེ་བཞིན་གཤེགས་པའི་མཚན་མདོ་ཙམ་ཞིག་བསྟན་པར་བྱ་སྟེ།
འདི་ལྟ་སྟེ་དེ་བཞིན་གཤེགས་པ་རྡོ་རྗེ་མི་བསྐྱོད་པ་དང་། ཞེས་བྱ་བ་བཤད་པར་
བྱ་སྟེ། ཇི་ལྟར་ཡིན་ན། འདི་ལྟ་སྟེ་ཞེས་བྱ་བ་ནི། འོག་ནས་འབྱུང་བའི་་་་་
དོན་མཚོན་པའོ། །དེ་ནས་མི་བསྐྱོད་པའི་དོན་ནི། རུ་དྲ་ལ་སོགས་པ་བདུད་་
དགྲ་ཐམས་ཅད་ཀྱིས་སྣ་ཚོགས་ཀྱི་བྱེ་བྲག་ཐམས་ཅད་ཀྱིས། གནོད་པ་དང་ཕྱིན་
ཅི་ལོག་པ་བྱེད་པས་བསྐྱོད་པར་མི་ནུས་པ་གཡོ་བར་མི་ནུས་པ་ནམ་མཁའ་ལྟ་བུའོ། །
གཞན་ཡང་བྱེ་བྲག་དུ་བཤད་པར་བྱ་སྟེ། ཇི་ལྟར་ཡིན་ན། སྒྲུབ་པ་པོ་ལ་་
དངོས་གྲུབ་གསོལ་བའི་དུས་མན་ཆད་དུ། དུས་རྟག་ཏུ་སྒྲུབ་པ་པོའི་ལུས་སྐད་
ཅིག་ཙམ་ཡང་བསྐྱོད་པར་མི་མཛད་གཡོ་བར་མི་མཛད་དོ། །བརྟན་པ་གཉིས་སུ་
མེད་པའི་ངོ་བོར་གནས་སྟེ། དེ་ལྟར་མི་བསྐྱོད་པའི་དོན་དུ་ཤེས་པར་བྱའོ། །
དེ་ནས་རྡོ་རྗེ་ཞེས་བྱ་བའི་དོན་ནི། རྡོ་རྗེ་ནི་བརྟན་པའི་ངོ་བོ་ཡིན་ནོ། །དེ་ཇི་
ལྟར་ཡིན་ན། ནམ་མཁའ་ལྟ་བུ་སྟོང་པ་དངོས་པོ་མེད་པ་ཐམས་ཅད་ལ་ཁྱབ་པ་་
སྐྱེ་ཤི་དང་བྲལ་བ། སྐྱོན་ཐམས་ཅད་མེད་པ། རྣམ་པར་རྟོག་པ་ཐམས་ཅད་ཡེ་


ནས་མེད་པའི་ངོ་བོ་རྡོ་རྗེའི་དོན་དུ་གསུངས་སོ། །བཤད་པར་བྱ་སྟེ། མཚོན་་
རྣམས་ཀྱིས་ཆོད་པར་མི་ནུས་པ་དང་། མེས་བསྲེག་པར་མི་ནུས་པ་དང་།
ཆུས་རུལ་བར་མི་ནུས་པ་དང་། རླུང་གིས་བསྐྱོད་པ་དང་བསྐམ་པར་མི་ནུས་པ་་
དང་། རྡོ་རྗེའི་དོན་དེ་ལྟར་ཤེས་པར་བྱའོ། །དེ་ནས་དེ་བཞིན་གཤེགས་པ་
ཞེས་བྱ་བའི་དོན་ནི། རྣམ་པ་གསུམ་གྱིས་བཤད་དེ། གང་ཡིན་ན། དང་པོ་
ཆོས་ཀྱི་སྐུའི་གནས་ནས་འབྱུང་སྟེ། ཐུགས་རྗེ་ཆེན་པོའི་དབང་གིས་སེམས་ཅན་་
མ་ལུས་པའི་དོན་དུ་རྒྱུད་བཀའ་སྩལ་པའི་ཡེ་ཤེས་ཀྱི་གཞལ་ཡས་ཁང་དུ་བྱོན་ཏེ།
དེའི་འོག་ཏུ་རྒྱུད་བཀའ་སྩལ་པ་རྫོགས་མ་ཐག་ཏུ་བདེ་བ་ཆེན་པོ་དོན་དམ་པའི་ངོ་
བོ་ཆོས་ཀྱི་སྐུ་དང་པོ་བྱོན་པའི་གནས་སུ་གཤེགས་ནས་གནས་པར་ཤེས་པར་བྱའོ། །
གཞན་ཡང་བྱེ་བྲག་དུ་དེ་བཞིན་གཤེགས་པའི་སྒྲ་བཤད་པར་བྱ་སྟེ། རྒྱུད་བཀའ་
སྩལ་པའི་དུས་སུ་དཔལ་རྡོ་རྗེ་སེམས་དཔའི་ཐུགས་ཀ་ཡེ་ཤེས་སེམས་དཔའི་གནས་་་
ནས་དེ་བཞིན་གཤེགས་པ་གྲངས་མེད་པ་རྣམས་ཐུགས་རྗེ་ཆེན་པོའི་དབང་གིས་་་
སེམས་ཅན་ཐམས་ཅད་ལ་ཡེ་ཤེས་ཀྱིས་བྱིན་གྱིས་བརླབས་པའི་དོན་དུ་འཇིག་རྟེན་་
གྱི་ཁམས་ཐམས་ཅད་དུ་སྤྲོས་ནས་ཁྱབ་སྟེ། དེའི་འོག་ཏུ་སེམས་ཅན་གྱི་དོན་་་་
མཛད་མ་ཐག་ཏུ་སླར་བདེ་བ་ཆེན་པོའི་དགྱེས་པས་སྔོན་གྱི་གནས་སུ་གཤེགས་ནས་
འདུས་པར་ཤེས་པར་བྱའོ། །གཞན་ཡང་དེ་བཞིན་གཤེགས་པའི་སྒྲ་བྱེ་བྲག་དུ་་་་
བཤད་པར་བྱ་སྟེ། ཇི་ལྟར་ཡིན་ན། སྒྲུབ་པ་པོས་རྡོ་རྗེ་སེམས་དཔའི་ང་རྒྱལ་་
གྱིས་མཱ་མ་ཀཱི་དང་ལྡན་པར་གཉིས་སུ་མེད་པར་བྱིན་གྱིས་བརླབས་པས། ཐབས་
དང་ཤེས་རབ་ཀྱི་རོལ་པས་བདེ་བ་ཆེན་པོའི་སེམས་དགའ་བས་བྷ་གའི་དབུས་སུ་་་
བྱང་ཆུབ་སྤྲོ་བར་བྱ་སྟེ། ས་བོན་གྱི་ངོ་བོ་དེ་ལས་དེ་བཞིན་གཤེགས་པ་གྲངས་་་་་
མེད་པ་ཇི་སྙེད་མདུན་དུ་སྨོས་པའི་རྡོ་རྗེ་སེམས་དཔའི་ཐུགས་ཀ་ཡེ་ཤེས་སེམས་པའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གནས་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་མཛད་པས། སེམས་ཅན་
ཐམས་ཅད་ཡེ་ཤེས་ཀྱིས་བྱིན་གྱིས་བརླབས་པར་མཛད་པ་དེ་བཞིན་དུ། འགྲོ་
བའི་དོན་གྲུབ་པར་བྱས་ཏེ། དེ་མ་ཐག་ཏུ་སླར་བདེ་བ་ཆེན་པོའི་དགའ་བས་སྔ་་
མའི་གནས་སུ་གཤེགས་ནས། འདུས་པར་གྱུར་པར་ཤེས་པར་བྱའོ། །
དེ་བཞིན་གཤེགས་པ་རྡོ་རྗེ་རྣམ་པར་སྣང་མཛད་དང་། ཞེས་བྱ་བའི་སྒྲ་
བཤད་པར་བྱ་སྟེ། ཇི་ལྟར་ཡིན་ན། རྣམ་པར་སྣང་མཛད་དང་ཞེས་བྱ་བའི་སྒྲ་
ནི༑ ཆོས་ཀྱི་དབྱིངས་ཀྱི་ཡེ་ཤེས་དེའི་འོད་ཀྱིས་ཡང་དག་པར་མཛེས་པ་འབར་་
བར་གསུངས་སོ། །གཞན་ཡང་སྐུ་ཞི་ཚུལ་ཕུན་སུམ་ཚོགས་པ་ཡང་དག་པར་་
མཛེས་པ་འབར་བར་གསུངས་ཏེ། དེའི་ཕྱིར་རྣམ་པར་སྣང་མཛད་ཀྱི་དོན་དུ་་
གསུངས་སོ། །དེ་ནས་རྡོ་རྗེ་དང་དེ་བཞིན་གཤེགས་པའི་དོན་ནི་མདུན་དུ་བཤད་
པ་དང་མཐུན་པར་ཤེས་པར་བྱའོ། །
དེ་བཞིན་གཤེགས་པ་རྡོ་རྗེ་རིན་པོ་ཆེ་ཏོག་ཅེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། རིན་ཆེན་ཏོག་ཅེས་བྱ་བའི་སྒྲ་ནི། ཡིད་བཞིན་གྱི་ནོར་བུ་
རིན་པོ་ཆེ་དང་འདྲ་བར་མཉམ་པ་ཉིད་ཀྱི་ཡེ་ཤེས་ཏོག་གི་ངོ་བོ་ཡིན་ཏེ། སྒྲུབ་པ་
པོས་མཉམ་པ་ཉིད་ཀྱི་ཡེ་ཤེས་བསྒོམས་ནས་ཉོན་མོངས་པ་ཐམས་ཅད་དང་།
བདུད་དགྲ་རྣམས་ཕམ་པར་བྱས་ཏེ། རྒྱལ་བ་ཐོབ་པ་ལ་རིན་པོ་ཆེ་ཏོག་གི་དོན་་
དུ་གསུངས་སོ། །གཞན་ཡང་བྱེ་བྲག་དུ་བཤད་པར་བྱ་སྟེ། ཇི་ལྟར་ཡིན་ན།
སྒྲུབ་པ་པོས་ནོར་བསྒྲུབ་པར་བྱ་བའི་ཕྱིར་རིན་པོ་ཆེ་འབྱུང་ལྡན་བསྒོམས་ནས་་་
བསྒྲུབ་པར་བྱ་སྟེ། དེ་ལ་གྲུབ་པའི་དུས་སུ་དབུལ་པའི་སྡུག་བསྔལ་ཐམས་ཅད་་
མེད་པར་མཛད་ནས། དབང་ཕྱུག་ཆེན་པོའི་གོ་འཕང་ཐོབ་པར་འགྱུར་རོ། །
དེའི་ཕྱིར་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རྒྱལ་བ་ཐོབ་པའི་རྟགས་རིན་པོ་ཆེ་ཏོག་


གི་དོན་དུ་ཤེས་པར་བྱའོ། །རྡོ་རྗེ་དང་། དེ་བཞིན་གཤེགས་པའི་དོན་མདུན་་
དུ་བཤད་པ་དང་མཐུན་པར་ཤེས་པར་བྱའོ། །
དེ་བཞིན་གཤེགས་པ་རྡོ་རྗེ་ཚེ་དཔག་ཏུ་མེད་པ་དང་ཞེས་བྱ་བ་དེའི་སྒྲ་་་་
བཤད་པར་བྱ་སྟེ། ཇི་ལྟར་ཡིན་ན། ཚེ་དཔག་ཏུ་མེད་པ་དང་ཞེས་བྱ་བ་ནི།
ཚེ་གྲངས་མེད་པ་རྩིས་ལས་འདས་པར་གསུངས་ཏེ། ཇི་ལྟར་ཡིན་ན། ཡིག་་
འབྲུ་ཨ་ནི་སོ་སོར་རྟོགས་པའི་ཡེ་ཤེས་ཀྱི་དོན་དུ་གསུངས་སོ། །དཔག་ཏུ་མེད་པ་
ཞེས་བྱ་བའི་སྒྲ་ནི། ཚེ་གྲངས་མེད་པ་རྩིས་ལས་འདས་པ་དེས་སྐྱེ་བ་དང་ཤི་བ་་
དང་འགྲོ་བ་རིས་དྲུག་གི་རིགས་ཀྱི་བྱེ་བྲག་ཏུ་འཁོར་ལོ་བཞིན་དུ་རབ་ཏུ་འཁོར་་་
བའི་ལས་དེ་རྣམས་དང་བྲལ་བར་འགྱུར་ཏེ། དེ་ལྟར་དཔག་ཏུ་མེད་པའི་དོན་དུ་
གསུངས་སོ། །གཞན་ཡང་ཚེ་དཔག་ཏུ་མེད་པའི་སྒྲའི་དོན་བཤད་པར་བྱ་སྟེ།
ཇི་ལྟར་ཡིན་ན། ཡིག་འབྲུ་ཨ་དེ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོ་དེ་བཞིན་་
གཤེགས་པ་ཚེ་དཔག་ཏུ་མེད་པའི་དོན་དམ་པའི་འབྲས་བུའོ། །ཡིག་འབྲུ་ཨ་དེ་་་
སྒྲུབ་པ་པོས་རྡོ་རྗེ་ཚེ་དཔག་ཏུ་མེད་པ་བསྒོམ་པའི་དུས་སུ་ཚེ་དཔག་ཏུ་མེད་པའི་སྐུ་
ཕྱག་རྒྱ་བསྐྱེད་པའི་ས་བོན་བསྒོམ་པར་བྱ་སྟེ། དེ་ལྟར་བསྒོམས་ན་ཐེ་ཚོམ་མེད་་་
པར་བསྒོམ་པར་འགྱུར་རོ། །དེ་ནས་དེའི་དངོས་གྲུབ་ཀྱི་འབྲས་བུ་བཤད་པར་བྱ་
སྟེ༑ ཇི་ལྟར་ཡིན་ན། དཔག་ཏུ་མེད་པའི་སྒྲ་མདུན་དུ་བཤད་པ་དང་མཐུན།
ཚེ་དཔག་ཏུ་མེད་གྲངས་མེད་རྩིས་ལས་འདས་པ་དེའི་ངོ་བོ་དེ་བཞིན་གཤེགས་པ་ཚེ་
དཔག་ཏུ་མེད་པ་དང་གཉིས་སུ་མེད་པའི་ངོ་བོ་སྒྲུབ་པ་པོས་འགྲུབ་པར་འགྱུར་རོ། །
དེ་ལྟར་ཚེ་དཔག་ཏུ་མེད་པའི་དོན་དུ་ཤེས་པར་བྱའོ། །རྡོ་རྗེ་དང་དེ་བཞིན་་
གཤེགས་པའི་དོན་ནི་གོང་དུ་བཤད་པ་དང་མཐུན་པར་ཤེས་པར་བྱའོ། །
དེ་བཞིན་གཤེགས་པ་རྡོ་རྗེ་གདོན་མི་ཟ་བ་དང་ཞེས་བྱ་བའི་སྒྲ་བཤད་པར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བྱ་སྟེ། ཇི་ལྟར་ཡིན་ན། ཡིག་འབྲུ་ཧ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོར་་
གསུངས་སོ། །དེ་ནས་གདོན་མི་ཟ་བའི་སྒྲ་ནི། བླ་ན་མེད་པའི་འབྲས་བུ་སྒྲུབ་
པ་པོས་གྲུབ་པ་ཐོབ་པར་བྱ་བའི་དོན། དམ་ཚིག་གི་ལས་ཐམས་ཅད་ཀྱི་ངོ་བོ་་་་
གདོན་མི་ཟ་བར་གསུངས་སོ། །དེ་ནས་གཞན་ཡང་གདོན་མི་ཟ་བའི་སྒྲ་བཤད་་་
པར་བྱ་སྟེ། ཇི་ལྟར་སྒྲུབ་པ་པོས་ཐེག་པ་ཆེན་པོའི་ལས་ཇི་ལྟར་བྱ་བའི་ལས་ཀྱི་ངོ་
བོ་གདོན་མི་ཟ་བ་རྡོ་རྗེ་ནི་འཕྲིན་ལས་རྫོགས་པའི་དུས་སུ་གདོན་མི་ཟ་བ་རྡོ་རྗེར་་་
གྲུབ་པར་འགྱུར་རོ། །དེ་ལྟར་གདོན་མི་ཟ་བ་རྡོ་རྗེའི་དོན་དུ་ཤེས་པར་བྱའོ། །
རྡོ་རྗེ་དང་དེ་བཞིན་གཤེགས་པ་བཤད་པའི་དོན་ནི་མདུན་དུ་བཤད་པ་དང་མཐུན་
པར་ཤེས་པར་བྱའོ། །དེ་ལྟར་ཚུལ་གྱིས་མདུན་དུ་བཤད་པ་དེ་དག་གི་ཉིད་ཉིད་་
ཀྱི་རིགས་ཀྱི་ཚུལ་གྱིས་ལྷ་མོ་དང་སྐུ་མདོག་དང་ཞལ་དང་ཕྱག་དང་ཕྱག་མཚན་དང་
བསྐྱེད་པའི་ས་བོན་གྱི་ཡིག་འབྲུ་དང་དེ་དག་དཀྱིལ་འཁོར་གྱི་དུས་སུ་ཇི་ལྟར་སྨོས་་
པ་བཞིན་དུ་བསྟན་ཏོ། །དེ་དག་ལ་སོགས་པ་ནམ་མཁའི་དབྱིངས་ཐམས་ཅད་་་
དང་མཉམ་པའི་དེ་བཞིན་གཤེགས་པ་རྣམས་དང་ཐབས་གཅིག་ཏུ་བཞུགས་པ་ནི་་
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་དག་གི་སྒྲ་ནི་མདུན་དུ་
སྨོས་པའི་དེ་བཞིན་གཤེགས་པ་རྣམས་ལ་བྱའོ། །སོགས་ཞེས་བྱ་བ་ནི། མདུན་
དུ་སྨོས་པའི་དང་པོ་གཙོ་བོ་རྡོ་རྗེ་མི་བསྐྱོད་པ་མན་ཆད་དེ་བཞིན་གཤེགས་པ་རྣམ་
པ་ལྔ་ལ་བྱའོ། །དེ་ནས་ནམ་མཁའི་དབྱིངས་ཐམས་ཅད་ཞེས་བྱ་བའི་དོན་ནི་མི་་
བསྐྱོད་པ་ལ་སོགས་པ་དེ་བཞིན་གཤེགས་པ་རྣམས་ཀྱི་སྤྲོ་བ་དང་ཆོ་འཕྲུལ་བྱེད་པའི་
གནས་ཕུན་སུམ་ཚོགས་པར་གསུངས་སོ། །མཉམ་ཞེས་བྱ་བ་ནི་སྡུད་པ་པོ་རྡོ་རྗེ་་
ཆོས་རྡོ་རྗེ་སེམས་དཔའི་ཐུགས་ཀྱི་སྟོབས་ཕྱག་ན་རྡོ་རྗེ་མདུན་དུ་སྨོས་པའི་དེ་བཞིན་
གཤེགས་པ་རྣམས་རྡོ་རྗེ་སེམས་དཔས་སྤྲོ་བར་མཛད་པ་དེ་དག་ཉིད་ཀྱི་རིགས་ཀྱི་བྱེ་


བྲག་གི་ལྷ་མོ་དང་སྐུ་མདོག་དང་ཞལ་དང་རྒྱན་དང་ཕྱག་མཚན་དང་བསྐྱེད་པའི་ས་
བོན་གྱི་ཡིག་འབྲུ་དང་། དེ་དག་དང་ལྡན་པའི་སྤྲོ་བའི་ཆོ་འཕྲུལ་བྱེད་ཅིང་ཁྱབ་་
ནས་གནས་པར་བསྟན་ཏོ། །དེ་ནས་དེ་བཞིན་གཤེགས་པའི་སྒྲ་ནི་མདུན་དུ་སྨོས་
པ་དེ་བཞིན་དུ་འདིར་ཤེས་པར་བྱའོ། །དེ་ནས་དེ་རྣམས་ཁྱད་པར་གྱིས་བསྟན་་་་
པར་བྱ་སྟེ། སྐུའི་ཚད་དང་བཞུགས་པའི་གནས་པའི་ཚུལ་དང་། གྲངས་ཀྱི་་་་
ཚད་དོ། །འདི་ལྟ་སྟེ་དཔེར་ན། ཏིལ་གྱི་གང་བུ་བཞིན་དུ་ནམ་མཁའི་དབྱིངས་
ཐམས་ཅད་ཁྱབ་པ་ཞེས་བྱ་བའི་སྒྲ་བཤད་པར་བྱ་སྟེ་ཇི་ལྟར་ཡིན་ན། འདི་ལྟ་སྟེ་
དཔེར་ན་ཞེས་བྱ་བའི་དོན་ནི་དང་པོ་བཤད་པའི་དོན་ནི་མཚོན་པར་བསྟན་ཏོ། །
ཏིལ་གྱི་སྒྲ་ནི་དེ་བཞིན་གཤེགས་པ་རྣམས་ཀྱི་སྐུའི་ཚད་རིང་ཐུང་དང་སྦོམ་ཕྲ་དང་་
འཐུག་སྲབ་ཏིལ་འབྲུ་དང་མཉམ་པར་གསུངས་སོ། །དེ་ནས་གང་བུ་བཞིན་དུ་་་་
ཞེས་བྱ་བའི་སྒྲ་ནི་ཏིལ་གྱི་གང་བུའི་ནང་ཏིལ་འབྲུ་མང་པོས་འཇར་བ་སྟུག་པར་་་་་
གང་བ་གནས་པ་དེ་བཞིན་དུ་དཔལ་རྡོ་རྗེ་སེམས་དཔས་གསང་བའི་ཐུགས་ཀ་ཡེ་་
ཤེས་སེམས་པའི་གནས་དེ་བཞིན་གཤེགས་པ་རྣམས་རིམ་པས་ཕྱུང་ནས་ནམ་མཁའི་
དབྱིངས་སུ་གནས་པའོ། །དེ་ནས་ནམ་མཁའི་དབྱིངས་ཐམས་ཅད་ཞེས་པའི་སྒྲ་
ནི་སྨོས་ནས་ཁྱབ་པས་དེ་བཞིན་གཤེགས་པ་རྣམས་ཀྱི་གནས་ཕུན་སུམ་ཚོགས་པར་
གསུངས་སོ། །དེ་ནས་ཁྱབ་པའི་སྒྲ་ནི་མདུན་དུ་སྨོས་པའི་གནས་ཕུན་སུམ་ཚོགས་
པ་ནམ་མཁའི་དབྱིངས་ཐམས་ཅད་ཁྱབ་པའོ། །དེའི་ཕྱི་དང་ནང་དང་གསང་་་
བའི་གསུམ་གྱི་བྱེ་བྲག་དེ་བཞིན་གཤེགས་པ་རྣམས་ཀྱིས་གང་ནས་ཁྱབ་པ་གྲངས་་་་
ཡོད་པ་དང་གྲངས་མེད་པ་དང་རྩི་ལས་འདས་པར་ཤེས་པར་བྱའོ། །དེ་བཞིན་
གཤེགས་པ་ཐམས་ཅད་ཀྱིས་སྣང་བར་གྱུར་ཏོ། །ཞེས་བྱ་བའི་སྒྲ་བཤད་པར་བྱ་སྟེ།
དེ་བཞིན་གཤེགས་པ་ཐམས་ཅད་ཀྱི་སྒྲ་ནི། མི་བསྐྱོད་པ་ལ་སོགས་པ་དེ་བཞིན་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཤེགས་པ་རྣམ་པ་ལྔ་ཉིད་ཀྱི་རིགས་ཀྱི་བྱེ་བྲག་སྤྲིན་བཞིན་དུ་ནམ་མཁའི་དབྱིངས་
གང་བར་སྣང་བར་གྱུར་པར་གསུངས་སོ། །དེ་ནས་གཞན་ཡང་སྣང་བར་གྱུར་ཏོ་
ཞེས་བྱ་བའི་སྒྲ་ནི་མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་་་
ཀྱིས་ཡེ་ཤེས་ཀྱི་ཆོ་འཕྲུལ་མཛད་ཅིང་སེམས་ཅན་རྣམས་འདུལ་བར་གཟིགས་པར་
གསུངས་སོ། །དེ་ནས་གཞན་ཡང་བྱེ་བྲག་དུ་བཤད་པར་བྱ་སྟེ། ནམ་མཁའི་་་
དབྱིངས་ན་གནས་པའི་དེ་བཞིན་གཤེགས་པ་རྣམས་ཀྱིས་བདག་པོ་རྡོ་རྗེ་སེམས་་་་་
དཔའ་ཆོ་འཕྲུལ་མཛད་ཅིང་སེམས་ཅན་རྣམས་འདུལ་བར་མཐོང་བར་གྱུར་ཏོ། །
དེ་ནས་གཞན་ཡང་བྱེ་བྲག་དུ་བཤད་པར་བྱ་སྟེ། དེ་བཞིན་གཤེགས་པ་རྣམས་
ཀྱིས་ནམ་མཁའི་དབྱིངས་ཀྱི་གནས་སུ་ཡེ་ཤེས་ཀྱི་ཆོ་འཕྲུལ་གྱིས་སེམས་ཅན་ཐམས་
ཅད་བྱིན་གྱིས་རློབ་པར་མཛད་པ། ཕྱིའི་ལྷ་ཚངས་པ་ལ་སོགས་པས་ཡེ་ཤེས་དང་
ལྡན་ནས་ཐམས་ཅད་ཀྱིས་མཐོང་བར་གྱུར་ཏོ། །སྣང་བྱར་བྱེད་པའི་དོན་ཚུལ་དེ་
ལྟར་ཤེས་པར་བྱའོ།
དེ་ནས་བཅོམ་ལྡན་འདས་རྣམ་པར་སྣང་མཛད་ཆེན་པོ་དེ་བཞིན་གཤེགས་པ།
དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ཆེན་པོ་ཚུལ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ཏེ། ཞེས་བྱ་བ་དེའི་སྒྲ་བཤད་པར་བྱ་སྟེ། ཇི་ལྟར་
ཡིན་ན། དེ་ནས་ཞེས་པ་འོག་ནས་འཆད་པའི་དོན་ཤེས་པར་བྱའོ། །དེ་ནས་
བཅོམ་ལྡན་འདས་ཞེས་བྱ་བའི་སྒྲ་ནི་དེ་བཞིན་གཤེགས་པ་ཐམས་ཅད་ལ་སྦྱར་རོ། །
གཞན་ཡང་བཅོམ་ལྡན་འདས་ཞེས་པ་ནི། དེ་བཞིན་གཤེགས་པ་ཐམས་ཅད་་་
ཡེ་ཤེས་དང་མངོན་པར་ཤེས་པ་ལ་སོགས་པ་མ་ལུས་པ་ཀུན་གྱི་སྐལ་བ་ཕུན་སུམ་
ཚོགས་པ་དང་ལྡན་པར་གསུངས་སོ། །གཞན་ཡང་བཅོམ་ལྡན་འདས་ཞེས་བྱ་་


བའི་སྒྲ་ནི། དེ་བཞིན་གཤེགས་པ་ཐམས་ཅད་ཀྱིས་ཕྱི་དང་ནང་དང་བདུད་རིམ་
པར་བཅོམ་པར་གསུངས་སོ། །དེ་ལ་བདུད་རིམ་པར་བཅོམ་པའི་སྒྲ་བཤད་པར་
བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་རྣམ་པར་སྣང་མཛད་ཀྱིས་ཉིད་
ཀྱི་ཆོས་ཀྱི་དབྱིངས་ཀྱི་ཡེ་ཤེས་ཀྱི་འབྲས་བུའི་ངོ་བོ་ཁྲོ་བོའི་རྒྱལ་པོ་ཆེན་པོ་གཤིན་རྗེ་
གཤེད་ཕྱུང་སྟེ། དེའི་འོག་ཏུ་དེའི་ཐབས་ཀྱིས་འཆི་བདག་གི་བདུད་གཤིན་རྗེ་་
འཁོར་དང་བཅས་པ་བཅོམ་པར་མཛད་པར་གསུངས་སོ། །དེ་ནས་དེ་བཞིན་་་
གཤེགས་པ་མི་བསྐྱོད་པས་ཉིད་ཀྱི་མེ་ལོང་ལྟ་བུའི་ཡེ་ཤེས་ཀྱི་འབྲས་བུའི་ངོ་བོ་ཁྲོ་་་་
བོའི་རྒྱལ་པོ་ཆེན་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་ཕྱུང་སྟེ། དེའི་འོག་ཏུ་་་་
དེའི་ཐབས་ཀྱིས་ཉོན་མོངས་པའི་བདུད་བརྒྱ་བྱིན་འཁོར་དང་བཅས་པ་བཅོམ་པར་
མཛད་པར་གསུངས་སོ། །དེ་ནས་དེ་བཞིན་གཤེགས་པ་སྣང་བ་མཐའ་ཡས་ཉིད་་
ཀྱི་སོ་སོར་རྟོག་པའི་ཡེ་ཤེས་ཀྱི་འབྲས་བུའི་ངོ་བོ་ཁྲོ་བོའི་རྒྱལ་པོ་ཆེན་པོ་པདྨའི་་་
གཤེད་ཀྱི་སྐུ་ཕྱུང་སྟེ། དེའི་འོག་ཏུ་དེའི་ཐབས་ཀྱིས་ལྷའི་བུའི་བདུད་ཀ་མ་དེ་བ་་
འཁོར་དང་བཅས་པ་བཅོམ་པར་མཛད་པར་གསུངས་སོ། །དེ་ནས་དེ་བཞིན་་་་་
གཤེགས་པ་དོན་ཡོད་གྲུབ་པས་ཉིད་ཀྱི་བྱ་བ་ནན་ཏན་གྱི་ཡེ་ཤེས་ཀྱི་འབྲས་བུའི་ངོ་
བོ་ཁྲོ་བོའི་རྒྱལ་པོ་ཆེན་པོ་བགེགས་ཀྱི་གཤེད་ཀྱི་སྐུ་ཕྱུང་སྟེ། དེའི་འོག་དུ་དེའི་་་་
ཐབས་ཀྱི་ཕུང་པོའི་བདུད་ནི་ན་ཡ་ཀ་འཁོར་དང་བཅས་པ་བཅོམ་པར་མཛད་པར་
གསུངས་སོ། །དེ་ནས་གཞན་ཡང་རིག་པའི་བྱེ་བྲག་གིས་བཤད་པར་བྱ་སྟེ། ཡི་
གེ་བ་ནི་ས་གཞིར་གསུངས་སོ། །ཡིག་འབྲུ་ག་ནི་ནམ་མཁར་གསུངས་སོ། །
ཡིག་འབྲུ་བ་ན་ནི་ཐབས་དང་ཤེས་རབ་གཉིས་སུ་མེད་པའི་དོན་དུ་གསུངས་སོ། །
དེ་ནས་ས་གཞིའི་སྒྲ་ནི་དེ་བཞིན་གཤེགས་པ་རྣམས་ཀྱི་ལྷ་མོ་སངས་རྒྱས་སྤྱན་ལ་་་་་
སོགས་པར་གསུངས་སོ། །དེ་ནས་ནམ་མཁའི་སྒྲ་ནི། ཐབས་ཀྱི་ངོ་བོ་དེ་བཞིན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཤེགས་པ་མི་བསྐྱོད་པ་ལ་སོགས་པར་གསུངས་སོ། །དེ་ནས་བམ་གྱི་སྒྲ་ནི་ཐབས་
དང་ཤེས་རབ་གཉིས་སུ་མེད་པའི་ངོ་བོ་ཕྱག་རྒྱ་ཆེན་པོར་གྱུར་པར་གསུངས་སོ། །
དེ་ལྟར་བཅོམ་ལྡན་འདས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་རྣམ་པར་སྣང་
མཛད་ཆེན་པོ་དེ་བཞིན་གཤེགས་པའི་སྒྲ་ནི། རྣམ་པར་སྣང་མཛད་ཀྱི་སྒྲ་ནི་སྔར་
བཤད་པ་དང་འདིར་སྦྱོར་ཅིག །ཆེན་པོ་ནི་ལྷ་ཐམས་ཅད་ཀྱི་སྐུ་ཕྱག་རྒྱར་སྣང་་
བའི་ངོ་བོ་ཡིན་ནོ། །དེ་བཞིན་གཤེགས་པ་ཐམས་ཅད་འདོད་ཆགས་ཆེན་པོའི་་
ཚུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་པའི་སྒྲ་ནི། དེ་་
བཞིན་གཤེགས་པ་ཐམས་ཅད་ཀྱི་དོན་ནི་མདུན་དུ་སྨོས་པ་རྣམ་པར་སྣང་མཛད་་
ལ་སོགས་པ་དེ་བཞིན་གཤེགས་པ་རྣམ་པ་ལྔས་འདོད་ཆགས་ཆེན་པོའི་ཚུལ་གྱིས་་
མཉམ་པར་སྙོམས་པར་ཞུགས་པར་གསུངས་སོ། །དེ་ནས་འདོད་ཆགས་ཆེན་པོའི་
ཚུལ་རྒྱས་པར་བཤད་པར་བྱ་སྟེ། ཆེན་པོ་ནི་ཁྱད་པར་གྱི་འདོད་ཆགས་ཐུགས་་
དགྱེས་པས་སོ་སོ་རིགས་ཀྱི་བྱེ་བྲག་གི་ལྷ་མོ་ཤིན་ཏུ་འཁྱུད་དེ་སོ་སོར་ཙུམ་པ་ན་་་
མཛད་དེ། སྣ་ཚོགས་ཀྱི་བྱེ་བྲག་གིས་སྐུ་སྒེག་པ་དང་། འགྱིང་བག་གི་ཚུལ་་
གྱིས་སྨིན་མ་དལ་ནས་དལ་ནས་བསྐྱོད་པའི་ཞི་བའི་འདོད་ཆགས་ཀྱི་ཚུལ་དང་།
གཞན་ཡང་སོ་སོ་དལ་ནས་དལ་ནས་ཞབས་གོམ་པ་འདོར་ཞིང་རྡོ་རྗེ་དང་པདྨ་་་
མཉམ་པར་སྦྱར་ནས་ཐབས་དང་ཤེས་རབ་ཀྱི་རོལ་པ་མཛད་ཅིང་བྱང་ཆུབ་ཀྱི་་་
སེམས་དལ་ནས་དལ་ནས་བྷ་གའི་དབུས་སུ་ཆར་བཞིན་དུ་འོད་དུ་ཞུ་བ་རྒྱ་མཚོ་་
དང་མཉམ་པར་གྱུར་པར་གསུངས་སོ། །དེ་ནས་ཏིང་ངེ་འཛིན་གྱི་སྒྲ་ནི།
མདུན་དུ་སྨོས་པའི་ཚུལ་ཇི་ལྟར་བཤད་པ་དེ་བཞིན་གཤེགས་པ་ཐམས་ཅད་ཀྱི་་་
འདོད་ཆགས་ཆེན་པོ་ཚུལ་ཐབས་དང་ཤེས་རབ་ཀྱི་རོལ་པ་མཛད་པའི་དུས་སུ།
ཉིད་ཉིད་ཀྱི་སྐུ་ལས་ཡེ་ཤེས་ཀྱི་འོད་ཟེར་སྤྲིན་ལྟ་བུ་སོ་སོའི་རིགས་ཀྱི་ཁ་དོག་གིས་་་


ནམ་མཁའི་དབྱིངས་ཁྱབ་པར་སྤྲོ་བར་མཛད་དོ། །དེ་ལྟར་འདོད་ཆགས་ཀྱི་སྤྱད་
པ་སྤྱོད་པ་གང་ཡིན་པ་དེ་ནི། འདོད་ཆགས་ཆེན་པོའི་ཏིང་ངེ་འཛིན་དུ་གསུངས་
སོ༑ །དེ་ལ་སྙོམས་པར་ཞུགས་ཏེ་ཞེས་བྱ་བའི་སྒྲ་ནི། སྟོན་པ་རྡོ་རྗེ་སེམས་པ་
མཉེས་པར་བྱ་བའི་ཕྱིར། འདོད་ཆགས་ཆེན་པོ་གསང་བའི་མཆོད་པ་ཏིང་ངེ་་་་་
འཛིན་གྱི་ངོ་བོ་སྐུ་དང་གསུང་དང་ཐུགས་རྩེ་གཅིག་པ་མཛད་པ་བཞུགས་པ་དེ་ལྟར་
སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །དེ་བཞིན་གཤེགས་པའི་་་་་
བཀོད་པ་དེ་དག་ཐམས་ཅད་ཉིད་ཀྱི་སྐུ་ལ་ཞུགས་པར་མཛད་དོ་ཞེས་བྱ་བ་དེའི་སྒྲ་
བཤད་པར་བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་བཀོད་པ་དེ་དག་
ཐམས་ཅད་ཞེས་བྱ་བའི་སྒྲ་ནི། དེ་དག་ཞེས་པའི་སྒྲ་ནི་མདུན་དུ་སྨོས་པའི་ནམ་་
མཁའི་དབྱིངས་ཀྱི་གནས་ན་གནས་པ་མཚོན་པར་གསུངས་སོ། །དེ་བཞིན་་
གཤེགས་པ་ཐམས་ཅད་ཞེས་བྱ་བ་ནི། ནམ་མཁའི་དབྱིངས་མ་ལུས་པ་ཀུན་ན་་
གནས་པར་གསུངས་སོ། །བཀོད་པའི་སྒྲ་ནི་དེ་བཞིན་གཤེགས་པ་རྣམ་པ་ལྔ་ཉིད་
རིགས་ཀྱི་བྱེ་བྲག་གི་སྐུ་མདོག་དང་། ཞལ་དང་། ཕྱག་དང་ཕྱག་མཚན་དང་་
རྒྱན་དང་། ཤེས་རབ་ལྷ་མོ་དང་ལྡན་པར་གཉིས་སུ་མེད་པའི་རོལ་པ་བཀོད་པ་་
སྤྲིན་འདྲ་བར་གསུངས་སོ། །ཉིད་ཀྱི་སྐུ་ལ་ཞུགས་པར་མཛད་དོ་ཞེས་པའི་སྒྲ་ནི།
མདུན་དུ་སྨོས་པའི་དེ་བཞིན་གཤེགས་པ་རྣམས་འདོད་ཆགས་ཆེན་པོའི་ཚུལ་གྱི་
ཏིང་ངེ་འཛིན་དུ་ཞུགས་པ་གང་ཡིན་པ་རྣམས་ཀྱིས། ཉིད་ཉིད་ཀྱི་སྐུ་ལས་ཉིད་་་
ཉིད་ཀྱི་རིགས་ཀྱི་བྱེ་བྲག །ནམ་མཁའི་དབྱིངས་ན་གནས་པའི་དེ་བཞིན་གཤེགས་
པ་བཀོད་པ་རྣམས་ཉིད་ཉིད་ཀྱི་རིགས་ཀྱི་བྱེ་བྲག་གི་ཁ་དོག་དང་ལྡན་པའི་ཡེ་ཤེས་
ཀྱི་འོད་ཟེར་གྱི་ལྕགས་ཀྱུས་བཀུག་ནས་ཞུགས་པར་གསུངས་སོ། །མཛད་པའི་སྒྲ་
ནི་དེ་བཞིན་གཤེགས་པ་བཀོད་པ་རྣམས་ཞུགས་མ་ཐག་ཏུ་གཉིས་སུ་མེད་པའི་ངོ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བོར་བསྡུ་བར་གྱུར་པར་ཤེས་པར་བྱའོ། །དེ་ནས་གཞན་ཡང་འཕགས་པ་རྡོ་རྗེ་་
རྣོན་པོས་རྡོ་རྗེ་འཇིགས་བྱེད་ཀྱི་རྒྱུད་ལས་བྱུང་བ། འདོད་ཆགས་ཆེན་པོའི་ཚུལ་
གྱི་ཏིང་ངེ་འཛིན་གྱི་སྒྲའི་དོན་འདིར་དྲངས་ཏེ་བཤད་པ་དེ་ནས་བཅོམ་ལྡན་འདས་
རྣམ་པར་སྣང་མཛད་ཆེན་པོ་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་་་་་་
ཆེན་པོའི་ཚུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བའི་
སྒྲ་བཤད་པར་བྱ་སྟེ། ཅི་ལྟར་ཡིན་ན། ཆེན་པོའི་སྒྲ་ནི་དཀྱིལ་འཁོར་ཐམས་་་
ཅད་ཀྱི་ལྷ་རྣམས་དང་། གཞན་ཡང་ས་བོན་ཐམས་ཅད་དང་། གཞན་ཡང་་་
བྱང་ཆུབ་སེམས་དང་། གཞན་ཡང་ཡེ་ཤེས་ཀྱི་འོད་ཟེར་རྣམས་དང་། གཞན་
ཡང་དངོས་པོ་ཅན་གྱི་རྫས་ཇི་སྙེད་པ་རྣམས་ལ་ཆེན་པོའི་སྒྲའི་དོན་དུ་གསུངས་སོ། །
རྣམ་པར་སྣང་མཛད་༴ཀྱི་སྒྲ་དང་། དེ་བཞིན་གཤེགས་པའི་སྒྲ་ནི་མདུན་དུ་་
བཤད་པ་དང་མཐུན་པར་ཤེས་པར་བྱའོ། །དེ་བཞིན་གཤེགས་པ་ཐམས་ཅད་ཀྱི་
འདོད་ཆགས་ཆེན་པོའི་ཚུལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་བྱ་
བའི་སྒྲ་ནི། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམས་ཀྱིས་
ཉིད་ཉིད་ཀྱི་རིགས་ཀྱི་ལྷ་མོ་ཤིན་ཏུ་འཁྱུད་པར་མཛད་དེ། གཉིས་སུ་མེད་པའི་་
ཚུལ་གྱིས་སྣ་ཚོགས་ཀྱི་བྱེ་བྲག་གིས་སྐུ་བསྐྱོད་ནས། གར་མཛད་ཅིང་འདོད་་་
ཆགས་ཆེན་པོའི་འདོད་ཆགས་ཀྱི་སྤྱོད་པ་ཐབས་དང་ཤེས་རབ་ཀྱི་རོལ་པ་མཛད་དེ།
ཉིད་ཉིད་ཀྱི་རིགས་ཀྱི་ཤེས་རབ་ཀྱི་ལྷ་མོ་བྷ་གའི་དབུས་སུ་བྱང་ཆུབ་སེམས་འོ་མའི་
རྒྱུན་ལྟ་བུ་འོད་དུ་ཞུ་བར་མཛད་ནས། རྒྱ་མཚོ་དང་འདྲ་བར་གྱུར་ཏེ། ཟླ་བ་
དང་ཁ་བ་དང་། ཀུན་ད་དང་། འོ་མ་དང་། དུང་རྣམས་ཀྱི་ཁ་དོག་དང་།
ཡོན་ཏན་ལྟ་བུའི་བྱང་ཆུབ་སེམས་སུ་ཤེས་པར་བྱའོ། །དེ་ནས་ཁ་དོག་དང་ཡོན་་
ཏན་རྒྱས་པར་བཤད་པར་བྱ་སྟེ། ཇི་ལྟར་ཡིན་ན། ཁ་དོག་ནི་དཀར་པོར་་


གསུངས་སོ། །ཡོན་ཏན་ནི་བྱང་ཆུབ་སེམས་ཟླ་བ་ལྟར་རབ་ཏུ་འཕྲོ་བ། ཁ་བ་
ལྟར་བསིལ་བས་ཉོན་མོངས་པའི་ཚ་བ་མེད་པར་བྱེད་པ། ཀུནྡ་ལྟར་དྲི་ཐམས་་་་་
ཅད་ལྡན་པས་ཉོན་མོངས་པ་དང་བྲལ་བར་བྱེད་པའི་དྲི་བྲོ་བ། འོ་མ་ལྟར་སྣུམ་་
པས་ཕ་དང་འདྲ་བར་མཉམ་པའི་སེམས་ཀྱིས་སྒྲུབ་པ་པོ་ལ་སོགས་པ་སེམས་ཅན་་
ཐམས་ཅད་ལ་དངོས་གྲུབ་གསོལ་བར་བྱེད་པའོ། །དུང་ལྟར་སྲ་བས་སྒྲུབ་པ་པོས་
དམ་ཚིག་བསྲུངས་པས་བླ་ན་མེད་པའི་དངོས་གྲུབ་ཀྱི་འབྲས་བུ་ཐོབ་པར་འགྱུར་་་་
བས་སྲ་བའི་དོན་དུ་ཤེས་པར་བྱ་སྟེ། འདི་ལྟ་བུའི་ཡོན་ཏན་དང་ལྡན་པའི་བྱང་་
ཆུབ་སེམས་རྣམ་པར་སྣང་མཛད་ཆེན་པོའི་ངོ་བོར་རབ་ཏུ་གསལ་བ་འོད་འཕྲོ་བ་ཟླ་
བའི་དཀྱིལ་འཁོར་ལྟ་བུ། དེ་བཞིན་གཤེགས་པ་ཐམས་ཅད་ཀྱིས་ཉིད་ཉིད་ཀྱི་ལྷ་
མོའི་བྷ་གའི་དབུས་སུ་ཕབ་པར་མཛད་དོ། །དེ་ནས་དེའི་སྟེང་དུ་ཡིག་འབྲུ་ཨོ་ཁ་
དོག་སྤྲིན་དཀར་པོ་ལྟ་བུ་ཟླ་བ་སྟོང་གི་འོད་འཕྲོ་བ་བཀོད་དེ། ས་བོན་དེ་ལས་་་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འཁོར་ལོ་རྩིབས་བརྒྱད་པར་གྱུར་ཏོ། །དེ་་་
ནས་དེའི་སྟེང་དུ་ཡིག་འབྲུ་ཨ་རིན་པོ་ཆེ་པདྨ་རཱ་ག་འདྲ་བ་ཉི་མ་སྟོང་གི་འོད་དང་་
མཉམ་པ་འཕྲོ་བའི་ས་བོན་དེ་ལས་སོ་སོར་རྟོགས་པའི་ཡེ་ཤེས་ཀྱི་ངོ་བོ་གསུང་གི་་་་
རིགས་ཀྱི་པདྨ་འདབ་མ་བརྒྱད་པར་གྱུར་ཏོ། །དེ་ནས་དེའི་སྟེང་དུ་ཡིག་འབྲུ་ཧཱུཾ་
རིན་པོ་ཆེ་ཨིནྡྲ་ནཱི་ལ་འདྲ་བ་ཉི་མ་འབུམ་ཕྲག་བརྒྱ་དང་མཉམ་པའི་འོད་འཕྲོ་བ།
ས་བོན་དེ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྡོ་རྗེ་རྩེ་ལྔ་པར་གྱུར་ཏོ། །དེའི་་་
འོག་ཏུ་དེ་བཞིན་གཤེགས་པ་ཐམས་ཅད་ཀྱིས་འདོད་ཆགས་ཆེན་པོའི་དགའ་བས་་
ཐབས་དང་ཤེས་རབ་ཀྱི་རོལ་པ་མཛད་དེ། ཉིད་ཉིད་ཀྱིས་ལྷ་མོའི་བྷ་གའི་དབུས་
སུ་བྱང་ཆུབ་ཀྱི་སེམས་འོ་མའི་རྒྱུན་ལྟ་བུ་སྤྲོ་བར་མཛད་དེ། ཟླ་བའི་དཀྱིལ་འཁོར་
ལྟ་བུར་གང་བར་གྱུར་པར་མཛད་དོ། །དེའི་འོག་ཏུ་ཟླ་བའི་དཀྱིལ་འཁོར་ལྟ་བུའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སྟེང་དུ། དེ་བཞིན་གཤེགས་པ་ཉིད་ཉིད་ཀྱི་ཡེ་ཤེས་ཀྱི་ཡིག་འབྲུའི་ས་བོན་བཀོད་
དེ༑ བཀོད་མ་ཐག་དུ། རབ་ཏུ་འོད་འཕྲོ་བ་མེ་དཔུང་ལྟ་བུར་འབར་བ་འོད་དུ་
ཞུ་ནས་བྱང་ཆུབ་སེམས་ཟླ་བའི་དཀྱིལ་འཁོར་ལ་ཐིམ་པར་གྱུར་པར་གསུངས་སོ། །
གསང་བའི་ས་བོན་དེ་ལས་དེ་བཞིན་གཤེགས་པ་ཐམས་ཅད་ཀྱིས་ཉིད་ཉིད་ཀྱི་་་
རིགས་ཀྱི་བྱེ་བྲག་གིས་ཇི་ལྟར་ཉིད་ཀྱི་སྐུ་མདོག་དང་ཕྱག་མཚན་དང་ཞལ་དང་།
རྒྱན་དང་ལྡན་པར་ཤེས་རབ་འཁྱུད་ནས་ཐུགས་རྗེ་ཆེན་པོའི་འདོད་ཆགས་ཀྱི་་་་་
དགའ་བས་ཁམས་གསུམ་མ་ལུས་པའི་འཇིག་རྟེན་གྱི་ཁམས་རྣམས་ན་འབྱུང་།
འབྱུང་བ་དང་གནས་པ་མ་ལུས་པ་དེ་དག་ཐམས་ཅད་ལྷ་མན་ཆད་དམྱལ་བ་ཡན་
ཆད་སེམས་ཅན་བྱིན་གྱིས་བརླབས་པའི་ཕྱིར་སྤྲིན་བཞིན་དུ་སྤྲོ་བར་མཛད་དེ།
ནམ་མཁའི་དབྱིངས་ཐམས་ཅད་ཁྱབ་པར་གསུངས་སོ། །ཚུལ་དེ་ལྟར་འདོད་་་
ཆགས་ཆེན་པོའི་ཚུལ་གྱི་ཏིང་ངེ་འཛིན་ལ་སྙོམས་པར་ཞུགས་པའི་སྒྲར་ཤེས་པར་་
བྱའོ༑ །དེ་བཞིན་གཤེགས་པའི་བཀོད་པའི་དེ་དག་ཐམས་ཅད་ཉིད་ཀྱི་སྐུ་ལ་་་
ཞུགས་པར་མཛད་དོ། །ཞེས་པའི་སྒྲ་བཤད་པར་བྱ་སྟེ། གང་ཞེ་ན། དེ་དག་
གི་སྒྲ་ནི་མདུན་དུ་བཤད་པའི་ནམ་མཁའི་དབྱིངས་གང་བའི་དེ་བཞིན་གཤེགས་པ་
རྣམས་ཁྱབ་ནས་གནས་པར་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་་
སྒྲ་ནི་རྣམ་པར་སྣང་མཛད་ལ་སོགས་པ་ཏིལ་གྱི་གང་བུ་བཞིན་དུ་མ་ལུས་པ་ལ་བྱའོ།།
དེ་ནས་བཀོད་པའི་སྒྲ་ནི་ཡུམ་དང་གཉིས་སུ་མེད་པ་སྤྲིན་བཞིན་དུ་མདུན་དུ་སྨོས་་
པ་བཞིན་དུ་དཔལ་རྡོ་རྗེ་སེམས་དཔས་ནམ་མཁའི་དབྱིངས་སུ་གནས་སུ་སྤྲོ་བར་་་་
མཛད་དོ། །དེའི་འོག་ཏུ་རྣམ་པར་སྣང་མཛད་ཆེན་པོ་དེ་བཞིན་གཤེགས་པ་ལྔའི་
ངོ་བོ་སེམས་ཅན་ཐམས་ཅད་དེ་བཞིན་གཤེགས་པ་ཐམས་ཅད་ཀྱི་སྐུ་དང་། ཕྱག་
རྒྱའི་ངོ་བོ་གྲངས་མེད་པ་སྤྲིན་བཞིན་དུ་ནམ་མཁའི་དབྱིངས་ཀྱི་གནས་སུ་སྤྲོ་བར་་་


མཛད་པ་གནས་པས་ཁྱབ་པར་གསུངས་སོ། །དེ་ཉིད་ཀྱི་སྐུ་ལ་ཞུགས་པར་མཛད་
པའི་སྒྲ་ནི། ཉིད་ཀྱི་སྐུ་ནི་མདུན་དུ་སྨོས་པ་དཔལ་རྡོ་རྗེ་སེམས་དཔས་རྣམ་པར་་
སྣང་མཛད་ལ་སོགས་པ་དེ་བཞིན་གཤེགས་པ་རྣམས་ཏིལ་གྱི་གང་བུ་བཞིན་དུ་སྤྲོ་་་
བར་མཛད་པ་དེ་ཉིད་ཉིད་ཀྱི་རིགས་ཀྱི་བྱེ་བྲག་གིས་དེ་བཞིན་གཤེགས་པ་ཐམས་་་
ཅད་ཀྱིས་སེམས་ཅན་ཐམས་ཅད་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱར་
སྤྲོ་བར་མཛད་པ་དེ་རྣམས་ཀྱིས་ཐམས་ཅད་མ་ལུས་པར་བསྡུས་ནས། ཞུགས་་་་་
པར་མཛད་པར་གསུངས་སོ། །དེ་ནས་མཛད་པའི་སྒྲ་ནི་གཉིས་ཇི་ལྟར་དེ་བཞིན་
གཤེགས་པའི་བཀོད་པ་རྣམས་ཡེ་ཤེས་ཀྱི་ངོ་བོ་གཉིས་སུ་མེད་པའི་ཚུལ་གྱི་གཟུགས་་
སུ་གྱུར་པར་ཤེས་པར་བྱའོ། །དེ་ལྟར་ཡོན་ཏན་དང་ལྡན་པ་འདོད་ཆགས་ཆེན་
པོའི་ཚུལ་གསང་བའི་མཆོད་པའི་འབྲས་བུ་ཕུན་སུམ་ཚོགས་པ་བསྟན་པར་བྱ་སྟེ།
དེ་ནས་དེ་བཞིན་གཤེགས་པ་དེ་དག་ཐམས་ཅད་ཀྱིས། བཅོམ་ལྡན་འདས་དེ་་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་། ཐུགས་ཀྱི་བདག་པོ་་་
ཡོངས་སུ་མཉེས་པར་བྱ་བའི་ཕྱིར། ཉིད་ཀྱི་སྐུ་བུད་མེད་ཀྱི་གཟུགས་ལྟ་བུར་་་
མངོན་པར་སྤྲུལ་ནས། བཅོམ་ལྡན་འདས་རྣམ་པར་སྣང་མཛད་ཀྱི་སྐུ་ལས་ཕྱུང་་
བར་གྱུར་ཏེ། ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་་
ཀྱི་སྒྲ་ནི། དེ་ཐལ་བའི་དོན་དང་། ནས་འབྱུང་བའི་དོན་སྟོན་པར་གསུངས་སོ། །
དེ་ནས་དེ་བཞིན་གཤེགས་པ་ཐམས་ཅད་ཀྱིས་ཞེས་པའི་སྒྲ་ནི། མདུན་དུ་སྨོས་་
པའི་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པ་རྣམ་པ་ལྔ་འདོད་་
ཆགས་ཆེན་པོའི་ཚུལ་གྱི་ཏིང་ངེ་འཛིན་མཛད་མཁན་རྣམས་ལ་བྱའོ། །བཅོམ་་
ལྡན་འདས་ཞེས་བྱ་བ་ནི་མདུན་དུ་སྨོས་པ་ཁྱད་པར་གྱི་དོན་གྱིས་བཤད་པ་དེ་་་
བཞིན་དུ། འདིར་སྟོན་པ་དཔལ་རྡོ་རྗེ་སེམས་དཔའ་ལ་སྦྱར་བར་བྱའོ། །དེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་། ཐུགས་ཀྱི་བདག་
པོ་ཞེས་པའི་སྒྲ་ནི། དེ་བཞིན་གཤེགས་པ་ཐམས་ཅད་ནི་རྣམ་པར་སྣང་མཛད་ལ་
སོགས་པ་མ་ལུས་པ་ཀུན་ལ་གསུངས་སོ། །དེ་རྣམས་ཀྱི་སྐུ་དང་གསུང་དང་།
ཐུགས་ཀྱི་བདག་པོ་ལ་དོན་རྣམ་པ་ལྔའི་བྱེ་བྲག་དུ་བཤད་པར་བྱ་སྟེ། ཇི་ལྟར་་
ཡིན་ན། ཆོས་ཀྱི་སྐུ་དངོས་གྲུབ་ཐམས་ཅད་དང་། ཡེ་ཤེས་ཐམས་ཅད་ཀྱི་་་
འབྱུང་བ་དང་། བསྡུ་བའི་སྙིང་པོ་གནས་ཀྱི་ངོ་བོ་བདག་པོའི་ཚུལ་དུ་གསུངས་ཏེ་
གཅིག །དེའི་འོག་ཏུ་ཐུགས་རྗེ་ཆེན་པོས་སེམས་ཅན་གྱི་དོན་དུ་ཐེག་པ་ཆེན་པོ་་་
ཆོས་ཀྱི་འཁོར་ལོ་བསྐོར་བའི་དུས་སུ་སྤྲུལ་པའི་སྐུ་མི་བསྐྱོད་པ་རྡོ་རྗེ་སེམས་དཔའི་་
བདག་ཉིད་འབྱུང་བའི་ས་བོན་ཡེ་ཤེས་རྣམ་པ་ལྔའི་ངོ་བོ་ཡིག་འབྲུ་ཧཱུཾ་དེ་བདག་་་་་
པོའི་ཚུལ་དུ་གསུངས་ཏེ་གཉིས། དེའི་འོག་དུ་ཡིག་འབྲུ་ཧཱུཾ་ལས་སྤྲུལ་པའི་སྐུ་ཡེ་་
ཤེས་སེམས་དཔའི་ངོ་བོ་མི་བསྐྱོད་པ་རྡོ་རྗེ་ཐེག་པ་ཆེན་པོ་ཆོས་ཀྱི་འཁོར་ལོ་སྐོར་་་་
བར་བྱེད་མཁན་ཉིད་ཀྱི་ལྷ་མོ་དང་འཁྱུད་པ། ཉིད་ཀྱི་རིགས་ཀྱི་བྱེ་བྲག་གི་སྐུ་་་་
མདོག་དང་། ཞལ་དང་། རྒྱན་དང་། ཕྱག་མཚན་དང་། ཡན་ལག་
དང་། ཉིང་ལག་ཐམས་ཅད་རྫོགས་པར་ཕྱུང་སྟེ། དེ་བདག་པོའི་ཚུལ་དུ་
གསུངས་ཏེ་གསུམ། དེའི་འོག་ཏུ་མི་བསྐྱོད་པ་རྡོ་རྗེས་ཉིད་ཀྱི་ལྷ་མོ་མཱ་མ་ཀཱི་ལྷ་་
མོ་བཞིའི་བདག་ཉིད་དང་། ཐབས་དང་ཤེས་རབ་ཀྱི་རོལ་པ་མཛད་ནས་མཱ་མ་་
ཀཱིའི་བྷ་ག་དབུས་སུ་ཡེ་ཤེས་ཀྱི་བདུད་རྩིའི་ཁུ་བ་བྱང་ཆུབ་སེམས་སྤྲོ་བར་མཛད་དེ།
ཟླ་བ་ལྟ་བུ་དག་པ་དཀར་བ་རྫོགས་པ་འོད་རབ་ཏུ་འཕྲོ་བ་དེ་བཞིན་གཤེགས་པ་་
ཐམས་ཅད་ཀྱི་སྐུ་དང་། གསུང་དང་། ཐུགས་རྡོ་རྗེའི་སྙིང་པོའི་མདུན་དུ་ཨེ་
བཾ་མ་ཡའི་དུས་སུ་བཤད་པའི་དོན་ཏེ། ད་འདིར་བྱང་ཆུབ་སེམས་རྡོ་རྗེའི་སྐུ་་
འབྱུང་བའི་དོན་ཆེད་དུ་མི་བསྐྱོད་པ་རྡོ་རྗེས་ཕྱུང་བར་མཛད་པ་དེ་བཙུན་མོ་ཡེ་་


ཤེས་ཀྱི་ལྷ་མོ་མཱ་མ་ཀཱི་བྷ་གར་བྱིན་གྱིས་བརླབས་ནས་གནས་པ་དེ་བདག་པོའི་ཚུལ་
དུ་གསུངས་ཏེ་བཞི། དེའི་འོག་དུ་སྐུ་དང་། གསུང་དང་། ཐུགས་རྡོ་རྗེའི་་
སྙིང་པོ་བྱང་ཆུབ་སེམས་ཀྱི་ངོ་བོ་མདུན་དུ་སྨོས་པའི་ཚུལ་བྷ་གའི་དབུས་སུ་མི་་་
བསྐྱོད་པ་རྡོ་རྗེ་བྱིན་གྱིས་བརླབས་པ། ས་བོན་གྱི་ངོ་བོ་ལོངས་སྤྱོད་རྫོགས་པའི་སྐུ་
ཕྱག་རྒྱ་བྱང་ཆུབ་སེམས་རྡོ་རྗེ་རྒྱུད་བཀའ་སྩལ་པའི་སྟོན་པ་འབྱུང་བ་ཉིད་ཀྱི་ལྷ་མོ་
དང་འཁྱུད་ནས་སྐུ་མདོག་དཀར་པོ་ཞལ་གསུམ་པ། རིན་པོ་ཆེ་སྣ་ཚོགས་ཀྱི་རྒྱན་
གྱིས་བརྒྱན་པ་ཕྱག་དང་ཕྱག་མཚན་དང་། ཡན་ལག་དང་། ཉིང་ལག་ཐམས་
ཅད་རྫོགས་པར་ཕྱུང་བ་དེ་བདག་པོའི་ཚུལ་དུ་གསུངས་ཏེ་ལྔའོ། །དེ་ལྟར་མདོར་
བསྡུས་པའི་བྱེ་བྲག་རྣམ་པ་ལྔ་ནི། བདག་པོའི་དོན་དུ་ཤེས་པར་བྱའོ། །དེ་
ནས་མཉེས་པར་བྱ་བའི་ཕྱིར་ཞེས་པ་ནི། བྱེ་བྲག་རྣམ་པ་ལྔས་བཤད་དེ། ཇི་
ལྟར་ཡིན་ན། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་
སེམས་ཅན་ཐམས་ཅད་ཀྱི་དོན་དུ་རྒྱུད་བཀའ་སྩལ་པའི་ཐབས་ནི། མཉེས་པར་་
བྱ་བའི་འདོད་ཆགས་ཆེན་པོའི་རོལ་པ་སྤྲོ་བའི་མཆོད་པ་མི་བསྐྱོད་པ་རྡོ་རྗེ་ལ་་་
སོགས་པ་ལྔས་མཉེས་པར་མཛད། དགྱེས་པར་མཛད་ཚིམ་པར་མཛད་དོ། །
དེ་ནས་མཉེས་པར་འགྱུར་བ་རྣམ་པ་ལྔ་བཤད་པར་བྱ་སྟེ། ཇི་ལྟར་ཡིན་ན།
དང་པོ་ཡེ་ཤེས་སེམས་དཔའི་ངོ་བོ་སྤྲུལ་པའི་སྐུ་མི་བསྐྱོད་པ་རྡོ་རྗེ་མཉེས་པར་་་
གསུངས་སོ། །དེ་མཉེས་པར་འགྱུར་བའི་འོག་ཏུ་ཅི་མཛད་ན། རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ལྷ་མོ་བཙུན་མོར་མཚན་་་་་
བཏགས་པའི་གསང་བའི་ཕྱག་རྒྱ་བྷ་གར་མིང་བཏགས་པ་གསུངས་ཏེ། དེའི་བྷ་་
གའི་ངོ་བོ་གྲུ་བཞི་རང་བཞིན་གྱིས་དག་པ་དྲི་མ་མེད་པ་དམ་ཚིག་ཆེན་པོའི་དཀྱིལ་
འཁོར་ཐབས་དང་ཤེས་རབ་ཀྱི་རོལ་པས་བྱིན་གྱིས་རློབ་པར་གསུངས་ཏེ། དེ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལྟར་མཉེས་པའི་དོན་དང་པོར་ཤེས་པར་བྱའོ། །དེ་ནས་མཉེས་པར་བྱ་བའི་དོན་
བཤད་པར་བྱ་སྟེ། ཇི་ལྟར་ཡིན་ན། རྣམ་པར་སྣང་མཛད་ལ་སོགས་པ་
དེ་བཞིན་གཤེགས་པ་ཐམས་ཅད་ཀྱི་དམ་ཚིག་གི་ལྷ་མོ་ཐམས་ཅད་ཀྱི་བདག་ཉིད་་་
གཅིག་པུ་ངོ་བོ་མ་ཡིན་པའི་བྷ་གའི་དབུས་སུ་མི་བསྐྱོད་པ་རྡོ་རྗེས་བདེ་བ་ཆེན་་་
པོའི་རོལ་པས་བྱིན་གྱིས་བརླབས་པ་བླ་ན་མེད་པའི་བྱང་ཆུབ་ཀྱི་སེམས་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ། རྣམ་པར་སྣང་མཛད་ཆེན་པོ་ངོ་བོ། རྡོ་རྗེ་སྙིང་
པོར་མཚན་བཏགས་པ་མི་བསྐྱོད་པ་རྡོ་རྗེས་དེ་བཞིན་གཤེགས་པ་ཐམས་ཅད་ཀྱི་་
དམ་ཚིག་ཆེན་པོའི་དཀྱིལ་འཁོར་གྱིས་དབུས་སུ་ཕབ་པ། རྒྱལ་ཚབ་ཀྱི་ཚུལ་དུ་་
རྒྱུད་བཀའ་སྩལ་པའི་བྱང་ཆུབ་ཀྱི་སེམས་རྡོ་རྗེ་འབྱུང་བའི་ས་བོན་ཆོས་ཀྱི་སྐུ་མཉེས་
པར་འགྱུར་བས་ཆོ་འཕྲུལ་གྱི་སྤྲུལ་པའི་སྐུ་མདུན་དུ་སྨོས་པའི་དཀྱིལ་འཁོར་གྱི་་
དབུས་སུ་བྱིན་གྱིས་བརླབས་ཏེ། དེ་ལྟར་མཉེས་པར་འགྱུར་བའི་དོན་མཉེས་པར་
ཤེས་པར་བྱའོ། །དེ་ནས་མཉེས་པར་བྱ་བའི་དོན་བཤད་པར་བྱ་སྟེ། ཇི་ལྟར་་
ཡིན་ན་མི་བསྐྱོད་པ་རྡོ་རྗེའི་མདུན་དུ་སྨོས་པའི་ཚུལ་གྱིས་བྱང་ཆུབ་ཀྱི་སེམས་རྡོ་་་་
རྗེར་སྙིང་པོར་མཚན་བཏགས་པ། མདུན་དུ་བཤད་པའི་ཟླ་བའི་དཀྱིལ་འཁོར་ལྟ་
བུ་ས་བོན་ཆེན་པོ་མཉེས་པར་འགྱུར་བས། དེ་ལས་ལོངས་སྤྱོད་རྫོགས་པའི་སྐུ་་་་
ཕྱག་རྒྱའི་ངོ་བོ་རྒྱུད་བཀའ་སྩལ་པའི་དོན་དུ་སྟོན་པ་བྱང་ཆུབ་ཀྱི་སེམས་རྡོ་རྗེ་ཞལ་
གསུམ་པ་སྐུ་མདོག་དཀར་པོ་ཕྱག་དྲུག་ཕྱག་མཚན་དྲུག་པ་རིན་པོ་ཆེ་སྣ་ཚོགས་ཀྱི་་
རྒྱན་གྱིས་བརྒྱན་པ། ཉིད་ཀྱི་ལྷ་མོ་དང་ལྡན་པར་འཁྱུད་པ། ཟླ་བ་འབུམ་ཕྲག་
བརྒྱ་ཐམ་པའི་འོད་དང་མཉམ་པ་འཕྲོ་བ། དེ་ལྟ་བུ་དེ། དེ་བཞིན་གཤེགས་པ་
ཐམས་ཅད་ཀྱི་དཀྱིལ་འཁོར་ཆེན་པོའི་དབུས་སུ་བདེ་བ་ཆེན་པོའི་གདན་ལ་ཐུགས་་་
བདེ་བར་བཞུགས་སོ། །དེ་ལྟར་མཉེས་པར་འགྱུར་བའི་དོན་གསུམ་པར་ཤེས་་


པར་བྱའོ། །དེ་ནས་མཉེས་པར་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
མདུན་དུ་སྨོས་པའི་བྱང་ཆུབ་སེམས་རྡོ་རྗེ་སྙིང་པོར་མཚན་བཏགས་པ་ཟླ་བའི་་་་
དཀྱིལ་འཁོར་ལྟ་བུའི་ས་བོན་གྱིས་ངོ་བོ་དེ་ལས་འབྱུང་བའི་སྟོན་པ་བྱང་ཆུབ་ཀྱི་་
སེམས་མཉེས་པར་འགྱུར་ཏེ། དེ་མཉེས་པས་སེམས་ཅན་གྱི་དོན་དུ་ཡེ་ཤེས་ཀྱི་་
སྤྲུལ་པ་མཛད་དེ། བཤད་པར་བྱའོ། །སྟོན་པ་བྱང་ཆུབ་ཀྱི་སེམས་རྡོ་རྗེས་ཉིད་
ཀྱི་རིགས་ཀྱི་ཤེས་རབ་འཁྱུད་པའི་ངོ་བོས་ཐབས་དང་ཤེས་རབ་ཀྱི་རོལ་པ་མཛད་པ།
ཐུགས་རྗེ་ཆེན་པོའི་འདོད་ཆགས་ཀྱི་ཐུགས་ཀྱིས་རྡོ་རྗེ་དགའ་མའི་བྷ་གའི་དབུས་སུ།
བྱང་ཆུབ་ཀྱི་སེམས་ཆར་གྱི་རྒྱུན་བཞིན་དུ་འོད་དུ་ཞུ་བར་མཛད་དེ། མདུན་དུ་་་
སྨོས་པའི་དོན་གྱི་ཟླ་བ་ལྟ་བུ་ཡོན་ཏན་ཕུན་སུམ་ཚོགས་པ་དང་ལྡན་པའི་ས་བོན་ཏེ།
ཡིག་འབྲུ་ཧཱུཾ་ཁ་དོག་རྣམ་པ་ལྔ་དང་ལྡན་པ་ཡེ་ཤེས་རྣམ་པ་ལྔའི་ངོ་བོ། དངོས་་་
གྲུབ་ཐམས་ཅད་ཀྱི་རིན་པོ་ཆེ་གཏེར་དང་འདྲ་བའི་གནས། མ་རུངས་པའི་དགྲ་
དཔུང་ཐམས་ཅད་མེད་པར་མཛད་པ་དེ། བྱང་ཆུབ་སེམས་ཟླ་བ་ལྟ་བུར་་་
གསུངས་པ་དང་། གཉིས་སུ་མེད་པར་གྱུར་པས་ཟླ་བ་འབུམ་ཕྲག་བརྒྱ་དང་ལྡན་
པའི་འོད་འཕྲོ་བར་གསུངས་སོ། །ས་བོན་དེ་ལས་འབྱུང་བའི་དེ་བཞིན་གཤེགས་
པ་ཐམས་ཅད་ཀྱི་ཡེ་ཤེས་ཀྱིས་སྤྲུལ་པའི་སྐུ་ཕྱག་རྒྱ། རིགས་སོ་སོའི་བྱེ་བྲག་གི་ཁ་
དོག་དང་། ཞལ་དང་། ཕྱག་དང་། ཕྱག་མཚན་དང་། རྒྱན་དང་ལྡན་པ།
ཉིད་ཉིད་ཀྱི་ཤེས་རབ་ཀྱི་ལྷ་མོ་དང་འཁྱུད་པ། འོད་ཟེར་གྱི་དྲ་བ་སྣ་ཚོགས་སྐུ་་་
ལས་འཕྲོ་ཞིང་ནམ་མཁའི་དབྱིངས་ཀྱི་གནས་སུ་སྤྲིན་བཞིན་དུ་ཁྱབ་པོ། །དེ་ནས་
ནམ་མཁའི་དབྱིངས་རྡོ་རྗེའི་ངོ་བོར་དེ་བཞིན་གཤེགས་པ་རྣམས་ཀྱིས་གཉིས་སུ་་
མེད་པར་མཛད་པར་གསུངས་སོ། །དེ་ལྟར་མཉེས་པར་འགྱུར་བའི་དོན་བཞི་་
པར་ཤེས་པར་བྱའོ། །དེ་ནས་མཉེས་པར་བྱ་བའི་དོན་བཤད་པར་བྱ་སྟེ། ཇི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལྟར་ཡིན་ན། བྱང་ཆུབ་ཀྱི་སེམས་རྡོ་རྗེ་གསང་བའི་ཐུགས་ཀ་ཡེ་ཤེས་སེམས་་་
དཔའི་གནས་ན་ཡིག་འབྲུ་ཧཱུཾ་གི་ངོ་བོ་རབ་ཏུ་འབར་བའི་དབུས་ནས་མི་བསྐྱོད་པ་་
ལ་སོགས་པ་དེ་བཞིན་གཤེགས་པ་རྣམ་པ་ལྔ་ཉིད་ཉིད་ཀྱི་རིགས་ཀྱི་བྱེ་བྲག་གིས་ས་
བོན་ལས་སྐུ་ཕྱག་རྒྱར་གྱུར་ནས་ཕྱུང་ངོ་། །དེ་ཕྱུང་མ་ཐག་ཏུ་ཐུགས་དགྱེས་ནས་
དལ་ནས་དལ་ནས་སྣ་ཚོགས་ཀྱི་བྱེ་བྲག་གི་ཚངས་པའི་དབྱངས་ཀྱིས་ཡོན་ཏན་གྱི་་
བསྟོད་པ་རྣམས་ཀྱིས་སྟོན་པ་བྱང་ཆུབ་ཀྱི་སེམས་རྡོ་རྗེ་ལ། ཐུགས་རྗེ་ཆེན་པོས་་
སེམས་ཅན་གྱི་དོན་དུ་རྒྱུད་བཀའ་སྩལ་པའི་བསྐུལ་བའི་ཐབས་ཀྱི་ཚིག་གི་སྒྲས་་་
བསྟོད་དོ། །བསྟོད་མ་ཐག་ཏུ་བྱང་ཆུབ་ཀྱི་སེམས་རྡོ་རྗེ་མཉེས་པ་ཆེན་པོར་གྱུར་་
པའི་ཐུགས་ཀྱི་ཞལ་ཅུང་ཟད་འཛུམ་པ་མཛད་ནས། ལེགས་སོ་ལེགས་སོ་ཞེས་་
བརྗོད་ནས་ཟབ་པ་དང་། ཆེ་བའི་དབྱངས་ཀྱིས་དཔལ་གསང་བ་འདུས་པའི་་
རྒྱུད་བཀའ་སྩལ་པ་བཙམ་ཏེ། དེ་ལྟར་མཉེས་པར་འགྱུར་བ་ལྔ་པར་ཤེས་པར་་
བྱའོ༑ །དེ་ནས་ཉིད་ཉིད་ཀྱི་སྐུ་ལས་བུད་མེད་ཀྱི་གཟུགས་ལྟ་བུར་མངོན་པར་་
སྤྲུལ་ཏེ་ཞེས་པའི་སྒྲ་བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པའི་་
དེ་བཞིན་གཤེགས་པ་རྣམ་པར་སྣང་མཛད་ལ་སོགས་པ་རྣམ་པ་ལྔས། ཉིད་ཉིད་
ཀྱི་གཟུགས་སོ་སོ་ཉིད་ཉིད་ཀྱི་སྐུ་ལས་གསང་བའི་ཐུགས་ཀ་ཡེ་ཤེས་སེམས་པའི་་་་
དབུས་ནས་ཉིད་ཉིད་ཀྱི་བྱེ་བྲག་གི་ས་བོན་ཡིག་འབྲུ་ལས་ཡེ་ཤེས་ཀྱི་ལྷ་མོ་རྣམས་་
བུད་མེད་ཀྱི་གཟུགས་ལྟ་བུར་མངོན་པར་སྤྲུལ་པའི་དོན་དུ་གསུངས་སོ། །དེ་ནས་
བཅོམ་ལྡན་འདས་ཞེས་པ་ནི་མདུན་དུ་བཤད་པའི་དོན་དང་མཐུན་ནོ། །རྣམ་་
པར་སྣང་མཛད་ཀྱི་སྐུ་ལས་འབྱུང་བར་གྱུར་ཏེ་ཞེས་པའི་སྒྲ་ནི། རྣམ་པར་སྣང་་
མཛད་ནི་རྣམ་པར་སྣང་མཛད་ཆེན་པོ། ཆོས་ཀྱི་སྐུ་ཡེ་ཤེས་ཀྱི་ངོ་བོ་དེ་བཞིན་་
གཤེགས་པ་ཐམས་ཅད་ཀྱི་སྐུ་ཕྱག་རྒྱའི་བདག་ཉིད་དུ་གནས་པར་བསྟན་ཏེ།


དེའི་སྐུ་ལས་དགའ་བར་བྱེད་པའི་བདག་ཉིད་ཡེ་ཤེས་ཀྱི་ལྷ་མོ་རྣམས་ཕྱུང་བར་་་་
གསུངས་སོ། །དེ་ལ་ལ་ནི་སངས་རྒྱས་སྤྱན་ལྟ་བུ། ལ་ལ་ནི་མཱ་མ་ཀཱིའི་ལྟ་བུ།
ལ་ལ་ནི་གོས་དཀར་མོ་ལྟ་བུ། ལ་ལ་ནི་དམ་ཚིག་སྒྲོལ་མ་ལྟ་བུ་ཞེས་བྱ་བའི་སྒྲ་་
བཤད་པར་བྱ་སྟེ། ཇི་ལྟར་ཡིན་ན། དེ་ལ་ཞེས་པའི་སྒྲ་ནི་ལྷ་མོ་རྣམས་ཀྱི་་་
གནས་དང་མཚན་བསྟན་པར་གསུངས་སོ། །དེ་ལ་སངས་རྒྱས་སྤྱན་ཞེས་པ་ནི།
སངས་རྒྱས་ནི་རྣམ་པར་སྣང་མཛད་ལ། སྤྱན་ནི་ཡེ་ཤེས་ཀྱི་སྤྱན་ཡིན་ཏེ།
འདོད་ཆགས་ཆེན་པོ་རོལ་པ་མཛད་པའི་གཟིགས་པའི་གནས་མཉེས་པར་བྱེད་པར་
གསུངས་སོ། །གཞན་ཡང་སྤྱན་གྱི་སྒྲའི་དོན་ནི། ཡེ་ཤེས་ཀྱི་སྤྱན་ཏེ་འཇིག་རྟེན་
གྱི་ཁམས་ཐམས་ཅད་ན་སེམས་ཅན་མ་ལུས་པ་ཐམས་ཅད་ལ་ཐུགས་རྗེ་ཆེན་པོའི་་་
ཐུགས་ཀྱིས་དུས་ཐམས་ཅད་དུ་ཞི་བའི་ལས་གྲུབ་པར་བྱ་བའི་ཕྱིར། གཟིགས་་་་་
པར་མཛད་པས་དེའི་ཕྱིར་སྤྱན་གྱི་དོན་དུ་གསུངས་སོ། །དེ་ནས་མཱ་མ་ཀཱི་ལྟ་བུ་་་
ཞེས་པའི་སྒྲ་ནི། དེ་བཞིན་གཤེགས་པ་མི་བསྐྱོད་པ་སེམས་ཅན་ཐམས་ཅད་ཀྱི་་་་
དོན་མཛད་པའི་ངོ་བོ་ཐུགས་རྗེ་ཆེན་པོ་གྲུབ་པར་བྱེད་པ་བདེ་བ་ཆེན་པོའི་རོལ་་་་་
པའི་གནས་ཐུགས་དགྱེས་པར་གྱུར་པར་གསུངས་སོ། །དེ་ནས་གཞན་ཡང་མཱ་མ་
ཀཱིའི་སྒྲའི་དོན་ནི་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ལ་བགེགས་གནོད་
པ་བྱེད་པ་བདུད་དགྲ་མ་རུངས་པ་རྣམས་ལ་ཁྲོས་ཏེ། དྲག་པོའི་ལས་བྱས་པས་་་
སྒྲུབ་པ་པོ་ལ་དགྱེས་ནས་དྲག་པོའི་ལས་ཀྱི་དངོས་གྲུབ་བྱིན་པས་དེའི་ཕྱིར་མཱ་མ་་་་་
ཀཱིའི་སྒྲའི་དོན་དུ་ཤེས་པར་བྱའོ། །དེ་ནས་གོས་དཀར་མོའི་སྒྲ་ནི། དེ་བཞིན་་
གཤེགས་པ་ཚེ་དཔག་ཏུ་མེད་པའི་སེམས་ཅན་ཐམས་ཅད་ཀྱི་དོན་གྱི་ངོ་བོ་འདོད་་་
ཆགས་ཆེན་པོའི་བྱམས་པ་དེ་བསྒྲུབ་པར་བྱ་བའི་གནས་དྲོ་བ་དང་། གཟི་བརྗིད་
ཀྱི་ངོ་བོར་གསུངས་སོ། །གཞན་ཡང་གོས་དཀར་མོའི་སྒྲ་ནི་སྒྲུབ་པ་པོ་ལ་སོགས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པ་སེམས་ཅན་ཐམས་ཅད་ཀྱི་དབུལ་བ་དང་། ནད་པ་ཡུན་རིང་པོ་ལུས་རིད་པ་་
རྣམས་ལ་བྱམས་པ་ཆེན་པོའི་ཐུགས་ཀྱིས་དབང་བསྐུར་བས་རྒྱས་པའི་ལས་ཀྱི་་་
དངོས་གྲུབ་སྦྱིན་པར་མཛད་དེ། དེ་བྱིན་མ་ཐག་ཏུ་ཇི་ལྟར་ཉིད་ཀྱི་ཡེ་ཤེས་ཀྱི་་་་
གཟི་བརྗིད་དོན་དམ་པར་གོས་དཀར་པོ་མནབས་པ་འདྲ་བ་དེ་བཞིན་དུ། ནད་
པ་ཡུན་རིངས་དང་། དབུལ་པོ་རྣམས་རྒྱས་པ་གྲུབ་པར་འགྱུར་བས། དེའི་་་་
ཕྱིར་གོས་དཀར་མོའི་སྒྲའི་དོན་དུ་ཤེས་པར་བྱའོ། །དེ་ནས་དམ་ཚིག་སྒྲོལ་མ་ཞེས་
བྱ་བའི་སྒྲ་ནི། དེ་བཞིན་གཤེགས་པ་དོན་ཡོད་གྲུབ་པའི་སེམས་ཅན་ཐམས་ཅད་
ཀྱི་དོན་གྱི་ངོ་བོ་ཐུགས་དགྱེས་པའི་བླ་ན་མེད་པའི་དངོས་གྲུབ་ཀྱི་འབྲས་བུ་གྲུབ་་
པར་བྱེད་པ་ཉོན་མོངས་པ་རྒྱ་མཚོ་ལྟ་བུ་ཐམས་ཅད་དུ་སྒྲུབ་པ་པོ་ལ་སོགས་པ་་་
སེམས་ཅན་ཐམས་ཅད་ལྟུང་པར་གྱུར་པ་རྣམས་འབྱིན་པའི་གནས་ཡེ་ཤེས་ཀྱི་ལས་
ཀྱི་རླུང་གི་ངོ་བོར་གསུངས་སོ། །གཞན་ཡང་དམ་ཚིག་སྒྲོལ་བའི་སྒྲ་ནི་སྒྲོལ་བས་་
ནི་སྒྲོལ་བ་སྟེ། སེམས་ཅན་ཐམས་ཅད་བསྒྲོལ་བ་ལ་བསྐྱབས་སུ་གསོལ་བ་དང་།
རྗེས་སུ་དྲན་པ་དང་བཟླས་བརྗོད་བྱེད་པ་དང་། སྒོམ་པ་བྱེད་པ་རྣམས་ཀྱི་་
འཇིགས་པ་བརྒྱད་མེད་པར་འགྱུར་བར་གསུངས་སོ། །དེ་དག་གང་གང་ཡིན་ཞེ་
ན༑ དགྲའི་འཇིགས་པ་དང་། གླང་པོ་ཆེའི་འཇིགས་པ་དང་། མེའི་་་་
འཇིགས་པ་དང་། དུག་གི་འཇིགས་པ་དང་། ཆོམ་པོའི་འཇིགས་པ་དང་།
བཅིང་བའི་འཇིགས་པ་དང་། ཆུའི་འཇིགས་པ་དང་། འབྱུང་པོའི་འཇིགས་་
པ་དང་དེ་བརྒྱད་མེད་པར་འགྱུར་རོ། །དེ་དག་རྒྱས་པར་བཤད་པར་བྱ་སྟེ།
ཇི་ལྟར་ཡིན་ན། ཡུལ་སིནྡུའི་རྒྱལ་པོ་བཟང་པོའི་འོད་ཅེས་བྱ་བ་ལ། ཡུལ་ཛ་་
ལནྡ་རའི་རྒྱལ་པོ་ལྷའི་གོ་ཆ་ཞེས་བྱ་བས། ཉི་མ་ནུབ་པའི་དུས་སུ་དམག་དྲངས་་
ནས་ཕྱིན་པ་དང་། དེ་ཕྱིན་པའི་འཇིགས་པས་རྒྱལ་པོ་བཟང་པོའི་འོད་འཇིགས་


པ་ཆེན་པོས་སེམས་སྐྲག་ནས་དམ་ཚིག་སྒྲོལ་མ་རྗེས་སུ་དྲན་ནས་བསྒོམས་པས་་་
དགྲའི་དཔུང་ཕྱོགས་སུ་སྤྲིན་བཞིན་དུ་སྤྲོ་བར་བྱ་སྟེ། དེ་ལྟར་བསྒོམས་པས་་་
དགྲའི་དཔུང་མྱོས་བར་གྱུར་ཏེ། བྲན་བཞིན་དུ་འཁོར་གྱི་ཚུལ་དུ་གྱུར་ཏོ། །དེ་
ལྟར་དགྲའི་འཇིགས་པའི་དོན་དུ་ཤེས་པར་བྱའོ། །དེ་ནས་གླང་པོ་ཆེའི་འཇིགས་
པ་ནི། ཡུལ་ཨུ་ཏྲ་ཞེས་བྱ་བ་ན། རྗེའི་རིགས་ཀྱི་ཚོང་དཔོན་བཀྲ་ཤིས་ཀྱི་ཟླ་བ་
ཞེས་བྱ་བ་ཞིག །ཡུལ་ཀ་མ་རུ་ཞེས་བྱ་བར་ཚོང་བྱེད་དུ་སོང་བ་ལ། ལམ་ན་་་
ནགས་ཚལ་སྟུག་པོ་ཞིག་གི་དཀྱིལ་དུ་གླང་པོ་ཆེ་གཙོ་བོ་སྟོབས་ཆེན་པོ་དང་ལྡན་པ་
འདོད་ཆགས་ཀྱིས་མྱོས་པ་གཅིག་དང་ཕྲད་པ་ལས། ཚོང་དཔོན་བཀྲ་ཤིས་ཀྱི་ཟླ་
བ་སེམས་འཇིགས་པས་ལྷུང་ནས་བརྒྱལ་བར་གྱུར་ཏེ། འགྱེལ་བའི་དུས་སུ་སྔངས་
པའི་སྐད་འཚེར་ཞིང་དམ་ཚིག་སྒྲོལ་མ་རྗེས་སུ་དྲན་ཏེ། དྲན་མ་ཐག་ཏུ་གླང་པོ་་
ཆེའི་གཙོ་བོ་ས་ལས་འདས་པར་གྱུར་ཏེ། དེའི་འོག་དུ་ཚོང་དཔོན་དཔུང་དང་་
བཅས་པ་སེམས་དགའ་བས་ཀ་མ་རུའི་ཡུལ་དུ་ཕྱིན་པར་གསུངས་སོ། །དེ་ལྟར་
གླང་པོ་ཆེའི་འཇིགས་པའི་སྒྲར་ཤེས་པར་བྱའོ། །དེ་ནས་མེའི་འཇིགས་པ་ནི།
ཡུལ་ལ་དེའི་རྒྱལ་པོ་ལྷའི་སྟོབས་ཞེས་བྱ་བའི་དམག་དཔོན་གཡུལ་འགྱེད་པ་པོ་ཞེས་
བྱ་བ་ནུབ་མོའི་དུས་སུ་རང་གི་ཁྱིམ་དུ་རང་གི་ཆུང་མ་དང་བདེ་བ་སྤྱད་ནས་ཉལ་བ་
དང་། དེ་སྔོན་གྱི་སྒྲར་གྱུར་པ་ཡུལ་ཀ་ནེ་ཙོ་ན་གནས་པ་འཁོར་ལོ་སྒྱུར་བའི་་་་
རྒྱལ་པོའི་རྒྱུད་ང་རྒྱལ་ཆེན་པོའི་རིགས་མི་འཆང་བྱ་བ་དེའི་བློན་པོ་དམངས་རིགས་
བློ་གྲོས་མཆོག་ཅེས་བྱ་བས་དམག་མི་བཅུ་ཐམ་པ་ཚོང་པའི་ཚུལ་དུ་ཡུལ་དེར་དམག་
དཔོན་གཡུལ་འགྱེད་པ་པོའི་ཁྱིམ་དུ་སྟེ་བཏང་བའི་ཕྱིར་བཏང་བ་དེར་ཕྱིན་ནས།
ནམ་ཕྱེད་ཀྱི་དུས་སུ་ཕྱོགས་བཞི་ནས་མེ་བཏང་སྟེ་བཏང་མ་ཐག་ཏུ་མེ་རབ་ཏུ་
འབར་ནས་ཁྱིམ་རབ་ཏུ་ཚིག་པའི་མེ་འབར་བའི་སྒྲས་མེལ་ཚེ་བ་དང་། ཁྱིམ་གྱི་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། .
མེ་དང་། ཁྱིམ་འཚེ་རྣམས་སྐྲག་ནས་མྱུར་བ་མྱུར་བར་སྐད་འཚེར་བའི་ཀུ་ཅོའི་སྒྲ་
དམག་དཔོན་གཡུལ་འགྱེད་པ་པོ་དྲན་ནོ། །དེ་ནས་མི་མང་པོའི་ཀུ་ཅོའི་སྒྲ་ཆེན་་
པོ་དེ་ཐོས་ཏེ། ཐོས་མ་ཐག་ཏུ་སེམས་སྐྲག་སྟེ་ཁྱིམ་གྱི་དྲ་དམིག་ནས་བལྟས་ནས་་
ཁྱིམ་ཀུན་མཐའ་ནས་དཀྱིལ་དུ་ཐུག་གི་བར་དུ། མེ་ཆེན་པོ་རབ་ཏུ་འབར་བ་་་་་
མཐོང་སྟེ། མཐོང་མ་ཐག་ཏུ་འཇིགས་པ་ཆེན་པོའི་སེམས་ཀྱིས་སྐད་འཚེར་བས་་
ངུ་ཞིང་དམ་ཚིག་སྒྲོལ་བའི་སྔགས་བཟླས་སོ། །དེ་བཟླས་པས་ལྷ་མོ་དམ་ཚིག་སྒྲོལ་
མ་ཐུགས་རྗེ་ཆེན་པོའི་ལྕགས་ཀྱུས་ཐུགས་བསྐུལ་བར་གྱུར་ཏེ། བསྐུལ་མ་ཐག་ཏུ་
མྱུར་བར་མྱུར་བར་བསད་དོ། །དེ་ལྟར་མེའི་འཇིགས་པའི་དོན་དུ་ཤེས་པར་བྱའོ།།
དེ་ནས་དུག་གིས་འཇིགས་པའི་སྒྲ་ནི། གྲོང་ཁྱེར་བ་ར་ཎཱ་སི་ཞེས་བྱ་བ་ཞིག་ཡོད་
དོ༑ །དེ་ན་གནས་པ་སྨད་འཚོང་མ་རིན་ཆེན་བློ་གྲོས་མ་ཞེས་བྱ་བ་ཞིག་ཡོད་དེ་
ལོ་ཉི་ཤུ་རྩ་བགྲངས་ལོན་པ་གཟུགས་བྱད་ཤིན་ཏུ་བཟངས། གཞན་ཡང་གླུ་་
དང་གར་དང་། དཀུ་རེ་སྐབས་སུ་བཞད་གད་ཕྱིན་པ་འདོད་ཆགས་ཀྱི་ཆོས་རིག་
པ་ཕྲ་མོ་ཀུན་ཤེས་པ། དེ་སྐབས་ཞིག་དུ་རྗེའུ་རིགས་ཀྱི་ཚོང་དཔོན་ནོར་སྦྱིན་གྱི་བུ།
ནོར་གྱི་དབང་ཕྱུག་ཅེས་བྱ་བ་དང་། འདོད་ཆགས་ཀྱི་མཛའ་བས། ནོར་གྱི་
དབང་ཕྱུག་དང་། ལག་པ་སྦྲེལ་ནས་བྲན་དང་བྲན་མོ་དང་གྲོགས་པོ་རྣམས་ཀྱི་་་
འཁོར་གྱིས་བསྐོར་ནས། བཟའ་བ་དང་བཏུང་བ་རྣམས་བཟུང་ནས་གྲོང་ཁྱེར་བ་
ར་ན་སེ་ཤར་ཕྱོགས་ན། སྐྱེད་མོ་ཚལ་ཤིང་སྣ་ཚོགས་དང་། མེ་ཏོག་དང་།
ཤིང་ཐོག་དང་ལྡན་པ། གཞན་ཡང་ཆུའི་བྱེ་བྲག་ཆུ་མིག་དང་། ཆུ་དངོ་དང་།
མཚེའུ་དང་མཚོ་དང་། མེ་ཏོག་སྣ་ཚོགས་དང་། དེ་ལྟ་བུའི་ཡོན་ཏན་དང་་
ལྡན་པ། ཤིན་ཏུ་ཡིད་དུ་འོང་བ་ཞིག་ཡོད་པ་དེར་སོང་ནས་ཕྱིན་པ་དང་།
དགའ་བར་བྱེད་པའི་ནོར་གྱི་དབང་ཕྱུག་དང་། མདུན་དུ་སྨོས་པའི་འཁོར་་་་


རྣམས་དང་ལྡན་པར་ཤིང་ཨ་ཤོ་ཀའི་རྩར་ཕྱིན་པ་དང་། རྩ་ཤ་རྡུ་ལ་ལྗང་ཀུ་སར་
པའི་སྟེང་དུ་འདུག་སྟེ། དང་པོ་སོ་སོ་རྒུན་འབྲུམ་གྱི་ཆང་འཐུང་ཞིང་སྤྱོད་པ་སྤྱད་
དོ༑ །དེ་སྤྱད་མ་ཐག་དུ་སྨད་འཚོང་མ་རིན་ཆེན་བློ་གྲོས་མ་ཅུང་ཟད་ར་རོ་བའི་
སེམས་དགའ་བས་ལངས་ཏེ། མེ་ཏོག་གཡུར་ཟ་བའི་ཤིང་ཨ་ཤོ་ཀའི་ཡལ་ག་ལ་་
ལག་པ་གཡས་པས་བཟུང་ནས་འགྱིང་བག་གི་ཚུལ་གྱིས་ལུས་འགྱུར་ཞིང་དགའ་་་་་་
བར་བྱེད་པའི་ལྷ་ནོར་གྱི་དབང་ཕྱུག་ལ་བལྟ་ཞིང་སྨད་འཚོང་མ་རིན་ཆེན་བློ་གྲོས་་
ཀྱིས་ཨ་ཤོ་ཀའི་ཡལ་ག་བསྒྲུབ་པས། ཤིང་གི་ཡལ་ག་ལ་སྦྲུལ་ནག་པོ་གཅིག་འཁྲིས་
ནས་འདུག་པ་མགོ་བཏེག་ནས་སྨད་འཚོང་མ་རིན་ཆེན་བློ་གྲོས་ཀྱི་ལག་པ་གཡས་པ་
ལ་ཁྲོས་ཏེ་བཟུང་ངོ་། །དེ་བཟུང་མ་ཐག་དུ་སྨད་འཚོང་མ་རིན་ཆེན་བློ་གྲོས་མ་་
ནད་ཆེན་པོ་དེས་སྐྲག་སྟེ་འཇིགས་པའི་སྒྲ་ཕྱུང་ནས་རིངས་པར་རང་གི་ཡི་དམ་གྱི་་
ལྷ་དམ་ཚིག་སྒྲོལ་མའི་སྔགས་བཟླ་བ་བརྒྱལ་ནས་ས་ལས་འགྱེལ་བར་གྱུར་ཏོ། །
བཟླས་པ་དེ་རྗེས་སུ་དྲན་ནས་ཐུགས་རྗེ་ཆེན་པོའི་ཡེ་ཤེས་ཀྱི་ལྕགས་ཀྱུས་དམ་ཚིག་་་
སྒྲོལ་མའི་ཐུགས་བསྐུལ་བར་གྱུར་ཏེ། བསྐུལ་མ་ཐག་དུ་ཉིད་ཀྱི་ཐུགས་ཀ་ཡེ་་་
ཤེས་སེམས་པའི་གནས་ནས་ས་བོན་ཡིག་འབྲུ་ཧ་ལས་ཡེ་ཤེས་ཀྱི་ཁྱུང་སྤྲིན་ལྟ་བུ།
གཟུགས་ཆེན་པོ་ཁྲོ་བོའི་ཆ་ལུགས་ཅན་རྡོ་རྗེ་མཆུ་རྣོ་བ་གསུས་པ་ཆེ་བ། གཤོག་་
རྒྱངས་ཆེ་བ། ལྗང་བ་གནག་པ་སེར་བ། སྐད་ཆེར་སྒྲོགས་པ་རྣམས་སྨད་
འཚོང་མ་རིན་ཆེན་བློ་གྲོས་མའི་ལུས་ལ་སྤྲོ་བར་མཛད་དེ། ཡེ་ཤེས་ཀྱི་ཁྱུང་དེ་་
རྣམས་སྤྲོས་མ་ཐག་ཏུ་ཡུད་ཙམ་གྱིས་དུག་ཐམས་ཅད་མ་ལུས་པར་དགུག་པར་་
མཛད་དེ། དེ་རྣམས་ཀྱིས་བཀུག་མ་ཐག་དུ། ཡེ་ཤེས་ཀྱི་ཁྱུང་རྣམས་སླར་དམ་
ཚིག་སྒྲོལ་མའི་ཐུགས་ཀ་ཡེ་ཤེས་སེམས་པའི་གནས་སུ་འདུས་པར་གསུངས་སོ། །
དེའི་འོག་དུ་གཞན་ཡང་དམ་ཚིག་སྒྲོལ་མའི་མདུན་དུ་སྨོས་པའི་གནས་ནས་ས་བོན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཡིག་འབྲུ་ཏམ་ལས་དམ་ཚིག་སྒྲོལ་མ་ཉིད་ཀྱི་ཁ་དོག་སེར་བ་དང་ལྡན་པའི་ཞལ་་
གསུམ་ཕྱག་དྲུག་མ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ཕྱག་གཡས་
གཡོན་དང་པོ་གཉིས་ན་གསེར་གྱི་བུམ་པ་ཡེ་ཤེས་ཀྱི་ཆུས་བཀང་བ་བསྣམས་པས་་
བར་སྣང་ལས་སྨད་འཚོང་མ་རིན་ཆེན་བློ་གྲོས་ཀྱི་སྟེང་ནས་དབང་བསྐུར་བར་་་
མཛད་དེ། དབང་བསྐུར་མ་ཐག་དུ་དེའི་མོད་ལ་སྨད་འཚོང་མ་རིན་ཆེན་བློ་གྲོས་
མ་ནད་མེད་པ་ལུས་རྒྱས་པ་གཟི་བརྗིད་ཀྱི་ཕུང་པོར་གྱུར་ནས་སེམས་དགའ་བས་་
ལངས་ཏེ། རྒྱལ་བར་གྱུར་ཅིག་རྒྱལ་བར་གྱུར་ཅིག་ཅེས་ཚིག་བརྗོད་ཅིང་དམ་་
ཚིག་སྒྲོལ་མ་ལ་བསྟོད་པ་བྱས་སོ། །དེའི་སྨད་འཚོང་མ་རིན་ཆེན་བློ་གྲོས་དགའ་་
བར་བྱེད་པ་ནོར་གྱི་དབང་ཕྱུག་དང་། གཞན་ཡང་མདུན་དུ་སྨོས་པའི་འཁོར་་
དང་བཅས་པས་དགའ་བའི་སྟོན་མོ་དང་། གླུ་དང་། གར་དང་རོལ་མོ་སྣ་་
ཚོགས་བྱེད་ཅིང་སེམས་དགའ་བས་རང་གི་ཁྱིམ་དུ་སོང་སྟེ། དགའ་བར་བྱས་སོ། །
གཞན་ཡང་དམ་ཚིག་སྒྲོལ་མའི་བཀའ་དྲིན་གྱིས་རྒྱལ་པོ་ལ་སོགས་པ་སེམས་ཅན་་
ཐམས་ཅད་མཐོང་མ་ཐག་ཏུ་རྟག་ཏུ་དབང་དུ་གྱུར་ཏོ། །དེ་ལྟར་དུག་གིས་་
འཇིགས་པའི་སྒྲར་ཤེས་པར་བྱའོ། །དེ་ནས་ཆོམ་པོའི་འཇིགས་པ་ནི། ལྷོ་
ཕྱོགས་ཀྱི་ཡུལ་མ་ལ་ཡའི་བདག་པོ་རྒྱལ་པོ་མི་འཕམ་པའི་བདག་པོ་ཞེས་བྱ་བའི་་་་་
ཡུལ་གྱི་རྗེའུ་རིགས་ཚོང་དཔོན་སྟོབས་བཟང་ཞེས་བྱ་བ་ཞིག་ཡོད་དེ། དེ་དུས་་་་་
གཞན་ཞིག་ན་མང་བ་མང་པོའི་འཁོར་དང་བཅས་པར་ཚོང་བྱེད་དུ་ཡུལ་སིང་ག་་་
ལར་སོང་བ་ལས། ལྷོ་ཕྱོགས་ཀྱི་རྒྱ་མཚོ་དང་ཉེ་བར་ཤིང་སཱ་ལ་ཆེན་པོའི་ནགས་
ཚལ་ཆེན་པོར་སྟུག་པོ་ཞིག་དུ་ཕྱིན་པ་དང་། དེར་ཕྱིན་མ་ཐག་དུ་རིགས་ངན་
ཆོམ་པོའི་གཙོ་བོ་དགུ་ར་འཇིགས་པའི་དཔའ་བོ་ཞེས་བྱ་བ་ཆོམ་པོ་ཉིས་སྟོང་སུམ་་
བརྒྱ་མངའ་བ་དང་། ཚོང་དཔོན་སྟོབས་བཟང་འཕྲད་པ་དང་། ཁྲོས་ཏེ་གད་


མོ་ཆེན་མོའི་སྒྲ་ཕྱུང་སྟེ། མཚོན་ཆ་སྣ་ཚོགས་ཀྱི་ཐབས་ཀྱིས་རྒྱུག་གོ། །དེ་ནས་
ཚོང་དཔོན་སྟོབས་བཟང་འཇིགས་པས་མྱུར་བ་མྱུར་བར་རང་གི་དགའ་བའི་ལྷ་་་་་
དམ་ཚིག་སྒྲོལ་མའི་སྡིགས་མཛུབ་ལག་པ་གཡོན་པ་སྙིང་ཀར་བཞག་ནས་སྒོམ་ཞིང་་
སྔགས་བཟླས་པ་དང་། དེ་མ་ཐག་དུ་སྐད་ཅིག་ཙམ་གྱིས་བསྒོམ་པ་དང་།
སྔགས་ཀྱིས་བྱིན་གྱི་རླབས་ཀྱིས་ཆོམ་པོའི་དཔུང་མནན་པར་གྱུར་ཏོ། །གཞན་ཡང་
ལག་པ་དང་། རྐང་པ་སྔགས་ཀྱི་ཞགས་པས་བཅིངས་པར་གྱུར་ཏེ། སྟོབས་བཟང་
དཔུང་དང་བཅས་པས། ཆོམ་པོ་དཔུང་གི་མཚོན་ཆ་རྣམས་ཕྲོགས་སྟེ། སྟོབས་
བཟང་དཔུང་དང་བཅས་པ་རྒྱལ་བ་ཐོབ་ནས་སིང་ག་ལའི་ཡུལ་དུ་ཕྱིན་ཏོ། །དེ་
ལྟར་ཆོམ་པོའི་འཇིགས་པའི་སྒྲར་ཤེས་པར་བྱའོ། །དེ་ནས་བཅིང་བའི་འཇིགས་
པའི་སྒྲ་ནི། བ་ར་ཎཱ་སི་བྱ་བའི་གྲོང་ཁྱེར་གཅིག་ཡོད་པ་ན་གནས་པའི་རྗེའུ་་་
རིགས་ཀྱི་ཚོང་དཔོན་ཆེན་པོ་རལ་གྲིའི་སྙིང་པོ་ཞེས་བྱ་བ་འཁོར་ཕུན་སུམ་ཚོགས་་་་
པས་བསྐོར་བ། གཞན་ཡང་སེམས་ཅན་ཀུན་གྱིས་བཀུར་བ་བཙུན་པར་བྱེད་པ་་
དེའི་ཁྱིམ་ན་ནོར་གྱི་མཛོད་ཁང་དུ། དམངས་རིགས་ཁྱིམ་བདག་ང་རྒྱལ་འོད་་་་
ཅེས་པའི་བུ་རིག་པའི་སྙིང་པོ་ཞེས་བྱ་བས་ནོར་མང་པོ་ཤོའི་ལས་ཀྱིས་མེད་པར་
བྱས་པས་དེ་གོད་ཀའི་གཏི་མུག་གི་དབང་གིས་སྡིག་པའི་སེམས་ཀྱིས་ཆུ་གང་གཱའི་་
འགྲམ་དུ་དཔག་ཚད་གཅིག་གི་བཞི་ཆ་གཅིག་ནས་ཕུག་བསྐོས་ནས། ཚོང་དཔོན་
རལ་གྲིའི་སྙིང་པོའི་ནོར་གྱི་མཛོད་ཁང་གི་དཀྱིལ་དུ་ཕུག་གི་ལམ་ནས་ལངས་ཏེ།
ནོར་བཟུང་བ་ལས་སྣོད་ཀྱི་ཁ་གབ་ཀྱི་སྒྲ་གྲག་པའི་སྒྲ་མེལ་ཚེ་བ་རྣམས་ཀྱིས་ཐོས་ཏེ།
ཐོས་མ་ཐག་དུ་མྱུར་བ་མྱུར་བར་མར་མེ་བཏང་ནས་ནོར་གྱི་མཛོད་ཁང་གི་སྒོ་ཕྱེ་་་་
ནས་ནང་དུ་སོང་བ་ལས་རྐུན་མ་མཐོང་སྟེ་མཐོང་མ་ཐག་དུ་བཟུང་ནས་ཐག་པས་་
བརྟན་པར་དམ་པོར་བཅིངས་སོ། །དེ་ནས་ནམ་ལངས་པ་དང་ཚོང་དཔོན་རལ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གྲི་སྙིང་པོའི་དྲུང་དུ་ཁྱེར་རོ། །ཁྱེར་མ་ཐག་དུ་རྒྱལ་པོའི་བཀའ་ཉན་པ་བོས་ནས་
རྐུན་མ་གཏད་དོ། །གཏད་མ་ཐག་དུ་བཀའ་ཉན་པས་ཀ་ནོ་ཙེའི་འཁོར་ལོས་སྒྱུར་
བའི་རྒྱལ་པོའི་རྒྱུད་རྒྱལ་པོ་ཉི་མའི་འོད་ཀྱི་སྤྱན་སྔར་ཁྱེར་རོ། །རྐུན་མ་ཇི་ལྟར་་་
བཟུང་བ་གཏམ་མ་ནོར་བར་རྒྱལ་པོ་ལ་ཞུས་པ་དང་། ཞུས་མ་ཐག་ཏུ་རྒྱལ་པོ་ཉི་
མའི་འོད་ཤིན་ཏུ་ཁྲོས་ཏེ་བཙོན་དག་བོས་ཤིག་ཅེས་བཀའ་སྩལ་པ་དང་། རྒྱལ་་
པོའི་བཀའ་ཉན་པས་ཐོས་ནས་བཙོན་དག་བོས་སོ། །དེ་ནས་རྒྱལ་པོ་ཁྲོས་ཏེ་་
ཚིག་འདི་སྐད་ཅེས་ལྕགས་ཀྱི་བཅིང་བ་ལྔས་ཆིངས་གཅིག་ཅེས་གསུངས་པ་དང་།
བཙོན་བདག་གིས་དེ་ཐོས་མ་ཐག་དུ་རྒྱལ་པོ་ལ་ལན་གསུམ་ཕྱག་བྱས་ཏེ། རྐུན་མ་
བཙོན་ཁང་དུ་བཅུག་ནས་ལྕགས་ཀྱི་བཅིང་བ་ལྔས་བཅིངས་ཏེ་སྡུག་བསྔལ་ཅན་དུ་
བཞག་གོ། །དེའི་འོག་ཏུ་རྐུན་མ་རིག་པའི་སྙིང་པོས་རང་དགའ་བའི་ལྷ་དམ་ཚིག་
སྒྲོལ་མ་བསྒོམ་པ་དང་སྔགས་བཟླས་པ་བྱས་པ་དང་། ཞག་བདུན་གྱིས་དམ་ཚིག་
སྒྲོལ་མ་མངོན་དུ་གྱུར་ཏེ། མངོན་པར་གྱུར་པའི་འབྲས་བུས་རྒྱལ་པོ་ཉི་མའི་འོད་
ནུབ་མོའི་དུས་སུ་དམ་ཚིག་སྒྲོལ་མས་སྤྲུལ་པའི་སྐུ་སྤྲུལ་ནས། ཡེ་ཤེས་ཞགས་པས་
བཅིང་བ་དང་ཡེ་ཤེས་ཀྱི་མཚོན་གྱིས་ཉམ་ཐག་པར་བྱས་སོ། །རྨི་ལམ་དུ་ལུང་་་་
བསྟན་པ། རྐུན་མ་རིག་པའི་སྙིང་པོ་བཅིང་བ་རྣམས་མི་དགྲོལ་ན། ཁྱོད་མྱུར་
དུ་བཅིང་བར་འགྱུར་རོ། །རིག་པའི་སྙིང་པོའི་རྐང་པ་གཉིས་ལྕགས་ཀྱི་བཅིང་བ་
རྣམས་རང་གྲོལ་ལོ། །བཙོན་བདག་གིས་མཐོང་ནས་ཤིན་ཏུ་འཇིགས་སྐྲག་ཏེ།
རྒྱལ་པོ་ཆེན་པོ་ཉི་མའི་འོད་སེམས་སྐྲག་སྟེ། རྨི་ལམ་དུ་འཇིགས་པ་ཆེན་པོ་ཇི་་་་་
ལྟར་མཐོང་བ་འཁོར་གྱི་ནང་དུ་གསུངས་པ་དང་། འཁོར་ཐམས་ཅད་རྒྱལ་པོས་
གསུངས་པ་ལ་སེམས་ངོ་མཚར་དུ་གྱུར་ཏོ། །མི་དགའ་བ་སྐྱེས་ནས་མྱུར་བ་མྱུར་
བར་རྒྱལ་པོ་ཆེན་པོ་ཉི་མའི་འོད་ལ་སྣ་ཚོགས་ཀྱི་བྱེ་བྲག་གིས་སྨོན་ལམ་བཏབ་སྟེ།


རྒྱལ་བར་གྱུར་ཅིག་རྒྱལ་བར་གྱུར་ཅིག་ཅེས་སྒྲ་ཕྱུང་ངོ་། །དེ་ལྟར་མདོར་བསྡུས་་
ནས་རྒྱལ་པོས་བཀའ་སྩལ་པ། རྐུན་མ་དེ་ཁྱེར་ཏེ། ཤོག་ཅེས་བཀའ་སྩལ་ཏོ། །
དེ་ཐོས་མ་ཐག་དུ་བཙོན་བདག་གིས་རྒྱལ་པོའི་སྤྱན་སྔར་ཁྲིད་དེ་འོངས་སོ། །དེ་
འོངས་མ་ཐག་ཏུ་རྒྱལ་པོ་ཉི་མའི་འོད་ཀྱིས་གྲོས་སུ་ལ་ཡང་མ་བྱས་པར་ཁྱད་པར་གྱི་་
གོས་དང་། གསེར་གྱི་གདུབ་བུ་དང་རྐང་རྒྱན་དང་། གསེར་གྱི་སྐེ་རགས་དང་།
མུ་ཏིག་གི་ཕྲེང་བ་ལ་སོགས་པ་བཀའ་དྲིན་ཆེན་པོ་གནང་ངོ་། །དེའི་འོག་དུ་དེ་་
དམག་མི་ཁྲི་ཕྲག་ལྔའི་དཔོན་དུ་བསྐོས་སོ། །དེ་སྤྱོད་པའི་ཡུལ་གྲོང་དང་། གྲོང་
རྡལ་བརྒྱད་བརྒྱ་བྱིན་ནོ། །རྐུན་མ་རིག་པའི་སྙིང་པོ་དེ་དམ་ཚིག་སྒྲོལ་མའི་་
བཀའ་དྲིན་གྱིས་བདེ་བ་ཆེན་པོར་གནས་སོ། །དེ་ལྟར་བཅིང་བའི་འཇིགས་པའི་
དོན་དུ་ཤེས་པར་བྱའོ། །དེ་ནས་ཆུའི་འཇིགས་པ་ནི་ཡུལ་ཀ་ཧཱུཾ་ཀ་ཞེས་བྱ་བའི་་
རྒྱལ་པོའི་དགྲ་ཐོབ་ཞེས་བྱ་བའི་འཁོར་རྗེའུ་རིགས་ཀྱི་ཚོང་དཔོན་འཇིག་རྟེན་གྱི་་
བདག་པོ་ཞེས་བྱ་བ་དེ་དུས་གཅིག་ན་ཚོང་པ་མང་པོའི་འཁོར་གྱིས་བསྐོར་ཏེ་རྒྱ་་་
མཚོའི་ནང་གྲུར་ཞུགས་ཏེ་རྒྱ་མཚོ་ཆེན་པོར་ཕྱིན་ནས་ཉི་མ་ཕྱེད་ཀྱི་དུས་ན་ཕྱིན་ཅི་
ལོག་གི་རླུང་ཆེན་པོ་བྱུང་སྟེ། རླུང་དེས་ཚོང་དཔོན་འཇིག་རྟེན་བདག་པོའི་གྲུ་སྦུ་
བའི་རྒྱ་མཚོ་འཇིགས་པའི་དཀྱིལ་དུ་བསྐྱོད་ནས་ཕྱིན་པ་དང་། འཇིགས་པ་དེས་
ཚོང་པ་ཐམས་ཅད་སེམས་སྐྲག་ནས་བརྒྱལ་བར་གྱུར་ཏེ། ལ་ལ་ནི་སྐད་འཚེར་
བབ་ཤིན་ཏུ་ངུ་། ལ་ལ་ནི་འཇིགས་པའི་སེམས་ཀྱིས་ཕྱོགས་བཅུར་སྐྱབས་གསོལ་
བའི་རེ་བས་བལྟ། ལ་ལ་ནི་ཁྱབ་འཇུག་རྗེས་སུ་དྲན། ལ་ལས་ནི་དབང་ཕྱུག་་
ཆེན་པོ་རྗེས་སུ་དྲན། ལ་ལས་ནི་ཚངས་པ་རྗེས་སུ་དྲན། ལ་ལས་ནི་མ་མོ་་་
རྣམས་རྗེས་སུ་དྲན། ལ་ལས་ནི་ངུ་ཞིང་སྐྲ་འབལ་ཞིང་ཕ་མ་དང་ཉེ་བ་རྗེས་སུ་་་
དྲན་ཏེ། དེ་ལྟར་ངུ་བའི་སྨྲེ་སྔགས་བྱེད་ཅིང་རང་དང་དགའ་བའི་ལྷ་རྗེས་སུ་དྲན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཞིང་ཀུ་ཅོ་སྣ་ཚོགས་ཀྱི་སྒྲས་བསྐུལ་བས། ཚོང་དཔོན་འཇིག་རྟེན་བདག་པོས་་
མྱུར་བར་ལག་པ་གཡོན་པས་གྲུའི་ཁ་ཤིང་ལ་བཟུང་ནས། སྙིང་རྗེ་ཆེན་པོའི་་་
སེམས་བསྐྱེད་དེ། ལག་པ་གཡས་པས་ཕྲེང་བ་བཟུང་སྟེ་མྱུར་བར་དམ་ཚིག་སྒྲོལ་
མའི་བསྒོམ་པ་དང་སྔགས་བཟླས་ཏེ། བསྒོམས་པ་དང་བཟླས་པ་ཙམ་གྱིས་ཡེ་་
ཤེས་ཀྱི་ལྕགས་ཀྱུས་དམ་ཚིག་སྒྲོལ་མའི་ཐུགས་བསྐུལ་བར་གྱུར་ཏེ། དེའི་འོག་དུ་
བསྐུལ་མ་ཐག་དུ་གྲུའི་སྟེང་གི་ནམ་ཀ་ལས་མ་འཇིགས་པའི་སྒྲ་བྱུང་ནས། དམ་་་
ཚིག་སྒྲོལ་མ་སྤྲུལ་པའི་སྐུ་གྲངས་མེད་པས་བསྐོར་ནས་མངོན་དུ་གྱུར་ཏེ། གྱུར་མ་
ཐག་ཏུ་ཡེ་ཤེས་ཀྱི་རླུང་གིས་ཚོང་དཔོན་གྱི་གྲུ་རིན་པོ་ཆེའི་གླིང་གི་ལམ་དུ་ཉེ་ཞོ་མེད་
པར་སེམས་བདེ་བས་རིན་པོ་ཆེའི་གླིང་དུ་ཕྱིན་ནོ། །དེར་ཕྱིན་མ་ཐག་དུ་དམ་་་་་
ཚིག་སྒྲོལ་མ་མི་སྣང་བར་གྱུར་ཏོ། །དེའི་འོག་ཏུ་དེའི་བྱིན་གྱི་རླབས་ཀྱིས་ཚོང་པ་
ཐམས་ཅད་ཀྱིས་རིན་པོ་ཆེ་སྣ་ཚོགས་ཀྱིས་ཕུང་པོ་རྣམས་མཐོང་སྟེ་མཐོང་མ་ཐག་ཏུ་
ཚོང་པ་རྣམས་ཀྱིས་ཚོང་དཔོན་འཇིག་རྟེན་བདག་པོ་ལ། སེམས་དགའ་བས་སྨོན་
ལམ་སྣ་ཚོགས་ཀྱི་བྱེ་བྲག་བཏབ་པོ། །དེའི་འོག་ཏུ་ཚོང་དཔོན་འཇིག་རྟེན་བདག་
པོ་ལ་སོགས་པ་བཀྲ་ཤིས་ཀྱི་གླུ་ལེན་ཅིང་བརྩོན་འགྲུས་ཀྱིས་རང་རང་ཅི་འདོད་པའི་
རིན་པོ་ཆེ་སྣ་ཚོགས་བླངས་ཏེ། གྲུར་ཞུགས་ནས་རང་གི་གནས་ཀྱི་ལམ་དུ་སོང་ངོ་། །
དེ་ལྟར་མདོར་བསྡུས་པ་རང་རང་གི་ཡུལ་དང་རང་གི་ཁྱིམ་དུ་ཕྱིན་ནོ། །དེ་ལྟར་
ཆུའི་འཇིགས་པའི་སྒྲའི་དོན་དུ་ཤེས་པར་བྱའོ། །དེ་ནས་འབྱུང་པོ་འཇིགས་པའི་
སྒྲ་ནི། ཡུལ་མུ་མུ་ཞེས་བྱ་བའི་རྒྱལ་པོ་གློག་གི་ཕྲེང་བ་ཞེས་བྱ་བ་ནུབ་མོའི་དུས་
སུ་འཆགས་ཁང་དུ་འཆག་ཏུ་སོང་ནས་ཕྱིར་འོང་བ་འཆགས་ཁང་གི་སྒོའི་མཚམས་
སུ་འབྱུང་པོ་ཆེན་པོ་ཁྲོས་ཏེ་ལག་པ་གཡས་པས་གདོང་ལ་བརྒྱབ་སྟེ། བརྒྱབ་མ་་་
ཐག་ཏུ་རྒྱལ་པོ་གློག་གི་ཕྲེང་བ་དབུགས་གྱེན་དུ་འཐོར་ཏེ་བརྒྱལ་ནས་ས་ལ་འགྱེལ་་


བར་གྱུར་ཏོ། །དེ་ནས་སྐུ་སྲུངས་རྣམས་སྨྲེ་སྔགས་ཀྱིས་ཚིག་གིས་ངུ་ཞིང་རྒྱལ་པོ་
ཉིད་ཀྱི་གཟིམས་ཁང་དུ་ཁྱེར་ཏེ་གཟིམས་མལ་གྱི་སྟེང་དུ་བཞག་གོ། །དེའི་འོག་ཏུ་
རྒྱལ་པོའི་ངོ་ཆེར་བསྐྲངས་སོ། །དེ་ནས་ནམ་ལངས་པ་དང་སྐུ་སྲུངས་རྣམས་ཀྱིས་
འཁོར་བསྡུ་བའི་རྔ་བརྡུངས་ཏེ་རྔ་ཐོས་མ་ཐག་ཏུ་ཕྱི་ནང་གི་འཁོར་རྣམས་འདུན་་་
མའི་ཁང་པར་འདུས་ཏེ། འདུ་བ་རྫོགས་པ་དང་། སྐུ་སྲུངས་རྣམས་ཀྱིས་རྒྱལ་
པོའི་སྙུན་ཅི་ལས་གྱུར་པ་གཏམ་སྨྲས་སོ། །གཏམ་ཐོས་མ་ཐག་ཏུ་འཁོར་རྣམས་མྱ་
ངན་ཆེན་པོ་སྐྱེས་ཏེ། བཤད་པར་བྱ་སྟེ། ལ་ལ་ནི་བརྒྱལ་བར་གྱུར། ལ་ལ་་
ནི་ངུ་བར་གྱུར། ལ་ལ་ནི་རང་གི་ཡན་ལག་དང་ཉིང་ལག་གི་སེན་མོ་རྣོན་པོས་་་
བྲང་ལ་བྲད། ལ་ལ་ནི་རྒྱལ་པོའི་བཀྲ་ཤིས་བརྗོད་ཅིང་རང་གི་ལྷ་རྗེས་སུ་དྲན་་
པར་བྱེད། ལ་ལ་ནི་བསྐུལ་བ་དང་། བཟླས་པ་དང་བསྒོམ་པར་བྱེད་དོ། །
དེ་ལྟར་འཁོར་རྣམས་སེམས་མི་དགའ་བས་མྱ་ངན་བྱེད་ཅིང་ཀུ་ཆོའི་སྒྲ་ཕྱུང་ཏེ།
རྒྱལ་པོའི་གཟིམས་ཁང་གི་ནང་དུ་སོང་ངོ་། །དེ་དག་ཕྱིན་མ་དག་ཏུ་རྒྱལ་པོ་ལ་ཀུ་
ཅོའི་སྒྲ་འབྱིན་ཅིང་རིམ་པར་འདུག་ནས་རྒྱལ་པོའི་ཡུམ་བསོད་ནམས་ཀྱི་ཕྲེང་བ་་་་
ཞེས་བྱ་བས་རྒྱལ་པོའི་དབུ་བརླ་གཡས་པའི་སྟེང་དུ་བཞག་ནས། དེའི་འོག་ཏུ་་་་
རྒྱལ་མོ་དཔལ་གྱི་བློ་གྲོས་བསྒེག་མ་ཞེས་བྱ་བས་རྒྱལ་པོའི་ཕྱག་གཡས་པ་ལག་པ་་་་་་
གཡས་པས་བཟུང་། རྒྱལ་པོ་སྒྲ་ཆེན་པོ་དགྲ་ལས་རྒྱལ་བས་ལག་པ་གཡས་པས་་་
རྒྱལ་པོའི་ཞབས་གཡས་པ་བཟུང་། རྒྱལ་པོའི་བློན་པོའི་གཙོ་བོ་ཉི་མའི་ཕོ་ཉ་ཞེས་
བྱ་བས་ལག་པ་གཉིས་ཀྱིས་རྒྱལ་པོའི་ཞབས་གཡོན་པ་བཟུང་། དེ་ལྟར་གཟུང་
ནས་སྨྲེ་སྔགས་དང་ངུ་འབོད་བྱེད་པའི་མྱ་ངན་གྱི་དུས་དེར། རྒྱལ་པོའི་ཡུམ་་
བསོད་ནམས་ཀྱི་ཕྲེང་བས་སེམས་བརྟན་ནས་སྲས་ལ་བྱམས་པས་རང་དགའ་བའི་་
ལྷ་དམ་ཚིག་སྒྲོལ་མ་རྗེས་སུ་དྲན་པ་དང་། བཟླས་པ་དང་བསྒོམ་པ་བྱས་པས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མྱུར་བར་ཐུགས་རྗེ་ལྕགས་ཀྱུས་དམ་ཚིག་སྒྲོལ་མའི་ཐུགས་བསྐུལ་བས་ལྷ་མོ་དམ་་་
ཚིག་སྒྲོལ་མས་ཡེ་ཤེས་ཀྱི་སྐུ་སྤྲུལ་ཏེ་དེ་ཉིད་ཀྱི་སྐུ་ཇི་ལྟ་བ་དེ་བཞིན་དུ་སྤྲིན་བཞིན་་
དུ་སྤྲོ་བར་མཛད་དེ། ཡེ་ཤེས་ཀྱི་བུམ་པ་ཡེ་ཤེས་ཀྱི་བདུད་རྩིས་བཀང་བ་ཕྱག་་
གཉིས་ན་བཟུང་ནས། ཡེ་ཤེས་ཀྱི་འོད་ཟེར་སྤྲོ་ཞིང་གསལ་བར་རྒྱལ་པོ་གློག་གི་་
ཕྲེང་བའི་སྟེང་དུ་ནམ་ཀ་ལས་ཕབ་སྟེ། བཀྲ་ཤིས་ཀྱི་རྒྱལ་པོའི་སྒྲ་བརྗོད་ཅིང་།
ཐུགས་རྗེ་ཆེན་པོས་ཡེ་ཤེས་ཀྱི་བདུད་རྩིའི་བུམ་པས་དབང་བསྐུར་བར་མཛད་དེ་་
དབང་བསྐུར་མ་ཐག་ཏུ་རྒྱལ་པོས་མིག་ཕྱེ་སྟེ། དལ་ནས་དལ་ནས་ལམ་ནས་་
ལངས་ཏེ་སྐྲག་སྟེ། འཁོར་རྣམས་ལ་རིག་རིག་པོར་བལྟའོ། །དེ་ལྟར་རྒྱལ་པོས་
གཟིགས་པ་དང་། འཁོར་ཐམས་ཅད་ཀྱིས་ངུ་འབོད་ཀྱི་སྒྲ་བཞག་སྟེ། སོ་སོར་
ངོར་བལྟས་ཏེ་སེམས་དགའ་བས་འགྲིན་གཅིག་ཏུ་རྒྱལ་པོ་རྒྱལ་བར་གྱུར་ཅིག་ཅེས་
སྒྲ་བསྒྲགས་སོ། །གཞན་ཡང་སྣ་ཚོགས་བྱེ་བྲག་གིས་སྨོན་ལམ་བཏབ་བོ། །དེ་་
ལྟར་མདོར་བསྡུས་པ་དམ་ཚིག་སྒྲོལ་མའི་བྱིན་གྱི་རླབས་ཀྱིས་རྒྱལ་པོའི་འབྱུང་པོའི་
གནོད་པ་ནད་ཀྱི་སྡུག་བསྔལ་ལས་ཐར་བར་གྱུར་རོ། །བྲལ་བར་འགྱུར་རོ། །
སོས་པར་འགྱུར། རྒྱས་པར་འགྱུར་རོ། །གཟི་བརྗིད་ཀྱི་ལུས་སུ་འགྱུར་རོ། །
དེའི་འོག་དུ་བཀྲ་ཤིས་དང་དགའ་བའི་སྟོན་མོ་དང་གླུ་དང་གར་དང་། རྔ་དང་་
རོལ་མོ་སྣ་ཚོགས་པ་རྣམས་བྱས་སོ། །གཞན་ཡང་གསེར་དང་། དངུལ་དང་།
རིན་པོ་ཆེ་དང་། ནོར་བུ་དང་། མུ་ཏིག་དང་བྱུ་རུ་དང་གོས་དང་། རྒྱན་ལ་
སོགས་པ་རྣམ་པ་མང་པོ་བསྡུས་ནས། དྲང་སྲོང་དང་། དཀའ་ཐུབ་པ་དང་།
བརྟུལ་ཞུགས་པ་མང་པོ་ལ་སྦྱིན་པ་བྱིན་ནོ། །དེ་ལྟར་འབྱུང་པོ་འཇིགས་པའི་སྒྲའི་
དོན་དུ་ཤེས་པར་བྱའོ། །དེ་ནས་གཞན་བསྒྲུབ་པ་ཡང་དམ་ཚིག་སྒྲོལ་མའི་དབང་
གི་དངོས་གྲུབ་གྲུབ་པར་གྱུར་ཏོ། །དེ་ལྟར་དམ་ཚིག་སྒྲོལ་མའི་སྒྲའི་དོན་དུ་ཤེས་་


པར་བྱའོ། །དེ་ལ་ལ་ལ་ནི་དྲིའི་ངོ་བོ་ལྟ་བུ། ལ་ལ་ནི་སྒྲའི་ངོ་བོ་ལྟ་བུ། ལ་ལ་
ནི་རོའི་ངོ་བོ་ལྟ་བུ། ལ་ལ་ནི་རེག་གི་ངོ་བོ་ལྟ་བུ། ལ་ལ་ནི་གཟུགས་ཀྱི་ངོ་བོ་་
ལྟ་བུར་གནས་པར་གྱུར་ཏེ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
དེ་ལ་ཞེས་བྱ་བ་ནི། མདུན་དུ་དེ་བཞིན་གཤེགས་པའི་ལྷ་མོ་བཞི་བཤད་པའི་འོག་
ཏུ༑ འདོད་པའི་ཡོན་ཏན་རྣམ་པ་ལྔ་བྱང་ཆུབ་སེམས་དཔའ་ཤེས་རབ་ཀྱི་ལྷ་མོ་
སེམས་མ་རྡོ་རྗེ་མ་རྣམས་ལྷ་མོའི་ངོ་བོར་སྤྲུལ་པར་མཛད་པར་བསྟན་པས་དེ་ལ་་་་
ཞེས་བྱའོ། །དེ་ལ་དྲིའི་སྒྲ་ནི་བྱེ་བྲག་རྣམ་པ་བཞིར་བཤད་དེ། ཕྱི་དང་ནང་་་་
དང་གསང་བ་དང་དོན་དམ་པའོ། །དེ་ལ་ཕྱི་ནི་དྲི་ཐམས་ཅད་སྣོམ་པའི་དུས་སུ་
དྲིས་ཚིམ་པའི་ངོ་བོ་ལྷ་མོར་གསུངས་སོ། །དེ་ནས་ནང་གི་དྲི་ནི་དྲི་ཆེན་ལ་སོགས་
པ་དང་། ཤ་རྣམས་ལྔ་དང་། དམ་རྫས་ཅི་སྙེད་པའི་དྲི་ཕྱིན་ཅི་ལོག་གི་རྣམ་་
པར་རྟོག་པ་སྤངས་ནས་སྣོམ་པའི་དུས་སུ་ཚིམ་པའི་ངོ་བོ་ལྷ་མོར་གསུངས་སོ། །
དེ་ནས་གསང་བའི་ཐབས་དང་ཤེས་རབ་རོལ་པས་པདྨ་རཱ་ག་ཏ་དང་། བྱང་ཆུབ་
སེམས་གཉིས་སུ་མེད་པར་བྱུང་བའི་དྲི་དེ་ཕྱིན་ཅི་ལོག་པའི་རྣམ་པར་རྟོག་པ་སྤངས་
ནས་ཟ་ཞིང་སྣོམ་པའི་དུས་སུ་ཚིམ་པའི་ངོ་བོ་ལྷ་མོར་གསུངས་སོ། །དེ་ནས་དོན་
དམ་པ་ནི་སྒྲུབ་པ་པོས་དངོས་གྲུབ་ཐོབ་པའི་དུས་སུ། ལྷའི་དྲི་འགྲུབ་པར་འགྱུར་
བར་གསུངས་སོ། །དེ་ནས་ངོ་བོའི་སྒྲ་ནི་དཀྱིལ་འཁོར་གྱི་དུས་སུ་ནམ་མཁའི་སྙིང་
པོའི་ཤེས་རབ་དྲི་རྡོ་རྗེ་ལྷ་མོར་གསུངས་སོ། །དེ་ནས་དེ་ལྟ་བུའི་སྒྲ་ནི་མདུན་དུ་་
སྨོས་པའི་དྲི་རྣམ་པ་བཞིའི་བྱེ་བྲག་གཅིག་པུར་གསུངས་སོ། །དེ་ནས་སྒྲའི་དོན་ནི་
བྱེ་བྲག་རྣམ་པ་བཞིར་བཤད་དེ། ཕྱི་དང་ནང་དང་གསང་བ་དང་དོན་དམ་པའོ།།
དེ་ལ་ཕྱིའི་སྒྲ་ཐམས་ཅད་ཐོས་པའི་དུས་སུ་སོ་སོ་རྣམ་པར་ཤེས་པའི་བྱེ་བྲག་ལྷ་མོར་
གསུངས་སོ། །དེ་ནས་ནང་གི་སྒྲུབ་པ་པོས་ཆོས་ཁ་ཏོན་བྱེད་པའི་སྒྲ་དང་།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཆོས་འཆད་པའི་སྒྲ་དང་། ཆོས་ཐེ་ཚོམ་བསྐུལ་བའི་སྒྲ་དང་། ལྷ་རྣམས་ལ་་་་་
བསྟོད་པའི་སྒྲ་དང་། ལྷ་རྣམས་ལ་མཆོད་པའི་སྒྲ་དང་། སྔགས་བརྗོད་པའི་སྒྲ་
དང་། དེ་ལྟར་མདོར་བསྡུས་པ་སོ་སོ་རྣམ་པར་ཤེས་པའི་བྱེ་བྲག་གི་ངོ་བོ་ལྷ་མོར་
གསུངས་སོ། །དེ་ནས་གསང་བའི་ནི་ཐབས་དང་ཤེས་རབ་རོལ་པ་བྱེད་པའི་དུས་
སུ་དབང་པོ་གཉིས་ཀྱི་དབུས་སུ་བྱང་ཆུབ་སེམས་འབྱུང་བའི་སྒྲ་ནི་དེའི་ངོ་བོ་ལྷ་་་་་
མོར་གསུངས་སོ། །དེ་ནས་དོན་དམ་པའི་ནི་བསྒྲུབ་པ་པོས་དངོས་གྲུབ་ཐོབ་པའི་
དུས་སུ་ལྷའི་སྒྲ་གྲུབ་པར་གསུངས་སོ། །དེ་ནས་ངོ་བོ་ཞེས་བྱ་བའི་སྒྲ་ནི་མདུན་དུ་
བཤད་པ་མདོར་བསྡུས་པ་དཀྱིལ་འཁོར་གྱི་དུས་སུ་ཕྱག་ན་རྡོ་རྗེའི་ཤེས་རབ་ཀྱི་སྒྲ་་
རྡོ་རྗེའི་ལྷ་མོར་གསུངས་སོ། །དེ་ནས་དེ་ལྟ་བུ་ཞེས་བྱ་བའི་སྒྲ་ནི་མདུན་དུ་སྨོས་པ་
རྣམ་པ་བཞིའི་བྱེ་བྲག་གཅིག་པུར་གསུངས་སོ། །དེ་ནས་རོ་ཞེས་པའི་སྒྲ་ནི་རྣམ་་
པ་བཞིའི་བྱེ་བྲག་ཏུ་བཤད་པར་བྱ་སྟེ། ཕྱི་དང་ནང་དང་གསང་བ་དང་དོན་དམ་
པའོ༑ །དེ་ལ་ཕྱི་ནི་བཟའ་བ་ཐམས་ཅད་དེ། ཤིང་ཏོག་ལ་སོགས་པ་རྣམས་ཀྱི་
རོའི་བྱེ་བྲག་རྣམ་པར་ཤེས་པ་ལྷ་མོའི་ངོ་བོར་གསུངས་སོ། །དེ་ནས་ནང་གི་ནི་་་
དམ་རྫས་དྲི་ཆེན་ལ་སོགས་པ་བདུད་རྩི་རྣམ་པ་ལྔ་དང་། ཤ་རྣམ་པ་ལྔ་ནི་རོ་་་་
ཐམས་ཅད་སོ་སོར་རྣམ་པར་ཤེས་པའི་བྱེ་བྲག་ལྷ་མོའི་ངོ་བོར་གསུངས་སོ། །དེ་་
ནས་གསང་བའི་ཐབས་དང་ཤེས་རབ་རོལ་པས་བྱུང་བའི་བྱང་ཆུབ་སེམས་ཀྱི་རོ་་་་་
གང་ཡིན་པའི་ངོ་བོ་རོའི་ལྷ་མོར་གསུངས་སོ། །དེ་ནས་དོན་དམ་པའི་སྒྲུབ་པ་་་་
པོས་དངོས་གྲུབ་ཐོབ་པའི་དུས་སུ་ལྷའི་རོ་གྲུབ་པར་གསུངས་སོ། །དེ་ནས་ངོ་བོའི་
སྒྲ་ནི་དེ་ལྟར་མདོར་བསྡུས་ན་འཕགས་པ་སྤྱན་རས་གཟིགས་ཀྱི་དབང་ཕྱུག་གི་ཤེས་
རབ་རོ་རྡོ་རྗེའི་ལྷ་མོར་གསུངས་སོ། །དེ་ནས་དེ་ལྟ་བུ་ཞེས་པ་ནི་མདུན་དུ་སྨོས་པ་
རྣམ་པ་བཞིའི་བྱེ་བྲག་གཅིག་པུར་གསུངས་སོ། །དེ་ནས་རེག་ཞེས་པ་ནི་རྣམ་པ་་


བཞིའི་བྱེ་བྲག་དུ་བཤད་དེ། ཕྱི་དང་ནང་དང་གསང་བ་དང་དོན་དམ་པའོ། །
དེ་ལ་ཕྱི་ནི་གོས་ལ་སོགས་པའི་རྫས་ཇི་སྙེད་པའི་འཇམ་པ་དང་རྩུབ་པ་སོ་སོ་རྣམ་་་
པར་ཤེས་པའི་བྱེ་བྲག་གི་ངོ་བོ་ལྷ་མོར་གསུངས་སོ། །དེ་ནས་ནང་གི་ནི་གཉིས་་་
ཀྱིས་ཐབས་དང་ཤེས་རབ་སོ་སོར་འཁྱུད་པའི་དུས་སུ་བདེ་བའི་རེག་དེ་སོ་སོ་རྣམ་་
པར་ཤེས་པའི་བྱེ་བྲག་ལྷ་མོའི་ངོ་བོར་གསུངས་སོ། །དེ་ནས་གསང་བའི་ནི་ཐབས་
དང་ཤེས་རབ་རོལ་པའི་དུས་སུ་གཉིས་སུ་མེད་དབང་པོ་གཉིས་ཀྱི་རེག་འཇམ་པ་་་
དང་རྩུབ་པའི་ངོ་བོ་དེ་རྣམ་པར་ཤེས་པའི་བྱེ་བྲག་ལྷ་མོའི་ངོ་བོར་གསུངས་སོ། །
དེ་ནས་དོན་དམ་པ་ནི་སྒྲུབ་པ་པོས་དངོས་གྲུབ་ཐོབ་པའི་དུས་སུ་ལྷའི་རེག་འགྲུབ་་
པར་འགྱུར་རོ། །དེ་ནས་ངོ་བོ་ནི་མདོར་བསྡུས་པ་དཀྱིལ་འཁོར་གྱི་དུས་སུ་སྒྲིབ་་
པ་ཐམས་ཅད་རྣམ་པར་སེལ་བའི་ཤེས་རབ་རེག་རྡོ་རྗེ་ལྷ་མོར་གསུངས་སོ། །དེ་་
རས་བ་བ་ས་་་་་ཇི་ཆོས་ཟི་བ་བདག་བ་ཀ་་བ་་་། ས་།།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཀྱི་སེམས་རིགས་སོ་སོའི་ཡེ་ཤེས་ཀྱི་ས་བོན་གྱི་ཡིག་འབྲུས་བྱིན་གྱིས་བརླབས་ཏེ།
ཉིད་ཉིད་ཀྱི་རིགས་ཀྱི་ཁ་དོག་གི་བྱང་ཆུབ་སེམས་སུ་གྱུར་པ་དེའི་ཁ་དོག་དང་་་་་
གཟུགས་སོ་སོར་རྣམ་པར་ཤེས་པའི་བྱེ་བྲག་གི་ངོ་བོ་ལྷ་མོར་གསུངས་སོ། །དེ་་
ནས་དོན་དམ་པའི་ནི་སྒྲུབ་པ་པོས་དངོས་གྲུབ་ཐོབ་པའི་དུས་སུ་གནས་གང་ན་་་་
གནས་པའི་ཁམས་གསུམ་གྱི་གནས་ན་རྫས་ཀྱི་རྣམ་པ་ཡུངས་ཀར་ཙམ་ཡང་མཐོང་
ངོ་། །གཞན་ཡང་སྒྲུབ་པ་པོས་སྔགས་ཀྱི་བྱིན་གྱི་བརླབས་ཀྱིས་སེམས་ཅན་ཐམས་
ཅད་གདུལ་བའི་ཕྱིར། ཡིད་ལས་བྱུང་བའི་སྐུའི་སྤྲུལ་པ་སྣ་ཚོགས་ཀྱི་བྱེ་བྲག་སྤྲུལ་
པར་བྱ་སྟེ། དེ་ལྟར་མདོར་བསྡུས་ནས་དཀྱིལ་འཁོར་གྱི་དུས་སུ་སའི་སྙིང་པོའི་་་་
ཤེས་རབ་གཟུགས་རྡོ་རྗེའི་ལྷ་མོར་གསུངས་སོ། །ངོ་བོ་དང་ལྟ་བུ་ཞེས་བྱ་བའི་སྒྲ་
ནི་གོང་མ་དང་མཐུན་པར་ཤེས་པར་བྱའོ། །དེ་དག་ཐམས་ཅད་སོ་སོ་ཉིད་ཉིད་་
ཀྱི་སྐུ་མདོག་དང་ཞལ་དང་ཕྱག་མཚན་དང་། རྒྱན་ལ་སོགས་པ་དང་། ལྡན་་
པའི་སྐུ་ཚད་རྡུལ་ཕྲ་མོ་དང་མཉམ་པ། སྤྲུལ་ནས་སྤྲོད་པས་སངས་རྒྱས་ཀྱི་ཞིང་་་
ཐམས་ཅད་དུ་ཁྱབ་པར་གྱུར་པ་དེ་དག་སླར་སོ་སོའི་རིགས་ཀྱི་བྱེ་བྲག་གི་དང་པོ་་་་་
གང་ནས་སྤྲོས་པའི་གནས་སུ་བསྡུའོ། །དེའི་འོག་དུ་གཅིག་པུའི་ངོ་བོར་གྱུར་ཏེ་་་
གྱུར་མ་ཐག་ཏུ་རྡོ་རྗེ་དགའ་མ་མཱ་མ་ཀཱིའི་སྐུ་ལ་འདོད་པའི་ཡོན་ཏན་ལྔའི་ལོངས་་
སྤྱོད་ཀྱི་ངོ་བོ་གཉིས་སུ་མེད་པའི་ཚུལ་དུ་སྐུ་ལ་ཐིམ་པར་གྱུར་པར་ཤེས་པར་བྱའོ། །
གནས་པར་གྱུར་ཏོ་ཞེས་པའི་སྒྲ་བཤད་པར་བྱ་སྟེ། ཇི་ལྟར་ཡིན་ན། གནས་་་
པའི་ནི་སོ་སོ་རིགས་ཀྱི་བྱེ་བྲག་རྡུལ་ཕྲ་མོ་དང་མཉམ་པ་སྤྲུལ་ནས་སྤྲོ་བར་མཛད་་་་
པར་གསུངས་ཏེ་བཤད་པར་བྱའོ། །དེ་ལྟར་སྤྲུལ་པའི་སྐུ་མང་པོ་གང་ཡིན་པ་དེ་་
རྣམས་ཉིད་ཉིད་ཀྱི་རིགས་ཀྱི་བྱེ་བྲག་གི་གནས་སུ་བསྡུ་བར་མཛད་དོ། །གཞན་་
ཡང་རིག་པའི་མན་ངག་གིས་བསྟན་པར་བྱ་སྟེ། རིགས་ཀྱི་ལྷ་མོ་བཞི་དང་།


འདོད་པའི་ཡོན་ཏན་ལྔ་དང་བཅས་པའི་མཱ་མ་ཀཱི་སྐུ་ལ་གཅིག་པའི་ངོ་བོར་གནས་་
པར་གྱུར་པར་གསུངས་པ་རྫོགས་སོ།། །།
དེ་ནས་དེ་མ་ཐག་ཏུ་དེ་བཞིན་གཤེགས་པ་རྡོ་རྗེ་མི་བསྐྱོད་པས། དེ་བཞིན་
གཤེགས་པ་ཐམས་ཅད་ཀྱི་བཙུན་མོའི་བྷ་ག་དྲི་མ་མེད་པའི་དམ་ཚིག་ཆེན་པོ་དཀྱིལ་
འཁོར་གྲུ་བཞི་བྱིན་གྱིས་བརླབ་པ་ནི། ཞེས་བྱ་བའི་སྒྲ་བཤད་པར་བྱ་སྟེ། ཇི་་
ལྟར་ཡིན་ན། དེ་ནས་ཞེས་པ་གོང་འོག་གི་དོན་གྱི་མགོ་འདྲེན་པ་དང་སྡུད་པའོ། །
དེ་མ་ཐག་ཏུ་ཞེས་པ་ནི་མདུན་དུ་སྨོས་པའི་མཱ་མ་ཀཱིའི་ངོ་བོ་དམ་ཚིག་ཆེན་པོའི་་་
དཀྱིལ་འཁོར་བྱིན་གྱིས་རློབ་པ་རྟོན་པའོ། །དེ་བཞིན་གཤེགས་པ་རྡོ་རྗེ་མི་སྐྱོད་
པ་ཞེས་བྱ་བའི་སྒྲ་ནི་མདུན་དུ་བཤད་པ་དང་མཐུན་པར་སྦྱར་རོ། །གཞན་ཡང་་
དེ་བཞིན་གཤེགས་པ་མི་བསྐྱོད་པས་མདུན་དུ་སྨོས་པའི་མཉེས་པར་འགྱུར་བའི་་
བརྩོན་འགྲུས་ཀྱིས་ཐུགས་རྡོ་རྗེ་ཆེན་པོའི་ལྕགས་ཀྱུས་ཐུགས་ལ་གནས་པའི་ཡེ་ཤེས་
སེམས་པ་བསྐུལ་བར་མཛད་དེ། སེམས་ཅན་ཐམས་ཅད་ཀྱི་དོན་དུ་རྒྱུད་བཀའ་་
སྩལ་པའི་སྟོན་པ་འབྱུང་བའི་ཕྱིར་དམ་ཚིག་ཆེན་པོའི་དཀྱིལ་འཁོར་ནི་མཱ་མ་ཀཱི་ལ་་
བྱའོ༑ །དེ་ལྟར་དེ་བཞིན་གཤེགས་པ་རྡོ་རྗེ་མི་བསྐྱོད་པ་ཞེས་པའི་སྒྲའི་དོན་དུ་་་
ཤེས་པར་བྱའོ། །དེ་བཞིན་གཤེགས་པ་ཐམས་ཅད་ཀྱི་བཙུན་མོའི་བྷ་ག་ཞེས་པ་ནི།
དེ་བཞིན་གཤེགས་པ་ཐམས་ཅད་ནི་རིགས་རྣམ་པ་ལྔར་གསུངས་སོ། །བཙུན་མོ་
ནི་རོལ་པ་མཛད་པའི་བདེ་བར་གྱུར་པའི་ཟླ་སྟེ། མདུན་དུ་སྨོས་པའི་སངས་རྒྱས་
སྤྱན་ལ་སོགས་པ་ལྷ་མོ་ཐམས་ཅད་མཱ་མ་ཀཱི་སྐུའི་ངོ་བོར་གྱུར་པ་མཱ་མ་ཀཱི། དེ་
བཞིན་གཤེགས་པ་མི་བསྐྱོད་པས་བྱིན་གྱིས་བརླབས་ནས་རོལ་པའི་ཐབས་ཀྱི་སྤྱོད་་
པར་མཛད་པ་དེ་ནི་དེ་བཞིན་གཤེགས་པ་ཐམས་ཅད་ཀྱི་ལྷ་མོ་རྣམས་བྱིན་གྱིས་་་
བརླབས་པར་གྱུར་ལ། དེ་བཞིན་གཤེགས་པ་མི་བསྐྱོད་པས་ལྷ་མོ་ཐམས་ཅད་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བདག་ཉིད་ཀྱི་ངོ་བོ་མཱ་མ་ཀཱིར་བྱིན་གྱིས་བརླབས་པ་ནི། དེ་བཞིན་གཤེགས་པ་་་་
ཐམས་ཅད་ཀྱིས་བྱིན་གྱིས་རློབ་པར་གྱུར་ཏོ། །དེ་ཅིའི་ཕྱིར་ཞེ་ན། དེ་བཞིན་་
གཤེགས་པ་མི་བསྐྱོད་པ་ནི་དེ་བཞིན་གཤེགས་པ་ཐམས་ཅད་དང་གཉིས་སུ་མེད་་་་་
་པའི་བདག་ཉིད་ཡེ་ཤེས་རྣམ་པ་ལྔའི་ངོ་བོའི་སྐུ་ཕྱག་རྒྱར་གནས་པ་སྟེ། དེའི་ཕྱིར་
དེ་བཞིན་གཤེགས་པ་ཐམས་ཅད་ཀྱི་བཙུན་མོའི་སྒྲའི་དོན་དུ་ཤེས་པར་བྱའོ། །བྷ་
ག་ཞེས་པ་ནི་ཐབས་དང་ཤེས་རབ་རོལ་པ་བྱ་བ་དང་། བྱང་ཆུབ་སེམས་འབྱུང་་
བའི་གནས་གསང་བའི་ཕྱག་རྒྱར་གསུངས་སོ། །གྲུ་བཞི་ཞེས་པ་ནི། མཱ་མ་ཀཱིའི་
བྷ་ག་དེ་ནི་ལྷ་མོ་བཞིའི་བྷ་ག་དང་གཉིས་སུ་མེད་པ་གཅིག་པའི་ངོ་བོར་གསུངས་སོ།།
ཁྱད་པར་གྱིས་དོན་གྱིས་བཤད་པར་བྱ་སྟེ། ཇི་ལྟར་ཡིན་ན། བྷ་གའི་སྲ་བ་ནི་
སངས་རྒྱས་སྤྱན་གྱི་ངོ་བོར་གསུངས་སོ། །བྷ་གའི་གཤེར་བ་ནི་མཱ་མ་ཀཱིའི་ངོ་བོར་
གསུངས་སོ། །བྷ་གའི་དྲོ་བ་ནི་ན་བཟའ་དཀར་མོའི་ངོ་བོར་གསུངས་སོ། །བྷ་
གའི་བསྐྱོད་པ་ནི་དམ་ཚིག་སྒྲོལ་མའི་ངོ་བོར་གསུངས་སོ། །གཞན་ཡང་གྲུ་བཞིའི་
དོན་བཤད་པར་བྱ་སྟེ། ཇི་ལྟར་ཡིན་ན། ཐབས་དང་ཤེས་རབ་རོལ་པ་བྱེད་་་
པའི་དུས་སུ་དབང་པོ་གཉིས་མཉམ་པར་སྦྱོར་བ་ནི། སངས་རྒྱས་སྤྱན་ནོ། །
དབང་པོ་གཉིས་བདེ་བས་བསྐྱོད་པར་མཛད་པ་ནི་མཱ་མ་ཀཱིའོ། །བྱང་ཆུབ་སེམས་
འོད་དུ་ཞུ་བའི་དུས་སུ་བདེ་བ་ཆེན་པོར་གྱུར་པ་ནི་ན་བཟའ་དཀར་མོའོ། །དེ་་་
ལྟར་བསྐྱོད་པ་དང་བརྐྱང་བ་དང་། བསྐུམ་པ་དང་། གསང་བའི་རོལ་པས་་་
གྲུབ་པའི་འབྲས་བུའི་ངོ་བོ་ནི་དམ་ཚིག་སྒྲོལ་མ་སྟེ། དེ་དག་མདོར་བསྡུས་པ་གྲུ་་
བཞིའི་དོན་དུ་ཤེས་པར་བྱའོ། །དེ་ནས་དྲི་མ་མེད་པ་ཞེས་པ་ནི། ཐོག་མ་མེད་
པ་ནས་དུས་ཐམས་ཅད་དུ་མ་རིག་པ་དང་། ཉོན་མོངས་པའི་སྡིག་པའི་དྲི་མ་་་་
རྣམས་དང་བྲལ་བ་དང་། མ་གོས་པ། ཡེ་ཤེས་རྣམ་པ་ལྔའི་ངོ་བོ་ཡིན་པས།


དག་པ་དྲི་མ་མེད་པར་གསུངས་སོ། །དེ་ནས་དམ་ཚིག་ཆེན་པོའི་ཞེས་པ་ནི།
དེ་བཞིན་གཤེགས་པ་ཐམས་ཅད་ཀྱི་བདག་པོ་ཡབ་རྡོ་རྗེ་སེམས་དཔའ་མི་བསྐྱོད་པ་
དེས༑ སེམས་ཅན་མ་ལུས་པའི་དོན་གྱི་ཕྱིར། བདག་པོ་ཡབ་རྒྱུད་བཀའ་སྩལ་
པའི་སྟོན་པ་བྱང་ཆུབ་སེམས་རྡོ་རྗེའི་ཡབ་མི་བསྐྱོད་པའི་ཤེས་རབ་ཀྱི་ལྷ་མོ་དང་།
བྱང་ཆུབ་སེམས་རྡོ་རྗེ་འབྱུང་བའི་ཡུམ་མཱ་མ་ཀཱི་ལ་ཆེན་པོའི་སྒྲའི་དོན་དུ་གསུངས་སོ། །
དེ་ནས་དམ་ཚིག་ཞེས་པ་ནི། མི་བསྐྱོད་པའི་སྐུ་ལ་གནས་པའི་བྱང་ཆུབ་སེམས་་་
འབྱུང་བར་མཛད་པ་མཱ་མ་ཀཱི་ལ་དམ་ཚིག་གི་སྒྲའི་དོན་དུ་གསུངས་སོ། །དེ་ནས་
དཀྱིལ་འཁོར་ཞེས་པ་ནི་མཱ་མ་ཀཱི་གསང་བའི་ཕྱག་རྒྱ་བྷ་ག་ལ་བྱའོ། །དེ་ནས་བྱིན་
གྱིས་བརླབ་པ་ཞེས་པ་ནི་གཉིས་སུ་མེད་པར་སྐུ་ཕྱག་རྒྱས་རོལ་པ་མཛད་པར་་་་
གསུངས་སོ། །ནི་ཞེས་པ་ནི་གཉིས་ཀའི་ཐུགས་བདེ་བར་གྱུར་པར་གསུངས་སོ། །
གསལ་བ་དེ་ཡི་ངོ་བོ་ཉིད། །སྣ་ཚོགས་གཟུགས་ཀྱིས་ཀུན་ཏུ་ཁྱབ། །སངས་
རྒྱས་སྤྲིན་གྱིས་ཀུན་ཏུ་འཁྲིགས། །མེ་སྟག་འཕྲོ་བ་མང་པོ་འཁྲུག་ཞེས་བྱ་བ་དེའི་་
སྒྲ་བཤད་པར་བྱ་སྟེ། ཇི་ལྟར་ཡིན་ན། གསལ་བ་ཞེས་པ་ནི་དག་པ་དྲི་མ་མེད་
པ༑ ཡེ་ནས་མ་རིག་པ་དང་ཉོན་མོངས་པའི་དྲི་མ་དང་བྲལ་བར་གསུངས་སོ། །
དེའི་ངོ་བོ་ཉིད་ཞེས་པ་ནི། ཡེ་ཤེས་རྣམ་པ་ལྔ་གཉིས་སུ་མེད་པའི་གཟུགས་གཅིག་
པུ་དེ་རང་བཞིན་གྱིས་དག་པའི་དོན་དུ་གསུངས་སོ། །དེ་ནས་སྣ་ཚོགས་གཟུགས་
ཞེས་པ་ནི་མཱ་མ་ཀཱིའི་སྐུ་ལས་ལྷ་མོ་བཞིའི་ཁ་དོག་ཡེ་ཤེས་ཀྱི་འོད་ཟེར་རྣམས་སྤྲོའོ། །
དེ་བཤད་པར་བྱ་སྟེ། སངས་རྒྱས་སྤྱན་གྱི་ཡེ་ཤེས་ཀྱི་འོད་ཟེར་ཁ་དོག་དཀར་པོའོ།།
མཱ་མ་ཀཱིའི་ཡེ་ཤེས་ཀྱི་འོད་ཟེར་ཨིནྡྲ་ནཱི་ལའི་ཁ་དོག་གོ། །ན་བཟའ་དཀར་མོའི་ཡེ་
ཤེས་ཀྱི་འོད་ཟེར་པདྨ་རཱ་ག་འདྲའོ། །དམ་ཚིག་སྒྲོལ་མའི་ཡེ་ཤེས་ཀྱི་འོད་ཟེར་མ་
ར་ཀ་ཏའི་ཁ་དོག་ལྟ་བུ་སྟེ། དེའི་ཚུལ་ལྟ་བུ་གྲངས་མེད་པ་སྤྲིན་སྣ་ཚོགས་སྤྲོ་བར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མཛད་པར་གསུངས་སོ། །ཀུན་ཏུ་ཁྱབ་ཞེས་པ་ནི། དམ་ཚིག་གི་གཞལ་ཡས་་་
ཁང་ངམ་གནས་མཱ་མ་ཀཱི་སྐུ་ལ་ཕྱི་དང་ནང་དང་གསང་བའི་གནས་དེར། མདུན་
དུ་སྨོས་པའི་ཡེ་ཤེས་ཀྱི་འོད་ཟེར་རྣམས་ཀྱིས་སྡུག་པ་མང་བ་འཁྲིགས་ནས་མང་བར་
གསུངས་སོ། །དེ་ནས་སངས་རྒྱས་སྤྲིན་ཚོགས་ཞེས་པ་ནི། སངས་རྒྱས་ནི་རྣམ་
པར་སྣང་མཛད་ལ་སོགས་པ་དེ་བཞིན་གཤེགས་པ་ལྔ་རིམ་པས་དམ་ཚིག་གི་གནས་
སམ། ༑ གཞལ་ཡས་ཁང་དུ་མིང་བཏགས་པ་མཱ་མ་ཀཱི་གཟུགས་ཀྱི་སྐུ། ཕྱི་དང་
ནང་དང་གསང་བ་གསུམ་གྱི་གནས་ཀྱི་གནས་སུ་ཏིལ་འབྲུའི་ཚད་ཀྱི་ཡེ་ཤེས་ཀྱི་ཕྱག་
རྒྱའི་གཟུགས་སྤྲོ་བར་མཛད་པ་འཁྲིགས་པའི་ཚུལ་དུ་གནས་པར་གསུངས་སོ། །
འཁྲིགས་ཞེས་བྱ་བ་ནི་མདུན་དུ་སྨོས་པའི་དོན་དང་མཐུན་ནོ། །མེ་སྟག་འཕྲོ་བ་་
མང་པོ་འཁྲུགས་ཞེས་པ་ནི། མེ་སྟག་ནི་ཡེ་ཤེས་ཀྱི་འོད་ཟེར་འདུས་པ་གོང་བུ་ལྟ་
བུ་མདུན་དུ་སྨོས་པའི་སངས་རྒྱས་ཀྱི་སྐུ་ལས་སྤྲོའོ། །དེ་ཇི་ལྟར་ཡིན་ན། སྡུག་
པ་མང་བ་གྲངས་མེད་པས་ཟླུམ་པོའི་ཚུལ་དུ་བསྐོར་ནས་དེ་བཞིན་གཤེགས་པ་ཉིད་
ཉིད་ཀྱི་སྐུ་ལས་སྤྲོ་ཞིང་གནས་པ་དེ་ནི། ཡེ་ཤེས་ཀྱི་རྒྱན་དུ་གསུངས་སོ། །
གསལ་བ་ལ་སོགས་དཀྱིལ་འཁོར་ལྡན། །དེ་བཞིན་གཤེགས་པ་ཀུན་གྱི་གནས་
ཞེས་བྱ་བ་དེ་སྒྲ་བཤད་པར་བྱ་སྟེ། ཇི་ལྟར་ཡིན་ན། གསལ་བ་ལ་སོགས་པ་
ཞེས་པ་ནི། གསལ་བ་དང་། གཞན་ཡང་དེ་བཞིན་གཤེགས་པའི་དཀྱིལ་་
འཁོར་རྣམས་གསུངས་ཏེ་བཤད་པར་བྱའོ། །གསལ་བའི་དཀྱིལ་འཁོར་ནི་རྣམ་
པར་སྣང་མཛད་ཀྱི་ལྷ་མོ་སངས་རྒྱས་སྤྱན་ལ་བྱའོ། །དེ་ནས་རྡོ་རྗེ་དཀྱིལ་འཁོར་
ནི་ལྷ་མོ་མཱ་མ་ཀཱི་ལ་བྱའོ། །དེ་ནས་པདྨའི་དཀྱིལ་འཁོར་ནི་སྣང་བ་མཐའ་ཡས་ཀྱི་
ལྷ་མོ་ན་བཟའ་དཀར་མོ་ལ་བྱའོ། །དེ་ནས་ལས་ཀྱི་དཀྱིལ་འཁོར་ནི་དོན་གྲུབ་
པའི་ལྷ་མོ་དམ་ཚིག་སྒྲོལ་མ་ལ་བྱའོ། །དེ་དག་མདོར་བསྡུས་པ་མདུན་དུ་སྨོས་


པའི་དོན་དེ་བཞིན་གཤེགས་པ་བཞིའི་ལྷ་མོ་བཞི་གཅིག་པུའི་ཚུལ་རྡོ་རྗེ་དགའ་མ་
དམ་ཚིག་གི་དཀྱིལ་འཁོར་གྱི་ངོ་བོ་མཱ་མ་ཀཱི་དེ་བཞིན་གཤེགས་པ་ཐམས་ཅད་་་་
བཞུགས་པའི་གནས་དང་། སྟོན་པ་བྱང་ཆུབ་སེམས་རྡོ་རྗེ་རྒྱུད་བཀའ་སྩལ་པའི་
གནས་སུ་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་རྒྱུད་བཀའ་
སྩལ་པའི་གནས་སམ། གཞལ་ཡས་ཁང་དེ་ལེའུ་བཞི་པ་ཐུགས་ཀྱི་དཀྱིལ་འཁོར་དུ།
འཕགས་པ་ནཱ་གརྫུ་ནས་གསུངས་པའི་སྒྲ་འདིར་དྲངས་ནས་བཤད་པ་ཇི་ལྟར་ཡིན་
ན༑ ཚད་དང་དབྱིབས་དང་ཁ་དོག་དང་རྒྱན་ནོ། །མི་བསྐྱོད་པ་རྡོ་རྗེས་སྟོན་
པ་བྱང་ཆུབ་སེམས་རྡོ་རྗེའི་སྐུ་དབྱུང་བའི་ཕྱིར། མཱ་མ་ཀཱི་དང་བདེ་བའི་ཐུགས་
ཀྱིས་ཐབས་དང་ཤེས་རབ་རོལ་པ་མཛད་དེ། རྣམ་པར་སྣང་མཛད་ཆེན་པོ་ཟླ་བ་
ལྟ་བུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་སྙིང་པོ་་
བྱང་ཆུབ་སེམས་ས་བོན་ཡིག་འབྲུ་ཧཱུཾ་གིས་བྱིན་གྱིས་བརླབ་པར་མཛད་དེ། བྱང་
ཆུབ་སེམས་རྡོ་རྗེ་མི་སྐྱོད་པའི་ས་བོན་གྱི་ངོ་བོ་མཱ་མ་ཀཱིའི་བྷ་གའི་དབུས་སུ་འོད་དུ་་་་་
ཞུ་བར་གྱུར་ཏེ། དེ་འོད་དུ་ཞུ་མ་ཐག་དུ་དེ་བཞིན་གཤེགས་པ་རྡོ་རྗེ་མི་བསྐྱོད་
པས་ཉིད་ཉིད་ཀྱི་ཤེས་རབ་དམ་ཚིག་གི་དཀྱིལ་འཁོར་དུ་མཚན་བཏགས་པ་མཱ་མ་
ཀཱིའི་སྐུ་ཡེ་ཤེས་ཀྱི་ཡིག་འབྲུ་བྲུ་གྱིས་བྱིན་གྱིས་བརླབ་པར་མཛད་པ་ཡེ་ཤེས་ཀྱི་་་་
གཞལ་ཡས་ཁང་དེ་བཞིན་གཤེགས་པ་ཀུན་གྱི་གནས་གྲུབ་པར་མཛད་དེ། དེའི་
ཚད་ནི་དཔག་ཚད་དཔག་ཚད་འབུམ་ཕྲག་བརྒྱ་ཐམ་པ་ཆུ་ཞེངས་ཡངས་པ་སྟེ།
འོག་ཏུ་དཔག་ཚད་འབུམ་ཕྲག་བརྒྱ། མཐའ་སྐོར་དུ་འབུམ་ཕྲག་སུམ་བརྒྱ་ཐམ་པ།
དེ་ལ་དབྱིབས་ནི་གྲུ་བཞི་པ། སྒོ་བཞི་ཏྭ་ར་ན་བཞི་དང་ལྡན་པ། ཏྭ་ར་ན་་
བཞིའི་སྟེང་ན་མཆོད་རྟེན་བཞིར་གསུངས་སོ། །དེ་ལ་ཁ་དོག་བཞི་ནི་བཤད་པར་
བྱ་སྟེ། ཤར་ཕྱོགས་སངས་རྒྱས་སྤྱན་གྱི་ཁ་དོག་དཀར་པོ། ལྷོ་ཕྱོགས་མཱ་མ་ཀཱིའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཁ་དོག་མཐིང་ཀ །ནུབ་ཕྱོགས་ན་བཟའ་དཀར་མོའི་ཁ་དོག་དམར་པོ། བྱང་
ཕྱོགས་དམ་ཚིག་སྒྲོལ་མའི་ཁ་དོག་ལྗང་གུ། དེའི་དབུས་ཁ་དོག་ཀུན་དང་ལྡན་
པར་གསུངས་སོ། །དེ་ལ་རྒྱན་ནི་མུ་ཏིག་གི་ཕྲེང་བ་དང་། ཤར་བུ་དང་།
དྲིལ་བུ་གཡེར་ཀའི་ཕྲེང་བ་དང་། ཟླ་བའི་ཕྲེང་བ་དང་། བ་དན་གྱི་ཕྲེང་བ་
དང་། ཟླ་བའི་ཕྲེང་བ་དང་། ཉི་མའི་ཕྲེང་བ་དང་། རྡོ་རྗེའི་ཕྲེང་བ་དེ་
བཞིན་དུ་དར་ཕྲེང་དང་བླ་རེ་བྱའོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་
གནས་སུ་ཤེས་པར་བྱའོ། །དེ་ནས་བཅོམ་ལྡན་འདས་དེ་བཞིན་གཤེགས་པ་་
ཐམས་ཅད་ཀྱི་སྐུ་དང་གསུང་དང་། ཐུགས་རྡོ་རྗེའི་བདག་པོ་དེ། དེ་བཞིན་
གཤེགས་པ་ཐམས་ཅད་ཀྱི་དཀྱིལ་འཁོར་ཆེན་པོའི་དབུས་སུ་བྱིན་གྱིས་བརླབས་པར་
གྱུར་ཏོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་
པ་སྟོན་པ་མི་བསྐྱོད་པའི་འོག་ཏུ་བྱང་ཆུབ་སེམས་རྡོ་རྗེ་བསྟན་པའོ། །བཅོམ་ལྡན་
འདས་ཞེས་པ་ནི། མདུན་དུ་སྨོས་པ་དང་མཐུན་པར་སྦྱར་རོ། །དེ་བཞིན་་
གཤེགས་པ་ཐམས་ཅད་ཞེས་པ་ནི། གཙོར་སྨོས་པ་རྣམ་པ་ལྔ་གསུངས་སོ། །སྐུ་
དང་གསུང་དང་ཐུགས་རྡོ་རྗེ་ཞེས་པ་ནི། དེ་བཞིན་གཤེགས་པ་རྣམ་པ་ལྔ་ལ་་་་་
སོགས་པ་དཀྱིལ་འཁོར་གྱི་ལྷ་ཐམས་ཅད་ཀྱི་སྐུ་དང་གསུང་དང་ཐུགས་གཅིག་ལ་
མི་ཕྱེད་པའི་ངོ་བོར་གསུངས་སོ། །རྡོ་རྗེ་ཞེས་པ་ནི་མི་ཟད་པ་དང་བརྟན་པ་དང་
ངེས་པ་དང་། ཀུན་ལ་ཁྱབ་པ་སྟེ། སེམས་ཅན་ཐམས་ཅད་ཀྱི་དོན་གྲུབ་པར་་
བྱེད་པས་དེའི་ཕྱིར་རྡོ་རྗེའི་དོན་དུ་ཤེས་པར་བྱའོ། །བདག་པོ་ཞེས་པ་ནི་མདུན་་
དུ་སྨོས་པའི་དཀྱིལ་འཁོར་གྱི་ལྷ་ཐམས་ཅད་ཀྱི་བདག་པོ་རྒྱལ་པོའི་ཚུལ་དུ་སྟོན་པ་་
བྱང་ཆུབ་ཀྱི་སེམས་རྡོ་རྗེར་གསུངས་སོ། །ཅིའི་ཕྱིར་བདག་པོ་ཡིན་ཞེ་ན། བྱང་
ཆུབ་སེམས་རྡོ་རྗེ་དཀྱིལ་འཁོར་གྱི་ལྷ་ཐམས་ཅད་འབྱུང་བར་མཛད་པ་དང་།


གཞན་ཡང་དེ་བཞིན་གཤེགས་པ་རྣམས་ལ་སོགས་པ་དཀྱིལ་འཁོར་གྱི་ལྷ་ཐམས་
ཅད་དང་། སེམས་ཅན་ཐམས་ཅད་ཀྱི་དོན་དུ་རྒྱུད་བཀའ་སྩལ་པའི་སྟོན་པར་
གསུངས་ཏེ། དེའི་ཕྱིར་བདག་པོའི་དོན་དུ་ཤེས་པར་བྱའོ། །དེ་ནས་དེ་བཞིན་
གཤེགས་པ་ཐམས་ཅད་ཞེས་པ་ནི། མདུན་དུ་བཤད་པ་དང་འདིར་མཐུན་པར་
ཤེས་པར་བྱའོ། །དེ་ནས་དཀྱིལ་འཁོར་གྱི་སྒྲ་ནི་དེ་བཞིན་གཤེགས་པ་ཐམས་ཅད་
ཀྱི་བདག་པོའི་རྒྱུད་བཀའ་སྩལ་པའི་གནས་དཀྱིལ་འཁོར་གྱི་སྒྲར་གསུངས་སོ། །
ཆེན་པོ་ཞེས་པ་ནི་མདུན་དུ་སྨོས་པའི་དོན་དཔག་ཚད་འབུམ་ཕྲག་བརྒྱ་ཐམ་པ་ཆུ་
ཞེང་དུ་ཡངས་པ་རྒྱ་ཆེ་བར་གསུངས་སོ། །དེ་ནས་དབུས་སུ་བྱིན་གྱིས་བརླབ་པར་
འགྱུར་རོ་ཞེས་པའི་སྒྲ་ནི་མདུན་དུ་སྨོས་པའི་གཞལ་ཡས་ཁང་དེའི་དབུས་ཀྱི་ལྟེ་བ་་
ལ་དེ་བཞིན་གཤེགས་པ་རྡོ་རྗེ་མི་བསྐྱོད་པས་བྱང་ཆུབ་སེམས་ལས་བྱང་ཆུབ་སེམས་
རྡོ་རྗེ་ཕྱུང་སྟེ། ཕྱུང་མ་ཐག་ཏུ་དབུས་ཀྱི་དབུས་སུ་རྒྱུད་བཀའ་སྩལ་པའི་ཕྱིར་སྟོན་
པར་གསུངས་སོ། །བྱང་ཆུབ་སེམས་རྡོ་རྗེ་ལ་མདུན་དུ་སྨོས་པའི་མི་བསྐྱོད་པ་ལ་་
སོགས་པ་ལྔ་རྣམས་གཅིག་གི་ངོ་བོར་གྱུར་པར་བསྟན་པར་བྱའོ། །དེ་ནས་དེ་མ་་
ཐག་ཏུ་དེ་བཞིན་གཤེགས་པ་མི་བསྐྱོད་པ་དང་། དེ་བཞིན་གཤེགས་པ་རིན་ཆེན་
ཏོག་དང་། དེ་བཞིན་གཤེགས་པ་ཚེ་དཔག་ཏུ་མེད་པ་དང་། དེ་བཞིན་་་་
གཤེགས་པ་གྲུབ་པ་གདོན་མི་ཐ་བ་དང་། དེ་བཞིན་གཤེགས་པ་རྣམ་པར་སྣང་་་
མཛད་རྣམས་ཞེས་བྱ་བ་དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་མ་་་
ཐག་ཏུ་སྨོས་པའི་དོན་བྱང་ཆུབ་སེམས་རྡོ་རྗེ་འབྱུང་བའི་གནས་ལ་གནས་པས་འོག་
ཏུ་དེ་བཞིན་གཤེགས་པ་ཐམས་ཅད་གཉིས་སུ་མེད་པ་གཅིག་པའི་ངོ་བོར་གྱུར་པར་
གསུངས་སོ། །དེ་ནས་དེ་བཞིན་གཤེགས་པ་རྣམ་པ་ལྔའི་མཚན་གྱི་དོན་ནི་མདུན་
དུ་བཤད་པ་དང་འདིར་མཐུན་པར་སྦྱར་རོ། །བྱང་ཆུབ་སེམས་རྡོ་རྗེ་དེ་བཞིན་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གཤེགས་པའི་ཐུགས་ལ་ཞུགས་ནས་བཞུགས་སོ། །ཞེས་བྱ་བའི་སྒྲ་བཤད་པར་བྱ་
སྟེ༑ བྱང་ཆུབ་སེམས་ཞེས་པ་ནི། དོན་དམ་པ་བྱང་ཆུབ་སེམས་ཀྱི་སེམས་་་་་་་
ཅན་གྱི་ཁམས་ཐམས་ཅད་ཁྱབ་ནས་གནས་པ་དེ་རྡོ་རྗེ་མི་བསྐྱོད་པས་འགྲོ་བའི་དོན་
དུ་ཐབས་དང་ཤེས་རབ་རོལ་པ་མཛད་ནས་བྱང་ཆུབ་སེམས་ཁུ་བའི་ངོ་བོ་འོད་དུ་
ཞུ་བར་མཛད་དེ། དེའི་ཕྱིར་བྱང་ཆུབ་སེམས་ཀྱི་དོན་དུ་ཤེས་པར་བྱའོ། །དེ་
ནས་རྡོ་རྗེ་ཞེས་པ་ནི་བརྟན་པ་དང་། ངེས་པ་དང་བགེགས་གནོད་པ་ཅན་ཐམས་
ཅད་ཀྱིས་གནོད་པར་མི་ནུས་པ་དང་། གྲུབ་ནས་འབྲས་བུ་སྦྱིན་པ་དང་། མི་
འཇིགས་པས་དེའི་ཕྱིར་རྡོ་རྗེའི་དོན་དུ་ཤེས་པར་བྱའོ། །དེ་ནས་དེ་བཞིན་
གཤེགས་པ་ཞེས་པ་ནི། ཐུགས་རྗེ་ཆེན་པོས་འགྲོ་བ་རྣམས་ཀྱི་དོན་དུ་ལོངས་སྤྱོད་
རྫོགས་པའི་སྐུའི་ངོ་བོ་བདེ་བར་བྱོན་པ་དེ་རྒྱུད་བཀའ་སྩལ་པ་རྫོགས་པའི་འོག་དུ་
ཇི་ལྟར་བྱོན་པ་བཞིན་དུ་མདུན་དུ་སྨོས་པའི་གནས་སུ་ཐིམ་པར་གྱུར་པས་དེ་བཞིན་
གཤེགས་པ་ཞེས་བྱའོ། །དེ་ནས་ཐུགས་ལ་ཞུགས་ནས་བཞུགས་སོ་ཞེས་པ་ནི།
ཐུགས་ནི་བྱང་ཆུབ་སེམས་རྡོ་རྗེའི་ཡེ་ཤེས་སེམས་པའི་དབུས་སུ་དེ་བཞིན་གཤེགས་
པ་མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམས་འདུས་ནས་གཅིག་དུ་གྱུར་
ཏེ་འདུག་པར་གསུངས་སོ། །
དེ་ནས་བཅོམ་ལྡན་འདས་བྱང་ཆུབ་སེམས་རྡོ་རྗེ་དེ་བཞིན་གཤེགས་པ།
དེ་བཞིན་གཤེགས་པ་ཐམས་ཅད་ཀྱི་གཞལ་ཡས་ཁང་བྱིན་གྱིས་རློབ་པ་རྡོ་རྗེ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བ་ནི་དེའི་སྒྲ་བཤད་པར་བྱ་
སྟེ་ཇི་ལྟར་ཡིན་ན། དེ་ནས་ཞེས་པ་ནི་འོག་ནས་འབྱུང་བའི་མགོ་འདྲེན་པའོ། །
བཅོམ་ལྡན་འདས་ཞེས་པ་ནི་མདུན་དུ་བཤད་པ་དང་མཐུན་ནོ། །དེ་ནས་བྱང་


ཆུབ་སེམས་རྡོ་རྗེ་དེ་བཞིན་གཤེགས་པ་ཞེས་པ་ནི། བདག་པོ་དང་རྒྱལ་པོར་་་
གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི། མི་བསྐྱོད་
པ་ལ་སོགས་པ་དེ་བཞིན་གཤེགས་པ་ལྔ་ལ་བྱའོ། །དེ་ནས་གཞལ་ཡས་ཁང་བྱིན་
གྱིས་རློབ་པ་ཞེས་པ་ནི། འབྱུང་བའི་ཡུམ་ཡེ་ཤེས་ཀྱི་གཞལ་ཡས་ཁང་གི་ངོ་བོ་
རྒྱུད་བཀའ་སྩལ་པའི་དོན་ཆེད་དུ་བྱིན་གྱིས་བརླབས་པར་གསུངས་སོ། །དེ་ནས་
རྡོ་རྗེ་ཞེས་བྱ་བའི་ཏིང་ངེ་འཛིན་ཞེས་པའི། རྡོ་རྗེ་ནི་ཡེ་ཤེས་རྣམ་པ་ལྔའི་ངོ་བོ་
ཡིག་འབྲུ་ཧཱུཾ་ཐུགས་ཀ་ན་གནས་པའི་ཡེ་ཤེས་སེམས་པ་མེ་མར་ལྟ་བུར་བསྟན་པ་
རབ་ཏུ་འབར་བར་གྱུར་པ་དེ་ལ་རྡོ་རྗེ་ཏིང་ངེ་འཛིན་དུ་གསུངས་སོ། །དེ་ནས་
སྙོམས་པར་ཞུགས་ཞེས་པ་ནི། སེམས་ཅན་ཐམས་ཅད་དེ་བཞིན་གཤེགས་པ་
ཐམས་ཅད་ཀྱིས་བྱིན་གྱིས་བརླབ་པར་མཛད་པས། དེ་བཞིན་གཤེགས་པ་ཐམས་
ཅད་ཀྱི་ངོ་བོ་ཉིད་དུ་གྱུར་པ་ཡེ་ཤེས་སེམས་པར་གྱུར་པར་མཛད་པས་སྙོམས་པར་
ཞུགས་པའི་སྒྲའི་དོན་དུ་ཤེས་པར་བྱའོ། །དེ་ནས་བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་བདག་པོ་སྙོམས་པར་ཞུགས་མ་ཐག་ཏུ། དེ་ནས་ཡང་
ནམ་མཁའི་དབྱིངས་འདི་ཐམས་ཅད་དེ་བཞིན་གཤེགས་པ་ཐམས་ཅད་རྡོ་རྗེའི་ངོ་་
བོའི་ངོ་བོར་གནས་པར་གྱུར་ཏོ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
དེ་ནས་ཞེས་པའི་མདུན་དུ་བཤད་པའི་འོག་ནས་འབྱུང་བའི་མགོ་འདྲེན་ནོ། །
དེ་ནས་བཅོམ་ལྡན་འདས་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེར་གསུངས་སོ།
དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནི། རྣམ་པར་སྣང་མཛད་
ལ་སོགས་པ་དེ་བཞིན་གཤེགས་པ་རྣམ་པ་ལྔར་གསུངས་སྟེ། དེ་རྣམས་ཀྱི་བདག་
པོ་བྱང་ཆུབ་སེམས་རྡོ་རྗེའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ལྔ་་་་་
བྱང་ཆུབ་སེམས་རྡོ་རྗེའི་སྐུ་ལ་གནས་པའོ། །གཞན་ཡང་བྱང་ཆུབ་སེམས་རྡོ་རྗེའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སྐུ་ལས་དེ་བཞིན་གཤེགས་པ་རྣམ་པ་ལྔའི་སྐུ་ཕྱག་རྒྱའི་གཟུགས་ཀྱི་ངོ་བོ་ཕྱུང་ངོ་། །
གཞན་ཡང་དེ་བཞིན་གཤེགས་པ་རྣམ་པ་ལྔའི་ཆེད་དུ་སྨོས་པ་ལ་རྒྱུད་བཀའ་སྩལ་་་
པས་དེའི་ཕྱིར་བདག་པོའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་མ་
ཐག་ཏུ་ཞེས་པ་ནི། མདུན་དུ་བཤད་པ་དང་མཐུན་པར་སྦྱར་རོ། །དེའི་འོག་་
ཏུ་སྤྲུལ་པའི་ཆོ་འཕྲུལ་བསྟན་པར་བྱ་སྟེ། དེ་ནས་ཡང་ནམ་མཁའི་དབྱིངས་འདི་
ཐམས་ཅད་ཞེས་པ། དེ་ནས་ཡང་ཞེས་པ་ནི། ཏིང་ངེ་འཛིན་གྱི་འོག་ཏུ་སྤྲུལ་་
པའི་ཆོ་འཕྲུལ་སྟོན་པར་གསུངས་སོ། །ནམ་མཁའི་དབྱིངས་ཐམས་ཅད་ཞེས་པ་ནི།
རྣམ་པ་གསུམ་གྱི་བྱེ་བྲག་དུ་བཤད་པར་བྱ་སྟེ། ཕྱི་དང་ནང་དང་གསང་བའོ། །
དེ་ལ་ཕྱི་ནི་སྟོང་པའི་ངོ་བོ་མ་ལུས་པ་ལ་བྱའོ། །དེ་ནས་ནང་གི་ནི་མདུན་དུ་སྨོས་
པའི་ཡེ་ཤེས་ཀྱི་གཞལ་ཡས་ཁང་བྱང་ཆུབ་ཀྱི་སེམས་རྡོ་རྗེ་རྒྱུད་བཀའ་སྩལ་པའི་་་་་་
གནས་དེའི་ནང་སྟོང་པའི་ངོ་བོ་ནམ་མཁའི་སྒྲར་གསུངས་སོ། །དེ་ནས་གསང་་་་
བའི་ནི་བྱང་ཆུབ་ཀྱི་སེམས་རྡོ་རྗེའི་ཤེས་རབ་ལྷ་མོ་རྒྱལ་མོ་མཱ་མ་ཀཱིའི་བྷ་ག་དཔག་་་
ཚད་འབུམ་ཕྲག་བརྒྱ་ཐམ་པ། ཡངས་པ་དེ་ནི་ནམ་མཁའི་སྒྲའི་དོན་དུ་གསུངས་
སོ༑ །དེ་ནས་དེ་བཞིན་གཤེགས་པ་ཐམས་ཅད་ཞེས་པ། རྣམ་པར་སྣང་་
མཛད་ལ་སོགས་པ་རྣམ་པ་ལྔ་ཚད་ཏིལ་གྱི་འབྲུ་དང་མཉམ་པ་གྲངས་མེད་པ་རིགས་
རྣམ་པ་ལྔ་སོ་སོའི་སྐུ་མདོག་དང་ཞལ་དང་ཕྱག་དང་། ཕྱག་མཚན་དང་།
རྒྱན་རྣམས་དང་། ཤེས་རབ་མ་འཁྱུད་པར་ལྡན་པ་སྤྲོ་བར་མཛད་པས་ནམ་
མཁའི་དབྱིངས་ཁྱབ་པར་ཡང་གསུངས་སོ། །རྡོ་རྗེའི་ངོ་བོར་ཞེས་པ་ནི་རྡོ་རྗེ་ནི་
དེ་བཞིན་གཤེགས་པ་ཐམས་ཅད་ཀྱི་སྐུ་ལ་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་་
པ་ཡེ་ཤེས་ཀྱི་འོད་ཟེར་དང་། མེ་སྟག་ལྟ་བུ་དང་། འབར་བ་དང་། འོད་་་་
རྣམས་རྒྱུན་ནི་འཆད་པ་གྲངས་མེད་པ་སྤྲིན་བཞིན་དུ་སྤྲོ་བར་མཛད་པའོ།


གནས་པར་གྱུར་ཏོ་ཞེས་པ་ནི། མདུན་དུ་སྨོས་པའི་ནམ་མཁའི་དབྱིངས་རྡོ་རྗེར་
མིང་བཏགས་པ་ཡེ་ཤེས་ཀྱི་འོད་ཟེར་སྤྲོས་པས་སེམས་ཅན་ཐམས་ཅད་བྱིན་གྱིས་་་་
བརླབས་པར་གྱུར་པར་གསུངས་སོ། །དེ་ནས་ནམ་མཁའི་དབྱིངས་ཐམས་ཅད་ན་
གནས་པའི་སེམས་ཅན་ཇི་སྙེད་པ་དེ་དག་ཐམས་ཅད། རྡོ་རྗེ་སེམས་དཔའི་བྱིན་
བརླབས་ཀྱིས། དེ་བཞིན་གཤེགས་པ་ཐམས་ཅད་ཀྱི་བདེ་བ་དང་ཡིད་བདེ་བ་་་་་
ཐོབ་པར་གྱུར་ཏོ་ཞེས་བྱ་བ་ནི། དེ་ནས་ཞེས་པ་ནི་མདུན་དུ་བཤད་པའི་འོག་་་་་
ནས་འབྱུང་བའི་འགོ་འདྲེན་པའོ། །ནམ་མཁའ་ཞེས་པ་ནི་བདེ་སྟེ་བཤད་མི་་་་
དགོས་སོ། །དབྱིངས་ཞེས་པ་ནི་ནམ་མཁའི་གནས་ལ་བྱའོ། །གནས་པ་ཞེས་པ་
ནི༑ སེམས་ཅན་ཐམས་ཅད་འབྱུང་བ་དང་། གནས་པའི་གནས་སུ་གྱུར་པ་
དེ་ལྟར་སེམས་ཅན་ནམ་མཁའི་དབྱིངས་ན་གནས་པའི་སྒྲར་གསུངས་སོ། །དེ་
ཅིའི་ཕྱིར་ཞེ་ན། ནམ་མཁས་འཇིག་རྟེན་གྱི་ཁམས་ཐམས་ཅད་ཁྱབ་ནས་གནས་
པས་སོ། །གང་གནས་པ་དེ་བསྟན་པར་བྱ་སྟེ། དེ་ནས་ཇི་སྙེད་ཞེས་པ་ནི།
ནམ་མཁའི་དབྱིངས་ཇི་སྙེད་མ་ལུས་པ་ལ། འགྲོ་བ་རིགས་དྲུག་གི་སེམས་ཅན་ཇི་
སྙེད་མ་ལུས་པ་གནས་པར་གསུངས་སོ། །སེམས་ཅན་ཐམས་ཅད་ཞེས་པ་ནི་ལྷ་
མན་ཆད་འགྲོ་བ་རིས་དྲུག་གི་སེམས་ཅན་གྱི་སོ་སོ་རིགས་ཀྱི་བྱེ་བྲག་ཐམས་ཅད།
ཡང་ན་སེམས་ཅན་དམྱལ་བ་ཡན་ཆད་མདོར་བསྡུས་པར་གསུངས་སོ། །དེ་ནས་
དེ་བཞིན་གཤེགས་པ་དེ་དག་ཐམས་ཅད་གདོན་པའི་ཐབས་བསྟན་པར་བྱ་སྟེ།
ཇི་ལྟར་ཡིན་ན། དེ་དག་ཐམས་ཅད་རྡོ་རྗེ་སེམས་པའི་བྱིན་གྱི་རླབས་ཀྱིས་ཞེས་པ།
མདུན་དུ་སྨོས་པའི་ནམ་མཁའི་དབྱིངས་ན་གནས་པའི་སེམས་ཅན་ཐམས་ཅད་རྡོ་
རྗེ་སེམས་དཔའི་བྱིན་གྱི་བརླབས་ཀྱིས་བྱིན་གྱིས་བརླབས་པའི་དོན་གསལ་བར་
བཤད་པར་བྱ་སྟེ། ཇི་ལྟར་མདུན་དུ་དེ་བཞིན་གཤེགས་པ་རྡོ་རྗེ་མི་བསྐྱོད་པས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སངས་རྒྱས་དང་བྱང་ཆུབ་སེམས་དཔའ་རྡུལ་ཕྲ་མོ་དང་མཉམ་པ་ནམ་མཁའི་་་་
དབྱིངས་གང་བ་སྤྲོ་བར་མཛད་པ་ཡེ་ཤེས་ཀྱི་འོད་ཟེར་འབར་བ་དེ་དག་སྤྲོས་མ་
ཐག་ཏུ། ལྷ་མན་ཆད་ནས་དམྱལ་བ་ཡན་ཆད་དུ་སེམས་ཅན་ཐམས་ཅད་བྱིན་
གྱིས་བརླབས་ཏེ། ཉིད་ཀྱི་སྐུ་ལ་བསྡུས་ནས་ཐིམ་པར་མཛད་དེ། ཐིམ་པར་
མཛད་མ་ཐག་ཏུ། སངས་རྒྱས་དང་བྱང་ཆུབ་སེམས་དཔའི་ཚོགས་རྣམས་རྡོ་རྗེ་
མི་བསྐྱོད་པའི་སྐུ་ལ་ཇི་ལྟར་བསྡུ་བར་མཛད་པ་དེ་བཞིན་དུ། འདིར་བྱང་ཆུབ་
སེམས་རྡོ་རྗེས་ཐུགས་རྗེ་ཆེན་པོས་རྒྱུད་བཀའ་སྩལ་པའི་དོན་དུ། སེམས་ཅན་་
ཐམས་ཅད་བྱིན་གྱིས་བརླབ་པར་མཛད་པ་བཤད་པར་བྱ་སྟེ། བྱང་ཆུབ་སེམས་
རྡོ་རྗེས་བྱིན་གྱིས་བརླབ་པར་གང་མཛད་པ་དེ་ནི། དེ་བཞིན་གཤེགས་པ་མི་
བསྐྱོད་པ་རྡོ་རྗེ་སེམས་དཔས་བྱིན་གྱིས་བརླབས་པར་གསུངས་སོ། །དེ་ཅིའི་ཕྱིར་
ཞེ་ན། རྡོ་རྗེ་སེམས་དཔས་བྱིན་གྱིས་བརླབས་པ་དེ་ནི། བྱང་ཆུབ་སེམས་ཀྱི་རྡོ་
རྗེ་འབྱུང་བ་དེ་ནི་ཡབ་དང་སྲས་ལྟ་བུའོ། །དེའི་ཕྱིར་དེ་ཐམས་ཅད་རྡོ་རྗེ་སེམས་
དཔའི་བྱིན་གྱིས་བརླབས་པའི་དོན་དུ་ཤེས་པར་བྱ། དེ་བཞིན་གཤེགས་པ་ཐམས་
ཅད་ཀྱི་བདེ་བ་དང་ཡིད་བདེ་བ་ཞེས་པ་ནི། དེ་བཞིན་གཤེགས་པ་ཐམས་ཅད་མི་
བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་བདེ་བ་དང་ཡིད་བདེ་བ་ཞེས་
པ་ནི་འཁོར་བའི་ཚུལ་གྱི་སྐྱེ་བ་དང་ཤི་བའི་སྡུག་བསྔལ་རྣམས་མེད་པར་འགྱུར་རོ། །
ཡང་ན་དོན་དམ་པའི་སྐབས་སུ་ཆོས་ཀྱི་སྐུའི་ངོ་བོར་གནས་པའོ། །ཡང་ན་ཕྱིའི་
བདུད་དགྲ་ཐམས་ཅད་ཀྱི་རིགས་པ་དང་སྒྱུ་མ་དང་སྟོབས་རྣམས་ཕམ་པར་མཛད་
པའོ༑ །ཕམ་པར་མཛད་པའི་འོག་དུ་ཆོས་ཀྱི་དབྱིངས་ཀྱི་གནས་སུ་བདེ་བར་་
གནས་པར་གསུངས་སོ། །གཞན་ཡང་ཀུན་རྫོབ་ཀྱི་ཚུལ་དུ་རྒྱུད་ཐམས་ཅད་ཀྱི་
ནང་དུ་དེ་བཞིན་གཤེགས་པ་རྣམས་ཀྱིས་ཐུགས་རྗེ་ཆེན་པོས་སྣ་ཚོགས་ཀྱི་བྱེ་བྲག་


གིས༑ སེམས་ཅན་ཐམས་ཅད་འཁོར་བ་ལས་འབྱུང་བའི་ཕྱིར་གསང་བའི་་་
དཀྱིལ་འཁོར་བསྐྱེད་པའི་དུས་སུ་ཐབས་དང་ཤེས་རབ་རོལ་པ་མཛད་ནས་བདེ་བ་
མྱོང་བ་དེ་ནི་མདོར་བསྡུས་པ་དེ་བཞིན་གཤེགས་པའི་བདེ་བར་ཤེས་པར་བྱའོ། །
དེའི་བདེ་བ་དེ་སེམས་ཅན་ཐམས་ཅད་ལ་སྦྱར་བར་གསུངས་སོ། །དེ་ནས་ཐོབ་
པར་འགྱུར་རོ་ཞེས་པ་ནི། མདུན་དུ་སྨོས་པའི་བྱང་ཆུབ་སེམས་རྡོ་རྗེས་ནམ་་་
མཁའི་དབྱིངས་དེ་བཞིན་གཤེགས་པ་ཐམས་ཅད་ཀྱིས་གང་བ་སྤྲོ་བར་མཛད་དེ།
དེའི་འོག་ཏུ་དེས་བྱིན་གྱིས་བརླབས་པས་སེམས་ཅན་ཐམས་ཅད་ཀྱིས་བདེ་བ་དང་།
ཡིད་བདེ་བའི་འབྲས་བུ་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པའི་
ངོ་བོ་ཐོབ་པར་གྱུར་པར་ཤེས་པར་བྱའོ།
དེ་ནས་བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ།
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ། དམ་ཚིག་
འབྱུང་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་བྱ་བ།
དེ་ནས་ཞེས་པ་མདུན་དུ་བཤད་པ་འོག་ནས་འབྱུང་བའི་མགོ་འདྲེན་པའོ། །
བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་ཞེས་པ་ནི།
མདུན་དུ་བཤད་པ་དང་འདིར་མཐུན་པར་སྦྱར་རོ། །དེ་བཞིན་གཤེགས་པ་
ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་ལྔར་གསུངས་སོ། །སྐུ་དང་གསུང་
དང་ཐུགས་ཞེས་པ་ནི། དེ་བཞིན་གཤེགས་པ་རྣམ་པ་ལྔ་མི་ཕྱེད་པ་གཅིག་པའི་ངོ་
བོ་སྐུ་དང་གསུང་དང་ཐུགས་ཀྱི་ངོ་བོ་སྟོན་པ་བྱང་ཆུབ་ཀྱི་སེམས་རྡོ་རྗེ་ཉིད་ཀྱི་སྐུ་་་
དང་གསུང་དང་ཐུགས་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་་་་
དང་ཐུགས་འབྱུང་བའི་ས་བོན་གྱི་ངོ་བོར་གསུངས་སོ། །རྡོ་རྗེ་དམ་ཚིག་འབྱུང་བ་


ཀྱི་རྒྱལ་པོ་ཆེན་པོ་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། .
ཞེས་པ་ནི། རྡོ་རྗེ་ནི་ཡེ་ཤེས་རྣམ་པ་ལྔའི་བདག་ཉིད། རྡོ་རྗེ་སེམས་དཔའི་་་་་
སེམས་ཅན་གྱི་དོན་གྱི་ཕྱིར་རོལ་པ་བྱ་བའི་གནས་མཱ་མ་ཀཱིར་གསུངས་སོ། །དམ་་
ཚིག་ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་དུས་དང་།
གཞན་ཡང་སྤྲོ་བ་དང་བསྡུ་བའི་དུས་སུ་འབྱུང་བའི་གནས་ཡུམ་གྱི་ངོ་བོ་མཱ་མ་ཀཱིར་
གསུངས་སོ། །འབྱུང་ཞེས་པ་ནི་བྱང་ཆུབ་ཀྱི་སེམས་རྡོ་རྗེས་སེམས་ཅན་ཐམས་་་་
ཅད་ཀྱི་དོན་གྱི་ཕྱིར། རྒྱུད་བཀའ་སྩལ་པའི་འཁོར་འབྱུང་བའི་ཤེས་རབ། ཡེ་་
ཤེས་སེམས་པའི་གནས་ནས་ས་བོན་ཡེ་ཤེས་ཀྱི་ཡིག་འབྲུ་མཾ་༧ལས་འབྱུང་བར་་་
མཛད་པར་གསུངས་སོ། །རྡོ་རྗེ་ཞེས་བྱ་བའི་ཏིང་ངེ་འཛིན་ཞེས་པ་ནི། མཱ་མ་
ཀཱི་འབྱུང་བའི་དུས་སུ་རིགས་རྣམ་པ་ལྔའི་བྱེ་བྲག་གི་ཁ་དོག་དང་ལྡན་པ། ནམ་་
མཁའི་དབྱིངས་སུ་དང་པོ་ནི་ཡེ་ཤེས་ཀྱི་འོད་ཟེར་རྣམས་སྤྲོ་བར་མཛད་དོ། །དེ་་
ནས་ཡེ་ཤེས་ཀྱི་མེ་སྟག་སྤྲོ་བར་མཛད་དོ། །དེའི་འོག་ཏུ་ཡེ་ཤེས་ཀྱི་འབར་བ་སྤྲོ་་
བར་མཛད། དེའི་འོག་ཏུ་ཡེ་ཤེས་ཀྱི་འོད་སྤྲོ་བར་མཛད། དེའི་འོག་དུ་ཡེ་ཤེས་
སེམས་དཔའ་དེ་བཞིན་གཤེགས་པའི་སྐུ་ཕྱག་རྒྱའི་ངོ་བོ། སྤྲིན་བཞིན་དུ་སྤྲོ་བར་
མཛད་པ་ཡེ་ཤེས་སེམས་པའི་གནས་ནས་རྡོ་རྗེའི་ས་བོན་ཡིག་འབྲུ་ཧཱུཾ་ལས་སྤྲོ་བར་་
མཛད་དོ། །དེ་ལྟར་རྡོ་རྗེའི་དོན་དུ་གསུངས་སོ། །ཏིང་ངེ་འཛིན་ཞེས་པ་ནི་་་་
མདུན་དུ་སྨོས་པའི་ཡེ་ཤེས་ཀྱི་སྤྲོ་བར་མཛད་པ་རྣམས་རྩེ་གཅིག་པས་མཛད་པར་་་
གསུངས་སོ། །སྙོམས་པར་ཞུགས་ནས་ཞེས་པ་ནི། སེམས་ཅན་ཐམས་ཅད་ཀྱི་
དོན་དུ་ནམ་མཁའི་དབྱིངས་ཐམས་ཅད་རྫོགས་པར་སྤྲོ་བར་མཛད་པར་གསུངས་སོ།།
རིག་པའི་སྐྱེས་བུའི་གཟུགས་དེ་དེ་བཞིན་གཤེགས་པ་ཐམས་ཅད་ཀྱི་སྔགས་ཀྱི་བྱིན་
གྱིས་བརླབས་ཀྱིས་བྱིན་གྱིས་བརླབས་ནས་བཞུགས་སོ་ཞེས་པ་ནི། རིག་པ་ཆེན་་
པོ་ནི་རྡོ་རྗེ་རིགས་ཀྱི་ལྷ་མོ་མཱ་མ་ཀཱི་ལ་བྱའོ། །སྐྱེས་བུ་ཞེས་པ་ནི་རྒྱུད་བཀའ་་་


སྩལ་པའི་སྟོན་པ་བྱང་ཆུབ་ཀྱི་སེམས་རྡོ་རྗེ་ལ་བྱའོ། །གཟུགས་དེ་ཞེས་པ་ནི།
ཐབས་དང་ཤེས་རབ་གཉིས་སུ་མེད་པའི་སྐུ་ཕྱག་རྒྱ་སོ་སོར་འཁྱུད་པ་ལ་བྱའོ། །
དེ་བཞིན་གཤེགས་པ་ཐམས་ཅད་ཞེས་པ་ནི། རྣམ་པར་སྣང་མཛད་ལ་སོགས་པ་
རྣམ་པ་ལྔ་ལ་བྱའོ། །སྔགས་ཀྱི་བྱིན་གྱི་བརླབས་ཞེས་པ་ནི། དེ་བཞིན་གཤེགས་
པ་རྣམ་པ་ལྔ་རིམ་པའི་སྔགས་ཀྱིས་རྡོ་རྗེ་རིགས་ཀྱི་ལྷ་མོ་མཱ་མ་ཀཱིའི་གནས་ལྔར་བྱིན་
གྱིས་རླབས་པར་གསུངས་ཏེ། གནས་ལྔ་གང་ཞེ་ན། ནུ་མ་སྤྱི་ཚུགས་བར་དག་
དང་། །ལྟེ་བ་རྐེད་པ་རྐང་རྣམས་སུ། །རྒྱལ་བ་བདག་ཉིད་གསང་ལས་སྐྱེས། །
དེ་ལྟར་གནས་དེ་རྣམས་སུ་སྔགས་རྣམ་པ་ལྔས་བྱང་ཆུབ་སེམས་རྡོ་རྗེས་བྱིན་གྱིས་་
བརླབ་པར་མཛད་དོ། །དེ་ནས་དེ་བཞིན་གཤེགས་པ་རྣམས་ཀྱི་སྔགས་ཀྱི་ཡིག་་
འབྲུ་རྣམས་རིམ་པར་བཀོད་པའི་གནས་བསྟན་པར་བྱ་སྟེ། དང་པོ་སྤྱི་བོའི་་
གཙུག་གི་དཀྱིལ་དུ་རྣམ་པར་སྣང་མཛད་ཀྱི་ཡེ་ཤེས་ཀྱི་ས་བོན་ཡིག་འབྲུ་ཨོཾ་གྱིས་་
བྱིན་གྱིས་བརླབ་པར་མཛད་དོ། །ནུ་མ་བར་དུ་སྣང་བ་མཐའ་ཡས་ཀྱི་ཡེ་ཤེས་ཀྱི་
ས་བོན་ཡིག་འབྲུ་ཨས་བྱིན་གྱིས་བརླབ་པར་མཛད་དོ། །དེའི་འོག་ཏུ་ལྟེ་བ་མན་་
ཆད་ཀྱི་གནས་སུ་རིན་ཆེན་འབྱུང་ལྡན་གྱི་ཡེ་ཤེས་ཀྱི་ས་བོན་ཡིག་འབྲུ་སྭས་བྱིན་
གྱིས་བརླབ་པར་མཛད་དོ། །དེའི་འོག་ཏུ་གསང་བ་རྒྱལ་བའི་སྐྱེ་གནས་བྷ་གའི་་
དབུས་སུ་མི་བསྐྱོད་པའི་ཡེ་ཤེས་ཀྱི་ས་བོན་ཡིག་འབྲུ་ཧཱུཾ་གིས་བྱིན་གྱི་བརླབ་པར་་་
མཛད་དོ། །དེའི་འོག་ཏུ་ཞབས་ཀྱི་མཐིལ་གྱི་འོག་ཏུ་དོན་ཡོད་གྲུབ་པའི་ཡེ་ཤེས་་
ཀྱི་ས་བོན་ཡིག་འབྲུ་ཧས་བྱིན་གྱིས་བརླབ་པར་མཛད་དོ། །དེ་ལྟར་བསྡུས་པ་་་་་
སྔགས་ཀྱིས་བྱིན་གྱིས་བརླབས་པའི་སྒྲའི་དོན་དུ་ཤེས་པར་བྱའོ། །དེ་ནས་གཞན་
ཡང་འཕགས་པ་ཡེ་ཤེས་ཞབས་ཀྱིས་སྔགས་ཀྱིས་བྱིན་གྱིས་བརླབས་པའི་སྒྲ་བཤད་་
པ་འདིར་དྲངས་པ། སྔགས་ནི་ཡིག་འབྲུ་ཧཱུཾ་གི་ངོ་བོ་བྱང་ཆུབ་སེམས་ཉིད་ཀྱི་སྐུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལ་གནས་པ་དེ་འབྱུང་བའི་དོན་ཆེད་དུ་ཤེས་རབ་ལྷ་མོ་མཱ་མ་ཀཱི་བྱིན་གྱིས་བརླབ་་་་
པར་མཛད་པ་དེ་ནི་སྔགས་ཀྱི་རྒྱུད་ལས་ལས་སྣ་ཚོགས་མང་པོ་འགྲུབ་པར་བྱ་བའི་་
ཕྱིར་ཡུམ་དུ་གསུངས་སོ། །དེ་ནས་བྱིན་གྱིས་བརླབས་པའི་སྒྲ་ནི་མདུན་དུ་སྨོས་་
པའི་ཤེས་རབ་ལྷ་མོ་རྡོ་རྗེ་དགའ་མ་མཱ་ཀཱིར་བྱིན་གྱིས་བརླབ་པར་མཛད་པ་དེ།
བྱིན་གྱིས་བརླབས་མ་ཐག་དུ་སྟོན་པ་བྱང་ཆུབ་སེམས་རྡོ་རྗེས་དབང་པོ་གཉིས་་་་་
མཉམ་པར་སྦྱོར་བར་མཛད་པས། འདོད་ཆགས་ཆེན་པོའི་ཐུགས་ཀྱིས་མཱ་མ་ཀཱིར་
བྱིན་གྱིས་བརླབས་ནས་འཁྱུད་པར་མཛད་དེ། ཙུམ་པ་ན་མཛད་དོ། །དེ་ལྟར་
བྱིན་གྱིས་བརླབས་པའི་སྒྲའི་དོན་དུ་ཤེས་པར་བྱའོ། །བཞུགས་ཏེ་ཞེས་པ་ནི།
བྱང་ཆུབ་སེམས་རྡོ་རྗེ་ཤེས་རབ་མཱ་མ་ཀཱི་དང་ལྡན་པར་གཉིས་སུ་མེད་པའི་ཚུལ་་
གྱིས་བདེ་བར་གནས་པ་བཞུགས་པར་གསུངས་སོ། །བྱིན་གྱིས་བརླབས་མ་ཐག་་
དུ་དེ་ནས་བཅོམ་ལྡན་འདས་བྱང་ཆུབ་སེམས་རྡོ་རྗེ་དེ་བཞིན་གཤེགས་པ་ཞལ་་
གསུམ་པའི་ངོ་བོར་དེ་བཞིན་གཤེགས་པ་ཐམས་ཅད་ཀྱིས་གཟིགས་པར་གྱུར་ཏོ། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་བྱིན་གྱིས་བརླབས་
མ་ཐག་དུ་ཞེས་བྱ་བ་ནི། བྱང་ཆུབ་སེམས་རྡོ་རྗེས་མཱ་མ་ཀཱི་ཕྱུང་མ་ཐག་དུ་འཁྱུད་
པར་མཛད་དེ། ཐབས་དང་ཤེས་རབ་ཀྱི་རོལ་པ་མཛད་པའི་ཕྱིར་བྱིན་གྱིས་
བརླབ་པར་མཛད་དོ། །དེ་ནི་སྐད་ཅིག་ཀྱང་མ་ཐོགས་པར་གསུངས་སོ། །དེ་
ནས་ཞེས་པའི་མདུན་དུ་སྨོས་པའི་འོག་ནས་འབྱུང་བའི་མགོ་འདྲེན་པའོ། །
བཅོམ་ལྡན་འདས་ཞེས་པ་ནི། མདུན་དུ་བཤད་པ་དང་འདིར་མཐུན་པར་སྦྱར་རོ།
དེ་ནས་བྱང་ཆུབ་སེམས་རྡོ་རྗེ་ཞེས་པ་ནི་སྟོན་པ་ལ་བྱའོ། །དེ་བཞིན་གཤེགས་པ་
ཞེས་པ་ནི་མདུན་དུ་བཤད་པ་དང་མཐུན་ནོ། །ཞལ་གསུམ་པའི་ངོ་བོར་ཞེས་པ་ནི།
ཞལ་གསུམ་ནི་སྐུ་གསུང་ཐུགས་ཀྱི་རྟགས་སུ་གསུངས་སོ། །ཞལ་གསུམ་གྱི་དོན་་


ཁྱད་པར་གྱིས་བཤད་པར་བྱ་སྟེ། ཞལ་དབུས་མ་རྡོ་རྗེ་སེམས་དཔའ་དང་གཉིས་
སུ་མེད་པའི་མེ་ལོང་ལྟ་བུའི་ཡེ་ཤེས་ཀྱི་ངོ་བོར་གསུངས་སོ། །ཞལ་གཡས་པ་ནི་་་
རྣམ་པར་སྣང་མཛད་དང་གཉིས་སུ་མེད་པ་ཆོས་ཀྱི་དབྱིངས་རྣམ་པར་དག་པའི་ཡེ་
ཤེས་ཀྱི་ངོ་བོར་གསུངས་སོ། །ཞལ་གཡོན་པ་ནི་སྣང་བ་མཐའ་ཡས་དང་གཉིས་སུ་
མེད་པའི་སོ་སོར་རྟོག་པའི་ཡེ་ཤེས་ཀྱི་ངོ་བོར་གསུངས་སོ། །དེ་ལྟར་ཞལ་གསུམ་་
རྣམ་པར་ཐར་པའི་དོན་དུ་ཤེས་པར་བྱའོ། །དེ་བཞིན་གཤེགས་པ་ཐམས་ཅད་་་་
ཞེས་པ་ནི། མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་རིགས་རྣམ་པ་
ལྔ་ཏིལ་གྱི་འབྲུའི་ཚད་ཀྱིས་ནམ་མཁའི་དབྱིངས་རྡོ་རྗེ་ངོ་བོར་བྱ་བ་དང་། གཞན་
ཡང་སེམས་ཅན་ཐམས་ཅད་རྡོ་རྗེ་སེམས་དཔའི་བྱིན་གྱིས་བརླབས་ཀྱི་བདེ་བ་དང་།
ཡིད་བདེ་བ་ཐོབ་པར་བྱ་བའི་ཕྱིར། སྟོན་པ་བྱང་ཆུབ་སེམས་སྤྲོ་བར་མཛད་པའི་
དེ་བཞིན་གཤེགས་པ་དེ་དག་ཐམས་ཅད་ཀྱིས་སྟོན་པ་བྱང་ཆུབ་སེམས་རྡོ་རྗེ་ཞལ་་་
གསུམ་གྱི་ངོ་བོ་ཁ་དོག་དང་། ཕྱག་དང་ཕྱག་མཚན་དང་། རྒྱན་རྣམས་དང་།
ཤེས་རབ་མ་ལྷ་མོ་མཱ་མ་ཀཱི་འཁྱུད་པའི་སྦྱོར་བས་ཟླ་བའི་དཀྱིལ་འཁོར་གྱི་གདན་ལ་
བཞུགས་པ། ཞལ་རྣམས་འཛུམ་པ་མཐོང་བར་གསུངས་སོ། །དེ་ནས་དོན་་་་་
དམ་པར་སྐུ་དང་གསུང་དང་། ཐུགས་རྣམས་ཡེ་ཤེས་རྣམ་པ་ལྔའི་ངོ་བོ་རྡོ་རྗེ་་་་
རིགས་ཀྱི་ས་བོན་གྱི་ཡིག་འབྲུ་ཧཱུཾ་དེ། སེམས་ཅན་གྱི་དོན་གྱི་ཕྱིར་སྐུ་ཕྱག་རྒྱ་ཞལ་
གསུམ་གྱི་ངོ་བོར་གསུངས་སོ། །དེའི་ཁ་དོག་ནི་དཀར་པོ་འོད་གསལ་བ་ཟླ་བ་་་་་
འབུམ་ཕྲག་བརྒྱའི་འོད་དང་མཉམ་པར་གསུངས་སོ། །དེའི་ཕྱག་དྲུག་སྟེ། ཕྱག་
མཚན་ནི། གཡས་དང་པོ་རྡོ་རྗེ། བར་པ་འཁོར་ལོ་རྩིབས་བརྒྱད། ཐ་་
མ་ན་འཛམ་བུ་ནཱ་ད་རིན་རིན་པོ་ཆེ། གཡོན་དང་པོ་དྲིལ་བུ་དང་བཅས་པས་ལྷ་
མོ་མཱ་མ་ཀཱི་འཁྱུད་པར་མཛད། བར་མ་ན་པདྨ་འདབ་བརྒྱད། ཐ་མ་ན་རལ་་


0


རྒྱུད་ཨུད་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གྲིཨུད་པ་ལ་མཐིང་གའི་ཁ་དོག་ལྟ་བུའོ། །དེ་ལྟར་ཕྱག་མཚན་དུ་གསུངས་སོ། །
དེ་ནས་རྒྱན་རྣམས་ནི་ཡེ་ཤེས་ཀྱི་འོད་ཟེར་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་
པ་རིན་པོ་ཆེ་སྣ་ཚོགས་ཀྱི་རྒྱན་གྱིས་སྐུ་ཐམས་ཅད་བརྒྱན་པར་གསུངས་སོ། །དེ་་
ལྟར་མདོར་བསྡུས་པ་སྟོན་པ་བྱང་ཆུབ་སེམས་རྡོ་རྗེ་དེ་བཞིན་གཤེགས་པ་ཐམས་་་་
ཅད་ཀྱིས་ཞལ་གསུམ་གྱི་ངོ་བོར་གཟིགས་པར་ཤེས་པར་བྱའོ། །དེ་ནས་དེ་བཞིན་
གཤེགས་པ་མི་བསྐྱོད་པ་ལ་སོགས་པ། བཅོམ་ལྡན་འདས་ཀྱི་ཐུགས་ཀ་ནས་
ཕྱུང་སྟེ་ཆེད་དུ་བརྗོད་པ་འདི་གསུངས་སོ། །ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ཏུ་སྟོན་པ་བྱང་་་་་
ཆུབ་སེམས་རྡོ་རྗེ་ལ་བསྟོད་པ་བྱེད་པར་བསྟན་ཏོ། །དེ་ནས་དེ་བཞིན་གཤེགས་པ་
མི་བསྐྱོད་པ་ལ་སོགས་པ་ཞེས་པ་ནི། རིགས་རྣམས་ལྔ་ལ་བྱའོ། །དེ་ནས་
བཅོམ་ལྡན་འདས་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ལ་བྱའོ། །ཐུགས་
ཀ་ནས་ཕྱུང་སྟེ་ཞེས་པ་ནི་བྱང་ཆུབ་སེམས་རྡོ་རྗེ་ཉིད་ཀྱི་ཐུགས་ཀ་ཡེ་ཤེས་སེམས་་་་
པའི་དབུས་ནས་ཉིད་ཉིད་ཀྱི་ས་བོན་ཡིག་འབྲུ་ལས་འབྱུང་བར་མཛད་དོ། །དེ་་་
བྱུང་མ་ཐག་ཏུ་ཉིད་ཉིད་ཀྱི་ཁ་དོག་དང་ལྡན་པ་ཞལ་གསུམ་པ། ཕྱག་དྲུག་ཉིད་་
ཉིད་ཀྱི་ཕྱག་མཚན་འཛིན་པ་ཡེ་ཤེས་རིན་པོ་ཆེ་སྣ་ཚོགས་ཀྱི་བྱེ་བྲག་གི་རྒྱན་གྱིས་་་་
བརྒྱན་པ། ཁྱད་པར་གྱི་ཐུགས་དགྱེས་པར། མྱུར་བ་མྱུར་བར་མི་བསྐྱོད་པ་་
ལ་སོགས་པ་དེ་བཞིན་གཤེགས་པ་རྣམ་པ་ལྔ་བྱུང་བར་གསུངས་སོ། །དེ་ནས་ཆེད་
དུ་གླེང་བ་འདི་གསུངས་སོ་ཞེས་པ་ནི། མི་བསྐྱོད་པ་ལ་སོགས་པ་དེ་བཞིན་་
གཤེགས་པ་རྣམ་པ་ལྔ་བྱུང་མ་ཐག་དུ་དབྱངས་སྣ་ཚོགས་ཀྱིས་བྱེ་བྲག་གིས་མགྲིན་་་
གཅིག་སྟོན་པ་བྱང་ཆུབ་སེམས་རྡོ་རྗེ་མཉེས་པར་བྱ་བའི་ཕྱིར་སྣ་ཚོགས་ཀྱི་བྱེ་བྲག་་
གི་བསྟོད་པ་བྱེད་པར་ཤེས་པར་བྱའོ། །ཨེ་མ་སངས་རྒྱས་ཐམས་ཅད་ཀྱི། །


བྱང་ཆུབ་སེམས་ནི་རང་འབྱུང་བ། །དེ་བཞིན་གཤེགས་པ་ཀུན་གྱི་གསང་། །
རབ་ཏུ་མི་རྟོག་གནས་མེད་པའོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་
ཡིན་ན། ཨེ་མའོ་ཞེས་པ་ནི་ཤིན་ཏུ་ངོ་མཚར་ཆེ་བས་གསུངས་སོ། །ཇི་ལྟར་་་་
ཡིན་ན། ངོ་མཚར་ཆེ་བ་ནི་མདུན་དུ་སྨོས་པའི་བྱེ་བྲག་མི་བསྐྱོད་པས་རྗེ་མན་་་་་
ཆད་དང་། བྱང་ཆུབ་སེམས་རྡོ་རྗེ་ཡན་ཆད་དུ་སྣ་ཚོགས་ཀྱི་བྱེ་བྲག་གི་ཡེ་ཤེས་ཀྱི་
སྤྲུལ་པ་སྤྲོ་བ་དང་བསྡུ་བ་མཛད་པ་དེ་ལ་ཨེ་མའོ་གསུངས་སོ། །དེ་ནས་སངས་་་
རྒྱས་ཐམས་ཅད་ཀྱི་ཞེས་པ་ནི། མི་བསྐྱོད་པ་ལ་སོགས་པ་དེ་བཞིན་གཤེགས་པ་་་
རྣམ་པ་ལྔ་ལ་བྱའོ། །དེ་ནས་བྱང་ཆུབ་སེམས་ཞེས་པ་ནི། ཡེ་ཤེས་རྣམ་པ་ལྔའི་
ངོ་བོ་ཐམས་ཅད་ལ་ཁྱབ་པ། ཡེ་ཤེས་ཀྱི་བདུད་རྩི་དེ་ཐབས་དང་ཤེས་རབ་རོལ་་
པར་དབང་པོ་གཉིས་སྦྱོར་བས་མཱ་མ་ཀཱི་བྷ་གའི་དབུས་སུ་བྱུང་བར་མཛད་པ། ཟླ་
བ་ལྟ་བུའི་འོད་གསལ་བ། དག་པ་དྲི་མ་མེད་པ་ཁ་དོག་དཀར་བ་རང་བཞིན་་་་
གྱིས་རྣམ་པར་དག་པ། གསང་བའི་དཀྱིལ་འཁོར་གྱི་ལྷ་རྣམས་བསྐྱེད་པའི་ས་བོན།
གཞན་ཡང་སྒྲུབ་པ་པོ་རྣམས་ལ་དངོས་གྲུབ་བྱེད་པ། རྡོ་རྗེ་ས་བོན་ཡིག་འབྲུ་ཧཱུཾ་
ཐིམ་པར་གྱུར་པའི་ངོ་བོ་དེ་ལ་གསུངས་སོ། །དེ་ནས་རབ་བྱུང་བ་ཞེས་པ་ནི།
མདུན་དུ་སྨོས་པའི་སངས་རྒྱས་དང་བྱང་ཆུབ་སེམས་དཔའ་སྤྲིན་བཞིན་དུ་སྤྲོ་བར་
མཛད་པ། དེ་ནི་བྱང་ཆུབ་སེམས་ཡིག་འབྲུ་ཧཱུཾ་ས་བོན་གྱི་ངོ་བོ་དེ་ལས་ཕྱུང་བར་
མཛད་དོ། །སེམས་ཅན་ཐམས་ཅད་བྱིན་གྱིས་བརླབས་ཏེ། མདུན་དུ་སྨོས་
པའི་ཚུལ་དུ་སེམས་ཅན་ཐམས་ཅད་བྱིན་གྱིས་བརླབས་མ་ཐག་ཏུ། སངས་རྒྱས་
དང་བྱང་ཆུབ་སེམས་དཔའ་རྣམས་དང་གཉིས་སུ་མེད་པའི་ངོ་བོར་ལུས་བརྗེས་་
ནས་སླར་ཕྱུང་སྟེ། འཇིག་རྟེན་གྱི་ཁམས་ཐམས་ཅད་བསྐོར་ནས་སླར་འབྱུང་བའི་
གནས་སུ་འདུས་ཏེ། དེའི་ཕྱིར་རབ་བྱུང་བ་ཞེས་གསུངས་སོ། །དེ་ནས་དེ་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བཞིན་གཤེགས་པ་ཀུན་གྱི་གསང་ཞེས་པ་ནི། དེ་བཞིན་གཤེགས་པ་ནི་མི་་་
བསྐྱོད་པ་ལ་སོགས་པ། དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་རྣམས་་
ཀྱི་གསང་བ་ནི། དོན་དམ་པར་བྱང་ཆུབ་ཀྱི་སེམས་ཡིག་འབྲུ་ཧཱུཾ་དང་གཉིས་སུ་་་
མེད་པ། ཡེ་ཤེས་རྣམ་པ་ལྔའི་ངོ་བོ་དེ་ནི། མདུན་དུ་སྨོས་པའི་སངས་རྒྱས་་་་་་
དང་བྱང་ཆུབ་སེམས་དཔའི་སྤྲུལ་པའི་སྐུ་ཡེ་ཤེས་སེམས་དཔའི་ངོ་བོ་བརྗོད་དུ་མེད་
པ་སྤྲོས་པའི་དུས་སུ་འབྱུང་བའི་ས་བོན་དེ་ནི་དེ་བཞིན་གཤེགས་པ་ཀུན་གྱི་གསང་་
བར་གསུངས་སོ། །གཞན་ཡང་དེ་བཞིན་གཤེགས་པ་ཀུན་གྱི་གསང་ཞེས་པ་་
བཤད་པར་བྱ་སྟེ། དེ་བཞིན་གཤེགས་པ་ཀུན་གྱི་གསང་བ་གང་ཡིན་པ་དེ་ནི་ཉན་
ཐོས་དང་། རང་སངས་རྒྱས་རྣམས་ལ་མི་བསྟན་ཏེ་གསང་བར་མཛད་དོ། །དེ་
ཅིའི་ཕྱིར་ཞེ་ན། ཕྱིན་ཅི་ལོག་གི་རྣམ་པར་རྟོག་པས་བཅིངས་པས། དེའི་ཕྱིར་
དེ་བཞིན་གཤེགས་པ་ཀུན་གྱི་གསང་བར་ཤེས་པར་བྱའོ། །གཞན་ཡང་ཚངས་པ་
ལ་སོགས་པ་ཕྱིའི་ལྷ་རྣམས་དང་། དེའི་བསྟན་པ་ལ་གནས་པའི་སེམས་ཅན་ཆོས་
ཟབ་མོ་མ་རྟོགས་པ་སྐལ་བ་དང་མི་ལྡན་པ་སངས་རྒྱས་ཀྱི་བསྟན་པ་ལ་སྨོད་པར་་
བྱེད་པ། ཕྱིན་ཅི་ལོག་གི་གནོད་པ་སྣ་ཚོགས་བྱེད་པ། སྣོད་དང་མི་ལྡན་པ་་
རྣམས་ལ་མི་བསྟན་པས། དེའི་ཕྱིར་དེ་བཞིན་གཤེགས་པ་ཀུན་གྱི་གསང་བར་་
ཤེས་པར་བྱའོ། །དེ་ནས་རབ་ཏུ་མེ་རྟོགས་ཞེས་པ་ནི། མདུན་དུ་སྨོས་པའི་་
ཉན་ཐོས་དང་། རང་སངས་རྒྱས་ལ་སོགས་པ་དང་། གཞན་ཡང་ཏིང་ངེ་་
འཛིན་ཏིརྟི་ཀ་རྣམས་སྟེ། བློ་དམན་པ་དང་རྣམ་པར་རྟོག་པ་དང་ཕྱིན་ཅི་ལོག་གི་
ཤེས་པ་ཅན་མི་ཟབ་པ་དང་། ཐེག་པ་ཆེན་པོའི་གསང་བའི་ཆོས་ཀྱི་དོན་མ་ཐོས་
མི་ཤེས་པ། མོས་པའི་དད་པ་དང་མི་ལྡན་པ་བཟླས་པ་དང་སྒོམ་པ་ཡེ་ནས་མི་་
བྱེད་པ། བསོད་ནམས་ཀྱི་ཚོགས་དང་བྲལ་བ། སྐལ་བ་དང་མི་ལྡན་པས་རབ་


ཏུ་མི་རྟོགས་པར་གསུངས་སོ། །གནས་མེད་ཞེས་པ་ནི། རང་བཞིན་གྱིས་སྟོང་
པ། དངོས་པོ་མེད་པ་ནི་མ་ཟད་པ། བརྟན་པ་དོན་དམ་པ། གནས་་པ༑
གཅིག་པུ་ལ་མི་གནས་པ། ཡེ་ཤེས་ཐམས་ཅད་ཀྱི་བདག་ཉིད། ཆོས་ཀྱི་སྐུའོ། །
དེའི་ཕྱིར་གནས་མེད་པའི་སྒྲའི་དོན་དུ་ཤེས་པར་བྱའོ། །དེ་ནས་བཅོམ་ལྡན་་་་
འདས་དེ་བཞིན་གཤེགས་པ་ཐམས་ཅད་གཅིག་ཏུ་འདུས་ནས། བཅོམ་ལྡན་་
འདས་རྡོ་རྗེ་རྣམ་པར་སྣང་མཛད་ལ་སོགས་པས། དེ་བཞིན་གཤེགས་པ་ཐམས་་
ཅད་ཀྱི་མཆོད་པ་རྒྱས་པ་སྤྲོ་བ་དེ་ཁོ་ན་ཉིད་དམ་ཚིག་རིན་པོ་ཆེའི་སྤྲིན་གྱིས་མཆོད་
དེ༑ ཕྱག་འཚལ་ནས་འདི་སྐད་ཅེས་གསོལ་ཏོ་ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ཞེས་པ་ནི། མདུན་དུ་བཤད་པ་འོག་ནས་འབྱུང་བ་་
བདག་པོ་མཆོད་པའི་དོན་སྟོན་པར་གསུངས་སོ། །བཅོམ་ལྡན་འདས་ཞེས་པ་ནི་
མདུན་དུ་བཤད་པའི་དོན་དང་འདིར་མཐུན་པར་སྦྱར་རོ། །དེ་ནས་དེ་བཞིན་་་་་
གཤེགས་པ་ཐམས་ཅད་ཞེས་པ། མི་བསྐྱོད་པ་ལ་སོགས་པ་རྣམ་པ་ལྔ་ལ་གསུངས་
སོ༑ །དེ་ནས་གཅིག་དུ་འདུས་ནས་ཞེས་པ་ནི། མི་བསྐྱོད་པ་ལ་སོགས་པ་དེ་་
བཞིན་གཤེགས་པ་ཐམས་ཅད་གནས་གཅིག་ཏུ་འདུས་ནས། བཅོམ་ལྡན་འདས་
བྱང་ཆུབ་སེམས་རྡོ་རྗེ་ལ། དམ་ཚིག་གི་མཆོད་པ་ཆེན་པོ་བྱ་བའི་ཕྱིར། གནས་
གཅིག་ཏུ་འདུས་པའི་སྒྲར་ཤེས་པར་བྱའོ། །དེ་ནས་བཅོམ་ལྡན་འདས་རྡོ་རྗེ་རྣམ་
པར་སྣང་མཛད་ལ་སོགས་པས་ཞེས་པ་ནི། དེ་བཞིན་གཤེགས་པ་རྣམ་པར་སྣང་
མཛད་ལ་སོགས་པ་ཐམས་ཅད་ལ་བྱའོ། །དེ་ནས་དེ་བཞིན་གཤེགས་པ་ཐམས་་་་
ཅད་ཞེས་པ་ནི། བདག་པོ་བྱང་ཆུབ་སེམས་རྡོ་རྗེ་ལ་བྱའོ། །དེ་ནས་མཆོད་པ་
ཞེས་པ་ནི། དེ་བཞིན་གཤེགས་པ་ཐམས་ཅད་ཀྱིས་རྒྱུ་ཡེ་ཤེས་ལས་སྣ་ཚོགས་ཀྱི་བྱེ་
བྲག་གིས་དེ་བཞིན་གཤེགས་པ་ཐམས་ཅད་ཀྱི་བདག་པོ་ལ་མཆོད་པ་མཛད་པར་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གསུངས་སོ། །དེ་ནས་སྤྲོ་བ་ཞེས་པ་ནི་དེ་བཞིན་གཤེགས་པ་ཐམས་ཅད་ཀྱིས་ཉིད་
ཀྱི་སྐུ་ལས་སྤྲོ་བར་མཛད་པར་གསུངས་སོ། །དེ་ནས་དེ་ཁོ་ན་ཉིད་ཞེས་པ་ནི་དེ་་
བཞིན་གཤེགས་པ་ཐམས་ཅད་ཀྱི་སོ་སོའི་ཐུགས་ཀ་ན་ཡེ་ཤེས་སེམས་དཔའ་གནས་
པ་དེ་ལས་ཉིད་ཉིད་ཀྱི་ས་བོན་ལ་དེ་ཁོ་ན་ཉིད་ཅེས་གསུངས་སོ། །དེ་ནས་དམ་་
ཚིག་ཅེས་པ་ནི་ཤེས་རབ་ལྷ་མོ་དང་ལྡན་པར་དགྱེས་པ་ཆེན་པོའི་ཐུགས་ཀྱིས་གསང་
བའི་དབང་པོ་གཉིས་མཉམ་པར་སྦྱར་ནས། བདེ་བའི་རོལ་པ་མཛད་པ་ལ་དམ་
ཚིག་ཅེས་གསུངས་སོ། །དེ་ནས་རིན་པོ་ཆེའི་སྤྲིན་ཞེས་པ་ནི། ཡེ་ཤེས་ཀྱི་་
རིན་པོ་ཆེ་མེ་སྟག་ལྟ་བུ་དང་། ཡེ་ཤེས་ཀྱི་ངོ་བོ་ཁ་དོག་སྣ་ཚོགས་དང་ལྡན་པ།
ཉིད་ཉིད་ཀྱི་རིགས་ཀྱི་བྱེ་བྲག་སྤྲིན་བཞིན་དུ། སྤྲོ་བར་མཛད་པ་ལ་གྲངས་མེད་་
པར་གསུངས་སོ། །དེ་ནས་མཆོད་པ་སྤྲོ་བའི་དོན་གསལ་བར་བཤད་པར་བྱ་སྟེ།
རྣམ་པ་གཉིས་ཏེ། ནང་དང་གསང་བའོ། །དེ་ལ་ནང་གི་ནི་རྡོ་རྗེ་རྣམ་པར་་
སྣང་མཛད་ལ་སོགས་པ་ཐམས་ཅད་ཀྱིས་ཉིད་ཉིད་ཀྱི་ཐུགས་ལ་གནས་པའི་ཡེ་ཤེས་
སེམས་དཔའི་དབུས་ནས་ཉིད་ཉིད་ཀྱི་ས་བོན་ལས་དེ་བཞིན་གཤེགས་པ་སྤྲུལ་ཏེ།
ཉིད་ཉིད་ཀྱི་ས་བོན་ལས་རིམ་པར་ཕྱུང་བའི་སོ་སོའི་ཁ་དོག་དང་ལྡན་པའི་ཡེ་ཤེས་
རིན་པོ་ཆེ་དང་པོའི་ཡེ་ཤེས་སྤྲོ་བར་མཛད། དེའི་འོག་ཏུ་མེ་སྟག་ལྟ་བུའི་སྤྲིན་་་་་
བཞིན་དུ་སྤྲོ་བར་མཛད་དེ། དེ་ལྟར་ནང་གི་སྒྲའི་དོན་དུ་ཤེས་པར་བྱའོ། །དེ་
ནས་གསང་བའི་ནི་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པ་ཐམས་
ཅད་ཀྱིས། ཉིད་ཉིད་ཀྱི་ཤེས་རབ་དང་གཉིས་སུ་མེད་པར་སྐུ་ཕྱག་རྒྱའི་ངོ་བོར་་་
འཁྱུད་ནས་རྡོ་རྗེ་དང་པདྨ་མཉམ་པར་སྦྱར་ནས། ཐབས་དང་ཤེས་རབ་ཀྱི་རོལ་
པས་བྱང་ཆུབ་སེམས་ཆར་བཞིན་དུ་འོད་དུ་ཞུ་བར་མཛད་པ། བྷ་གའི་དབུས་སུ་
རྒྱ་མཚོ་དང་མཉམ་པ། རྡོ་རྗེའི་རླུང་ཆེན་པོས་བསྐྱོད་པས་རླབས་ཀྱི་ཕྲེང་བས་་


འཇིགས་པར་འགྱུར་བ་དེ། དེ་བཞིན་གཤེགས་པ་རྣམས་ཀྱིས་ཉིད་ཉིད་ཀྱི་ཡེ་་་
ཤེས་ཀྱི་ས་བོན་གྱི་ཡིག་འབྲུ་རིམ་པས་བྱང་ཆུབ་སེམས་རྒྱ་མཚོ་ལྟ་བུ་བྱིན་གྱིས་་
བརླབས་ཏེ། བྱིན་གྱིས་བརླབས་མ་ཐག་ཏུ། རིན་པོ་ཆེའི་ངོ་བོ་སྤྲིན་བཞིན་དུ་
སྤྲོ་བར་མཛད་པར་གསུངས་སོ། །དེ་ནས་རིན་པོ་ཆེའི་དོན་གསལ་བར་བཤད་་་་་
པར་བྱ་སྟེ། རྣམ་པར་སྣང་མཛད་ཀྱིས་མཆོད་པའི་རིན་པོ་ཆེ་ཤེལ་དུ་གསུངས་སོ།།
མི་བསྐྱོད་པ་མཆོད་པ་རིན་པོ་ཆེ་ཨིནྡྲ་ནཱི་ལར་གསུངས་སོ། །རིན་པོ་ཆེ་འབྱུང་་་་་
ལྡན་གྱིས་མཆོད་པའི་རིན་པོ་ཆེ་འཛམ་བུ་ནྡར་གསུངས་སོ། །སྣང་བ་མཐའ་ཡས་
ཀྱི་མཆོད་པའི་རིན་པོ་ཆེ་པདྨ་རཱ་གར་གསུངས་སོ། །དོན་ཡོད་གྲུབ་པའི་མཆོད་་་
པའི་རིན་པོ་ཆེ་བཻ་ཌཱུཅཱ་གསུངས་སོ། །དེ་ལྟར་ནང་དང་གསང་བའི་མཆོད་པ་རིན་
པོ་ཆེར་མིང་བཏགས་པ་སྤྲིན་བཞིན་དུ་སྤྲིན་དུ་སྤྲོ་བར་གསུངས་སོ། །མཆོད་དེ་་་
ཞེས་པ་ནི། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་
ཀྱི་སྟོན་པ་བྱང་ཆུབ་སེམས་རྡོ་རྗེ་ལ་ཁྱད་པར་གྱི་མཆོད་པ་ཆེན་པོས་ཐུགས་མཉེས་་
པར་བྱ་བའི་ཕྱིར། མཆོད་པ་བྱས་པར་གསུངས་སོ། །ཕྱག་འཚལ་ཞེས་པ་ནི་་
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱིས་པུས་མོའི་ལྷ་ང་ས་ལ་་་
བཙུགས་ཏེ། ཐལ་མོ་སྦྱར་ནས་སྤྱི་བོས་བཏུད་དེ་ཕྱག་འཚལ་བར་གསུངས་སོ། །
དེ་ནས་འདི་སྐད་ཅེས་གསོལ་ཏོ་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ལ།
རྒྱུད་ཀྱི་རྒྱལ་པོ་དཔལ་གསང་བ་འདུས་པ། སེམས་ཅན་ཐམས་ཅད་ཀྱི་དོན་གྱི་་་་
ཕྱིར་བཤད་པར་གསོལ་བ་བཏབ་པར་ཤེས་པར་བྱའོ། །འདུས་པ་གསང་བ་ལས་
བྱུང་བ། །དེ་བཞིན་གཤེགས་པ་ཀུན་གྱིས་གསང་། །རྡོ་རྗེ་སྙིང་པོ་འདུས་པ་
ཉིད༑ །བཅོམ་ལྡན་འདས་ཀྱིས་བཤད་དུ་གསོལ། །ཞེས་བྱ་བའི་སྒྲ་བཤད་་
པར་བྱ་སྟེ། ཇི་ལྟར་ཡིན་ན། འདུས་པ་ཞེས་བྱ་བ་ནི། དེ་བཞིན་གཤེགས་པ་


ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། لویالو
ཐམས་ཅད་ཀྱི་ཡེ་ཤེས་ཀྱི་ངོ་བོ་ཡིག་འབྲུ་ཧཱུཾ་དེ་བཞིན་གཤེགས་པ་ཐམས་ཅད་ཀྱི་ས་
བོན༑ རྡོ་རྗེ་སེམས་དཔའི་ཡེ་ཤེས་ཀྱི་ས་བོན་གྱི་ཡིག་འབྲུ་དཀྱིལ་འཁོར་གྱི་ལྷ་་
ཐམས་ཅད་འབྱུང་བར་བྱེད་པའི་ས་བོན་གྱི་རྒྱལ་པོའི་ནང་དུ་མཉམ་པར་འདུས་་
པར་མཛད་པར་གསུངས་སོ། །གཞན་ཡང་ཡིག་འབྲུ་ཧཱུཾ་གི་ངོ་བོ་དོན་དམ་པ་བྱང་
ཆུབ་སེམས་ལ་གཉིས་སུ་མེད་པ་མཉམ་པར་འདུས་པ་དེ་ནི། ཆོས་ཀྱི་སྐུ་དང་་
གཉིས་སུ་མེད་པར་མཉམ་པར་འདུས་པར་གསུངས་སོ། །དེ་ནས་གཞན་ཡང་
ཐུགས་རྗེ་ཆེན་པོས་སེམས་ཅན་མ་ལུས་པའི་དོན་གྱི་ཕྱིར། ཆོས་ཀྱི་སྐུ་ཡེ་ཤེས་་
སེམས་དཔའི་ངོ་བོས་སྤྲུལ་པའི་སྐུ་རྡོ་རྗེ་མི་བསྐྱོད་པ་དེ་བཞིན་གཤེགས་པ་ཕྱུང་སྟེ།
དེའི་ཐུགས་ཀ་ན་རྡོ་རྗེ་རིགས་ཀྱི་ཡེ་ཤེས་ཀྱི་ཡིག་འབྲུ། དཀྱིལ་འཁོར་གྱི་ལྷ་ཐམས་
ཅད་འབྱུང་བའི་ས་བོན་གྱི་རྒྱལ་པོ་ཡིག་འབྲུ་ཧཱུཾ་དེ་ནི། དེ་བཞིན་གཤེགས་པ་མི་་
བསྐྱོད་པ་ཉིད་ཀྱི་ཐུགས་ཀའི་ཡེ་ཤེས་སེམས་དཔའི་གཟུགས་ཀྱི་ངོ་བོ་མེ་མར་བཞིན་
དུ་འབར་བ། བརྟན་པ་ཁ་དོག་སྣ་ཚོགས་དང་ལྡན་པ། ཡེ་ཤེས་ཀྱི་འོད་ཟེར་་
འཕྲོ་ཞིང་གསལ་བར་མཛད་པས་མཉམ་པར་འདུས་པར་གསུངས་སོ། །དེ་ནས་་
གཞན་ཡང་དེ་བཞིན་གཤེགས་པ་རྡོ་རྗེ་མི་བསྐྱོད་པས་ཐུགས་རྗེ་ཆེན་པོ་ཐུགས་་་
བསྐྱེད་དེ། སེམས་ཅན་ཐམས་ཅད་ཀྱི་ཉོན་མོངས་པའི་ཕུང་པོ་དེ། བརྗེ་བའི་
ཐབས་མདུན་དུ་སྨོས་པའི་ཡིག་འབྲུ་ཧཱུཾ་གི་ངོ་བོ་ཡེ་ཤེས་སེམས་དཔའི་ཐུགས་ཀ་ན་་
གནས་པ་དེའི་ནང་ནས། མདུན་དུ་སྨོས་པ་མི་བསྐྱོད་པ་དང་། རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཚད་ཏིལ་གྱི་འབྲུ་དང་་་
མཉམ་པ་སྤྲིན་བཞིན་དུ་སྤྲོ་བར་མཛད་པ། ནམ་མཁའི་དབྱིངས་སུ་མཉམ་པར་་
འདུས་པར་གསུངས་སོ། །དེ་བཞིན་དུ་དམ་ཚིག་རྡོ་རྗེ་དང་། སྐུ་རྡོ་རྗེ་ལ་་
སོགས་པ་བྱང་ཆུབ་སེམས་དཔའ་ཐམས་ཅད་ཀྱི་ཚད་རྡུལ་ཕྲ་མོ་དང་མཉམ་པ་་


སྤྲིན་བཞིན་དུ་སྤྲོ་བར་མཛད་པ། སངས་རྒྱས་ཀྱི་ཞིང་ཁམས་མཉམ་པར་འདུས་་
པར་གསུངས་སོ། །དེ་ནས་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་
དང་། བྱང་ཆུབ་སེམས་དཔའ་ཐམས་ཅད་ཀྱིས་ལྷ་མན་ཆད་ནས་དམྱལ་བ་ཡན་
ཆད་ཀྱི་སེམས་ཅན་མ་ལུས་པ་ལ་རེག་པས། བྱིན་གྱིས་བརླབས་ཏེ་ཉིད་ཉིད་ཀྱི་སྐུ་
ལ་གཉིས་སུ་མེད་པའི་ཚུལ་དུ་འདུས་པར་གསུངས་སོ། །གཞན་ཡང་དོན་དམ་པ་
བྱང་ཆུབ་ཀྱི་སེམས་དེ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ལ་གཉིས་སུ་་་་་
མེད་པའི་ངོ་བོར་གནས་པ་དེ་མི་བསྐྱོད་པས། དེ་བཞིན་གཤེགས་པ་ཐམས་ཅད་
ཀྱི་དམ་ཚིག་ཆེན་པོའི་དཀྱིལ་འཁོར་གྲུ་བཞི་ལྷ་མོ་མཱ་མ་ཀཱི་ངོ་བོ་བྱིན་གྱིས་བརླབས་
ཏེ༑ དེ་དང་ཐབས་དང་ཤེས་རབ་ཀྱི་རོལ་པ་མཛད་དེ། མཱ་མ་ཀཱིའི་བྷ་གའི་་
དབུས་སུ། བྱང་ཆུབ་སེམས་ཆར་བཞིན་དུ་ཕབ་པ། སྟོན་པ་བྱང་ཆུབ་སེམས་
རྡོ་རྗེ་བསྐྱེད་པའི་ས་བོན་གྱི་ཡིག་འབྲུ་ཧཱུཾ་དང་གཉིས་སུ་མེད་པར་གྱུར་པ། ཟླ་
བའི་དཀྱིལ་འཁོར་གྱི་ངོ་བོ་མཉམ་པར་འདུས་པར་གསུངས་སོ། །གཞན་ཡང་་
མདུན་དུ་སྨོས་པའི་མཱ་མ་ཀཱི་གསང་བའི་བྷ་གའི་དབུས་ན་གནས་པ་བྱང་ཆུབ་སེམས་
ཟླ་བའི་དཀྱིལ་འཁོར་ལྟ་བུ་ཡེ་ཤེས་ཀྱི་ཡིག་འབྲུ་ཧཱུཾ་གཉིས་སུ་མེད་པའི་ངོ་བོར་ཐིམ་
པར་གྱུར་པའི་ས་བོན་དེ་ལས་བྱང་ཆུབ་སེམས་རྡོ་རྗེ་བསྐྱེད་པ་རིག་པའི་སྐྱེས་བུའི་་
སྐུ་ཕྱག་རྒྱ་དེ་བསྐྱེད་མ་ཐག་ཏུ་དེ་བཞིན་གཤེགས་པ་རྡོ་རྗེ་མི་བསྐྱོད་པས་མདུན་དུ་
སྨོས་པའི་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་ཆེན་པོ་ཤེས་རབ་ལྷ་མོ་
མཱ་མ་ཀཱི་གསང་བའི་བྷ་གའི་དབུས་སུ་བདེ་བའི་གདན་ལ་རྒྱལ་པོ་བཞིན་དུ་བྱིན་
གྱིས་བརླབས་ནས་དབང་བསྐུར་བའི་ཚུལ་དུ་བདེ་བར་བཞུགས་སོ། །དེ་ནས་དེ་
བྱིན་གྱིས་བརླབས་མ་ཐག་ཏུ་བྱང་ཆུབ་སེམས་རྡོ་རྗེ་ཐུགས་རྡོ་རྗེ་དགྱེས་པ་ཆེན་པོས་
མདུན་དུ་སྨོས་པ་ཡབ་ཀྱི་ཚུལ་རྡོ་རྗེ་མི་བསྐྱོད་པ་དང་། རྣམ་པར་སྣང་མཛད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཐུགས་ལ་འདུས་པར་མཛད་དེ།
དེ་འདུས་མ་ཐག་ཏུ། དེ་རྣམས་གཅིག་དུ་ཡེ་ཤེས་རྣམ་པ་ལྔའི་ངོ་བོ་ཡིག་འབྲུ་ཧཱུཾ་
གོང་བུ་ལྟ་བུ་ཡེ་ཤེས་སེམས་དཔའི་མི་གཡོ་བ་བརྟན་པ། མེ་མར་བཞིན་དུ་རབ་་
ཏུ་འབར་བ། རིགས་རྣམ་པ་ལྔའི་རིམ་པའི་ཡེ་ཤེས་ཀྱི་འོད་ཟེར་གྱི་ཕྲེང་བ་འཕྲོ་བ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཆོ་འཕྲུལ་གྱི་སྤྲུལ་པའི་སྐུ་ཡེ་
ཤེས་སེམས་དཔའི་ངོ་བོ་འབྱུང་བའི་གནས་དེར། མཉམ་པར་འདུས་པར་་
གསུངས་སོ། །གཞན་ཡང་སྟོན་པ་བྱང་ཆུབ་སེམས་རྡོ་རྗེས་རྒྱུད་བཀའ་སྩལ་པའི་
ཕྱིར་དང་པོ་ཐུགས་རྗེ་ཆེན་པོ་བསྐྱེད་དེ། མདུན་དུ་སྨོས་པའི་ཉིད་ཀྱི་ཐུགས་ཀ་ན་
གནས་པའི་ཡེ་ཤེས་སེམས་དཔའི་དབུས་ནས་མི་བསྐྱོད་པ་ལ་སོགས་པ་དེ་བཞིན་་
གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་མདུན་དུ་སྨོས་
པའི་ཚུལ་དུ་སྤྲིན་བཞིན་དུ་སྤྲོ་བར་མཛད་དེ། དེ་དག་ནམ་མཁའི་དབྱིངས་སུ་
མཉམ་པར་འདུས་པར་གསུངས་སོ། །གཞན་ཡང་མདུན་དུ་སྨོས་པའི་དེ་བཞིན་་
གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ནམ་མཁའི་་
དབྱིངས་ཀྱི་གནས་སུ། འདུས་མ་ཐག་ཏུ་དེ་དག་གིས་མྱུར་བ་མྱུར་བར་ནམ་་
མཁའི་དབྱིངས་ན་གནས་པའི་ལྷ་མན་ཆད་ནས། དམྱལ་བ་ཡན་ཆད་སེམས་ཅན་
ཐམས་ཅད་ལ་རེག་པས་བྱིན་གྱིས་བརླབས་ཏེ། བྱིན་གྱིས་བརླབས་མ་ཐག་ཏུ་དེ་
བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ཀྱིས་་
བྱམས་པ་ཆེན་པོའི་ཐུགས། ཉིད་ཉིད་ཀྱི་སྐུ་ལ་གཉིས་སུ་མེད་པའི་ཚུལ་གྱིས་་
དཔལ་རྡོ་རྗེ་སེམས་པའི་བདེ་བ་དང་ཡིད་བདེ་བ་ཐོབ་པར་བྱ་བའི་ཕྱིར་མཉམ་པར་
འདུས་པར་གསུངས་སོ། །གཞན་ཡང་སྟོན་པ་བྱང་ཆུབ་སེམས་རྡོ་རྗེ་མདུན་དུ་་་་
སྨོས་པའི་ཡེ་ཤེས་ཀྱི་གཞལ་ཡས་ཁང་གི་དབུས་སུ་རྒྱལ་པོའི་ལོངས་སྤྱོད་ཀྱི་ཚུལ་གྱིས་


བདེ་བའི་གནས་ཀྱི་གདན་ལ་བཞུགས་ཏེ། དེའི་འོག་ཏུ་རིག་པའི་སྐྱེས་བུ་ཆེན་་
པོའི་གཟུགས་ཉིད་ཀྱི་སྐུ་དང་། རིག་པ་ཡེ་ཤེས་ཀྱི་ལྷ་མོ་མཱ་མ་ཀཱི་འཁྱུད་ནས་་་
གནས་པའི་མཱ་མ་ཀཱི་སྐུ་ཕྱག་རྒྱའི་གནས་ལྔར་དེ་བཞིན་གཤེགས་པ་རྣམ་ལྔའི་ཡེ་ཤེས་
ཀྱི་ས་བོན་གྱི་སྔགས་ཀྱི་ཡིག་འབྲུས་བྱིན་གྱིས་བརླབས་པར་མཛད་དེ། བྱིན་་་
གྱིས་བརླབས་མ་ཐག་ཏུ་བྱང་ཆུབ་སེམས་རྡོ་རྗེའི་སྐུ་ཕྱག་རྒྱ་ཞལ་གསུམ་གྱི་ངོ་བོ་སྐུ་
མདོག་དང་ཕྱག་མཚན་དང་། རྒྱན་རྣམས་དང་། གཟི་བརྗིད་ཀྱི་སྐུའི་ཆ་ལུགས་
ཕུན་སུམ་ཚོགས་པ་དང་ལྡན་པ། མདུན་དུ་སྨོས་པའི་དེ་བཞིན་གཤེགས་པ་་་
ཐམས་ཅད་དང་། བྱང་ཆུབ་སེམས་དཔའ་ཐམས་ཅད་སེམས་ཅན་ཐམས་ཅད་་
དང་། གཉིས་སུ་མེད་པའི་སྐུའི་གཟུགས་ཀྱི་ངོ་བོ་ནམ་མཁའི་དབྱིངས་ཀྱི་གནས་
ན་གནས་པ་དེ་རྣམས་ཀྱིས་མཉམ་པར་དུས་གཅིག་ཏུ་སྟོན་པ་བྱང་ཆུབ་ཀྱི་སེམས་རྡོ་
རྗེའི་སྐུ་མཐོང་བར་གྱུར་ཏོ། །དེ་མཐོང་མ་ཐག་ཏུ་མི་བསྐྱོད་པ་ལ་སོགས་པ་དེ་་
བཞིན་གཤེགས་པ་ཐམས་ཅད་སྟོན་པ་བྱང་ཆུབ་སེམས་རྡོ་རྗེས་ཉིད་ཀྱི་ཐུགས་ཀ་ཡེ་
ཤེས་སེམས་པའི་གནས་ནས་ཕྱུང་སྟེ། མདུན་དུ་སྨོས་པའི་ཡེ་ཤེས་ཀྱི་གཞལ་ཡས་
ཁང་ན་གནས་པ་བཅོམ་ལྡན་འདས་བྱང་ཆུབ་སེམས་རྡོ་རྗེའི་མདུན་དུ་ཐལ་མོ་སྦྱར་་
ནས༑ པུས་མོ་གཡས་པ་ས་ལ་བཙུགས་ཏེ། གུས་པར་ཕྱག་འཚལ་ནས་སྣ་་
ཚོགས་ཀྱི་བྱེ་བྲག་གིས་བསྟོད་པ་མཛད་ནས་གནས་པ་མཉམ་པར་འདུས་པར་་་
གསུངས་སོ། །དེ་ལྟར་མདོར་བསྡུས་པ་ཀུན་འདུས་པའི་སྒྲའི་དོན་དུ་ཤེས་པར་་་་
བྱའོ༑ །དེ་ནས་གསང་བ་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེའི་སྐུའི་་་
ཐུགས་ཀ་ན་མདུན་དུ་སྨོས་པའི་ཚུལ་གྱི་ས་བོན་གྱི་ངོ་བོ་ཡིག་འབྲུ་ཧཱུཾ་ཡེ་ཤེས་སེམས་
དཔའ་མེ་མར་བཞིན་དུ་རབ་ཏུ་འབར་བ། བརྟན་པ་དེ་ལས་ཡེ་ཤེས་རྣམ་པ་ལྔ་་
འབྱུང་བ་ཉིད་ཉིད་ཀྱི་རིགས་བྱེ་བྲག་གི་ཁ་དོག་དང་ལྡན་པའི་ཡེ་ཤེས་ཀྱི་འོད་ཟེར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སྤྲིན་བཞིན་དུ་འཕྲོ་སྟེ། དེ་ལྟར་གསང་བའི་ངོ་བོ་དེ་ཉན་ཐོས་དང་། རང་སངས་
རྒྱས་ལ་སོགས་པ་གང་གིས་ཀྱང་མི་མཐོང་བས་དེའི་ཕྱིར་གསང་བར་གསུངས་སོ། །
དེ་ནས་ལས་བྱུང་བ་ཞེས་པ་ནི། བྱང་ཆུབ་སེམས་རྡོ་རྗེས་ཐུགས་རྗེ་ཆེན་པོའི་་་་་
ཐུགས་ཀྱིས་སེམས་ཅན་ཐམས་ཅད་ཀྱི་དོན་གྱི་ཕྱིར། གསང་བའི་ཐུགས་ཀ་ན་ཡེ་
ཤེས་སེམས་དཔའ་གནས་པ་དེ་ལས་སངས་རྒྱས་དང་བྱང་ཆུབ་སེམས་དཔའི་སྐུ་་་་་
ཕྱག་རྒྱ་རྡུལ་ཕྲ་མོའི་ཚད་དང་མཉམ་པ་སྤྲིན་བཞིན་དུ་དཔལ་རྡོ་རྗེ་སེམས་དཔའི་་་
བདེ་བ་དང་ཡིད་བདེ་བ་ཐོབ་པར་བྱ་བའི་ཕྱིར། ཕྱུང་བར་མཛད་པས་དེའི་ཕྱིར།
ལས་བྱུང་བའི་སྒྲའི་དོན་དུ་ཤེས་པར་བྱའོ། དེ་ནས་དེ་བཞིན་གཤེགས་པ་ཀུན་གྱི་
གསང་ཞེས་པ་ནི། དེ་བཞིན་གཤེགས་པ་ཀུན་ནི། མི་བསྐྱོད་པ་ལ་སོགས་པ་་
དེ་བཞིན་གཤེགས་པ་ལྔ་ལ་བྱའོ། །དེ་རྣམས་དོན་དམ་པར་གཅིག་པའི་ངོ་བོ་ཆོས་
ཀྱི་སྐུ་དེ་ནི་སྟོང་པ་དངོས་པོ་མེད་པས། སེམས་ཅན་ཐམས་ཅད་བསོད་ནམས་་
ཀྱི་སྐལ་བ་དང་མི་ལྡན་པའི་སྟོབས་ཀྱིས་མི་མཐོང་སྟེ། དེའི་ཕྱིར་གསང་བའི་་་་
སྒྲའི་དོན་དུ་གསུངས་སོ། །གཞན་ཡང་དོན་དམ་པ་བྱང་ཆུབ་སེམས་ཆོས་ཀྱི་སྐུ་་
དང་གཉིས་སུ་མེད་པའི་ངོ་བོ་སྟོང་པ་དངོས་པོ་མེད་པ་རྫས་ཐམས་ཅད་ལ་ཁྱབ་་་
ནས་གནས་པ་དེ་སེམས་ཅན་གང་གིས་ཀྱང་མི་མཐོང་བས་དེའི་ཕྱིར་གསང་བར་་་
གསུངས་སོ། །གཞན་ཡང་དེ་བཞིན་གཤེགས་པ་མི་དམིགས་པས་སེམས་ཅན་་
ཐམས་ཅད་འཁོར་བའི་རྒྱ་མཚོ་ལས་དབྱུང་བའི་ཕྱིར་ཐུགས་རྗེ་ཆེན་པོ་ཆོས་ཀྱི་སྐུ་་
ལས་བཞེངས་ཏེ་བཞེངས་མ་ཐག་ཏུ་ཉིད་ཀྱི་ཐུགས་ཀ་ན་ཡེ་ཤེས་སེམས་དཔའ་་་
གནས་པའི་དབུས་ནས་སངས་རྒྱས་དང་བྱང་ཆུབ་སེམས་དཔའ་ཡེ་ཤེས་སེམས་་་
དཔའི་གཟུགས་ཀྱི་ངོ་བོ་མང་པོ་སྤྲིན་བཞིན་དུ་སྤྲོ་བར་མཛད་དེ། དེ་རྣམས་ཀྱིས་
མདུན་དུ་སྨོས་པའི་ལྷ་མན་ཆད་ནས་སེམས་ཅན་དམྱལ་བ་ཡན་ཆད་བྱིན་གྱིས་་་་


བརླབས་ཏེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ལ་གཉིས་སུ་མེད་པའི་ངོ་་་
བོར་ཐིམ་པར་མཛད་དེ། ཐོབ་པར་མཛད་པའི་སྐུ་དེ་དངོས་པོ་མེད་དེ་དེའི་ཕྱིར་
གསང་བར་གསུངས་སོ། །གཞན་ཡང་དེ་བཞིན་གཤེགས་པ་རྡོ་རྗེ་མི་བསྐྱོད་པས་
རྒྱུད་བཀའ་སྩལ་པའི་ཕྱིར་སྟོན་པ་བྱང་ཆུབ་སེམས་རྡོ་རྗེའི་སྐུ་བསྐྱེད་པའི་ས་བོན་་་
བྱང་ཆུབ་སེམས་དེ་བཞིན་གཤེགས་པ་ཐམས་ཅད་ཀྱི་དམ་ཚིག་ཆེན་པོའི་དཀྱིལ་་་་་་
འཁོར་གྲུ་བཞི། མདུན་དུ་སྨོས་པའི་མཱ་མ་ཀཱི་སྐུ་ཕྱག་རྒྱའི་གཟུགས་དེ། དེ་བཞིན་་་
གཤེགས་པ་རྡོ་རྗེ་མི་བསྐྱོད་པས་བྱིན་གྱིས་བརླབས་ཏེ། རྡོ་རྗེ་རོལ་པས་བྱང་ཆུབ་་་
སེམས་འོད་དུ་ཞུ་བར་མཛད་པ་མདུན་དུ་སྨོས་པ་བཞིན་དཀར་བའི་ཟླ་བའི་དཀྱིལ་
འཁོར་འདྲ་བ། འོད་ཟེར་སྣ་ཚོགས་ཀྱིས་གསལ་བར་གྱུར་པ། ས་བོན་ཡིག་འབྲུ་ཧཱུཾ་
གིས་བྱིན་གྱིས་བརླབས་པ་གཉིས་སུ་མེད་པའི་གཟུགས་སུ་གྱུར་པའི་ས་བོན་དེ་ལས་་
བྱང་ཆུབ་སེམས་རྡོ་རྗེའི་སྐུ་ཕྱག་རྒྱར་གྱུར་ཏེ། དེ་ནས་བྱང་ཆུབ་སེམས་ཟླ་བའི་
དཀྱིལ་འཁོར་ལྟ་བུ་ཡིག་འབྲུ་ཧཱུཾ་གི་ངོ་བོ་དེ་བྱང་ཆུབ་སེམས་རྡོ་རྗེའི་སྐུ་ལ་ཐིམ་སྟེ།
དངོས་པོ་མེད་པས་དེའི་ཕྱིར་གསང་བའི་སྒྲའི་དོན་དུ་གསུངས་སོ། །གཞན་ཉན་་
ཐོས་དང་རང་སངས་རྒྱས་དང་ས་དང་པོ་ལས་སོགས་པ་ལ་གནས་པའི་བྱང་ཆུབ་་
སེམས་དཔའ་རྣམས་དང་། གཞན་ཡང་འཇིག་རྟེན་གྱི་མེས་པོ་ཚངས་པ་ལ་སོགས་
པ་ལྷ་ཐམས་ཅད་རྣམ་པར་རྟོག་པ་ཆེན་པོ་དང་ལྡན་པའི་བསོད་ནམས་ཆུང་བ། མི་
དགེ་བའི་དབང་གིས་སྡིག་པ་རི་བོ་དང་འདྲ་བ་བསགས་པས། ཆོས་ཐམས་ཅད་ཀྱི་
ངོ་བོ་ཡེ་ཤེས་ཐམས་ཅད་དང་། དངོས་གྲུབ་ཐམས་ཅད་ཀྱི་བདག་ཉིད་སྟོང་པ་ནམ་
མཁའ་ལྟ་བུ་རྫས་ཐམས་ཅད་ལ་ཁྱབ་ནས་གནས་པ་དེ་མི་མཐོང་སྟེ། དེའི་ཕྱིར་་་
གསང་བའི་སྒྲའི་དོན་དུ་ཤེས་པར་བྱའོ།། །།
དེ་ནས་གཞན་ཡང་འཕགས་པ་ན་གརྫུ་ནས་རྒྱུད་ཀྱི་རྒྱལ་པོ་དཔལ་གསང་བ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
འདུས་པ་ཉིད་ཀྱི་འགྲེལ་པ་ཆེན་པོ་མཛད་པ་དེའི་བཞེད་ཀྱི་སྒྲ་འདིར་དྲངས་ནས་་
བཤད་པར་བྱ་སྟེ། ཇི་ལྟར་ཡིན་ན། གསང་བ་ཞེས་པ་ནི་མདུན་དུ་སྨོས་པའི་་
དོན་ཉན་ཐོས་དང་རང་སངས་རྒྱས་དང་སེམས་ཅན་ཐམས་ཅད་ཀྱིས་དོན་དམ་་་
པའི་གསང་བ་ཆོས་ཀྱི་སྐུ་དངོས་པོ་མེད་པ་སྟོང་པ་ནམ་མཁའ་ལྟ་བུ་རྫས་ཐམས་་
ཅད་ལ་ཁྱབ་ནས་གནས་པ་དེ་སུས་ཀྱང་མི་རྟོགས་པས་དེའི་ཕྱིར་དོན་དམ་པའི་་་་
གསང་བ་ཞེས་བྱའོ། །དེ་ནས་དོན་དམ་པའི་འདུས་པའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། ཆོས་ཐམས་ཅད་དང་སངས་རྒྱས་དང་བྱང་ཆུབ་སེམས་པ་་་
ཐམས་ཅད་དང་། ཡེ་ཤེས་ཐམས་ཅད་ཀྱི་དངོས་གྲུབ་ཐམས་ཅད་འབྲས་བུ་ཆོས་
ཀྱི་སྐུ་གཉིས་སུ་མེད་པའི་ངོ་བོ་ཆོས་ཀྱི་དབྱིངས་ཀྱི་གནས་སུ་འདུས་པ་དེའི་ཕྱིར་་་་
དོན་དམ་པའི་འདུས་པའི་དོན་དུ་གསུངས་སོ། །དེ་ནས་ཡེ་ཤེས་ཀྱི་ཚུལ་གྱི་གསང་
བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པའི་ཆོས་ཀྱི་སྐུ་ཡེ་
ཤེས་རྣམ་པ་ལྔའི་བདག་ཉིད་དེ་མི་བསྐྱོད་པ་རྡོ་རྗེ་སྐུ་ལ་ཐུགས་ཀྱི་ངོ་བོ་གསང་བར་
མཛད་པ་དེ། མདུན་དུ་སྨོས་པའི་བསོད་ནམས་ཆུང་བ་དང་། སྐལ་བ་དང་མི་
ལྡན་པའི་དབང་གིས་མི་མཐོང་བས་དེའི་ཕྱིར་ཡེ་ཤེས་ཀྱི་གསང་བར་གསུངས་སོ། །
དེ་ནས་ཡེ་ཤེས་ཀྱི་ཚུལ་གྱི་འདུས་པ་ནི། དེ་བཞིན་གཤེགས་པ་རྡོ་རྗེ་མི་བསྐྱོད་་་་་
པས་ཉིད་ཀྱི་ཐུགས་ཡེ་ཤེས་སེམས་དཔའི་གཟུགས་ཀྱི་ངོ་བོ་དེའི་གནས་ནས་རིགས་
རྣམ་པ་ལྔའི་ཡེ་ཤེས་ཀྱི་འོད་ཟེར་རྣམས་སོ་སོ་རིགས་ཀྱི་བྱེ་བྲག་གི་ཁ་དོག་དང་ལྡན་
པ་སྤྲིན་བཞིན་དུ་སྤྲོ་བར་མཛད་དེ། དེའི་འོག་དུ་ཡེ་ཤེས་ཀྱི་འོད་ཟེར་རྣམས་ལས་
སངས་རྒྱས་དང་བྱང་ཆུབ་སེམས་དཔའི་སྐུའི་སྤྲུལ་པ་ཡེ་ཤེས་སེམས་དཔའི་གཟུགས་
ཀྱི་ངོ་བོ་སྤྲིན་བཞིན་དུ་མདུན་དུ་སྨོས་པའི་ནམ་མཁའི་དབྱིངས་ཀྱི་གནས་སུ་མངའ་
བ་སྡུག་པ་ཚུལ་དུ་འདུག་པར་མཛད་པས་དེའི་ཕྱིར་ཡེ་ཤེས་ཀྱི་ཚུལ་གྱི་འདུས་པའི་་


། རྒྱུད། ཡུའི་
དོན་དུ་གསུངས་སོ། །དེ་ནས་ཐུགས་རྗེའི་ཚུལ་གྱི་གསང་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། མདུན་དུ་སྨོས་པའི་ནམ་མཁའི་དབྱིངས་ཀྱི་གནས་དང་།
སངས་རྒྱས་ཀྱི་ཞིང་དུ་སངས་རྒྱས་དང་བྱང་ཆུབ་སེམས་དཔའ་རྣམས་ཚད་ཏིལ་་
འབྲུ་དང་མཉམ་པ་སྤྲིན་བཞིན་དུ་ཡང་ན་རྡུལ་ཕྲ་མོ་དང་མཉམ་པ་དེ་དག་ཐམས་་
ཅད་ཀྱི་སྐུ་ཕྱག་རྒྱ་ཉིད་ཉིད་ཐུགས་ཀྱི་གནས་ན་ཡེ་ཤེས་ལྔའི་བདག་ཉིད་ཡིག་འབྲུ་་
ཧཱུཾ་ཡེ་ཤེས་སེམས་དཔའི་མེ་མར་བཞིན་དུ་རབ་ཏུ་འབར་བ། རིགས་རྣམ་པ་ལྔའི་
བྱེ་བྲག་གི་ཁ་དོག་དང་ལྡན་པའི་ཡེ་ཤེས་ཀྱི་འོད་ཟེར་སྤྲིན་བཞིན་དུ་འཕྲོ་སྟེ་གསལ་
བར་གྱུར་པའི་ཡེ་ཤེས་སེམས་དཔའ་དེ་ནི་མདུན་དུ་སྨོས་པའི་ཉན་ཐོས་ལ་སོགས་པ་
ཉོན་མོངས་པ་དང་ལྡན་པ་དེ་དག་ཐམས་ཅད་ཀྱིས། མི་མཐོང་བས་དེའི་ཕྱིར་་་་་
ཐུགས་རྗེ་གསང་བའི་སྒྲའི་དོན་དུ་གསུངས་སོ། །དེ་ནས་ཐུགས་རྗེའི་བྱེ་བྲག་གི་་་
འདུས་པའི་སྒྲ་བཤད་པར་བྱ་སྟེ། མདུན་དུ་སྨོས་པའི་སངས་རྒྱས་དང་བྱང་ཆུབ་
སེམས་དཔའ་བརྗོད་དུ་མེད་པ་དག་གིས། འཇིག་རྟེན་གྱི་ཁམས་ཐམས་ཅད་ན་་
གནས་པའི་སེམས་ཅན་ལྷ་མན་ཆད་དམྱལ་བ་ཡན་ཆད་ཇི་སྙེད་མ་ལུས་པ་རྣམས་ལ་
རེག་ནས་བྱིན་གྱིས་བརླབས་ནས་ཉིད་ཉིད་ཀྱི་སྐུ་ཕྱག་རྒྱའི་ཐུགས་ཀ་ན་གནས་པ་་་
མདུན་དུ་སྨོས་པ་གསང་བར་མཚན་བཏགས་པའི་ཡེ་ཤེས་སེམས་དཔའ་དེའི་གནས་
སུ་ཉིད་ཀྱི་སྐུ་ལ་གཉིས་སུ་མེད་པར་མཉམ་པར་འདུས་པར་མཛད་པས་དེའི་ཕྱིར་་་
ཐུགས་རྗེའི་འདུས་པའི་སྒྲའི་དོན་དུ་གསུངས་སོ། །དེ་ནས་དམ་ཚིག་གི་ཚུལ་གྱི་་་
གསང་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པའི་སྟོན་པ་
དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ལ་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་་
སེམས་ཡན་ལག་ཐམས་ཅད་ལ་ཁྱབ་ནས་གནས་པ། གསང་བའི་ངོ་བོ་མདུན་དུ་
སྨོས་པའི་ཉན་ཐོས་དང་། རང་སངས་རྒྱས་ལ་སོགས་པ་ཉོན་མོངས་པའི་ཕུང་པོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དང་ལྡན་པའི་སེམས་ཅན་ཐམས་ཅད་ཀྱིས་མི་མཐོང་བས་དེའི་ཕྱིར་དམ་ཚིག་གི་་་་་
གསང་བའི་སྒྲའི་དོན་དུ་གསུངས་སོ། །དེ་ནས་དམ་ཚིག་གི་ཚུལ་གྱི་འདུས་པའི་སྒྲ་
ནི༑ དེ་བཞིན་གཤེགས་པ་རྡོ་རྗེ་མི་བསྐྱོད་པས་མདུན་དུ་སྨོས་པའི་དེ་བཞིན་་་་
གཤེགས་པ་ཐམས་ཅད་ཀྱི་དམ་ཚིག་ཆེན་པོའི་དཀྱིལ་འཁོར་གྲུ་བཞིའི་ངོ་བོ། ལྷ་
མོ་ཐམས་ཅད་དང་གཉིས་སུ་མེད་པའི་བདག་ཉིད་རྡོ་རྗེ་དགའ་མ་ཤེས་རབ་མ་ལྷ་་
མོ་མཱ་མ་ཀཱིས་བྱིན་གྱིས་བརླབས་ཏེ། དེ་དང་ཐབས་དང་ཤེས་རབ་རོལ་པ་མཛད་
དེ༑ འདོད་ཆགས་ཆེན་པོ་དགའ་བའི་ཐུགས་ཀྱིས་ཉིད་ཀྱི་སྐུ་གཉིས་ཀས་མཆོད་
པ་མཛད་པས་མཱ་མ་ཀཱིའི་གསང་བའི་བྷ་གའི་དབུས་སུ། དེ་བཞིན་གཤེགས་པ་་་་་
ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་སྙིང་པོ་ཟླ་བའི་དཀྱིལ་འཁོར་ལྟ་བུ།
བྱང་ཆུབ་སེམས་རྡོ་རྗེ་བསྐྱོད་པའི་ས་བོན་མཉམ་པ་འདུས་པའི་དེའི་ཕྱིར་དམ་་་་་
ཚིག་གིས་འདུས་པའི་སྒྲའི་དོན་དུ་གསུངས་སོ། །དེ་ནས་བྱིན་གྱིས་བརླབས་པའི་
གསང་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པའི་ས་བོན་
ལས་བྱང་ཆུབ་སེམས་རྡོ་རྗེ་ཕྱུང་སྟེ། དེ་ཕྱུང་མ་ཐག་ཏུ་དེ་བཞིན་གཤེགས་པ་རྡོ་་
རྗེ་མི་བསྐྱོད་པས་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་ཆེན་པོ་མཱ་མ་་་
ཀཱིའི་སྐུ་སྐུའི་ཕྱག་རྒྱ་བྷ་ག་དཀྱིལ་འཁོར་གྱི་ངོ་བོའི་དབུས་སུ། རྒྱལ་པོའི་ལོངས་་་
སྤྱོད་ཀྱི་ཚུལ་དུ་དབང་བསྐུར་བར་མཛད་དེ། དབང་བསྐུར་མ་ཐག་ཏུ་དེའི་འོག་
ཏུ་སྟོན་པ་བྱང་ཆུབ་སེམས་རྡོ་རྗེ་དེ་བཞིན་གཤེགས་པ་མི་བསྐྱོད་པ་ལ་སོགས་པས་་
དེ་བཞིན་གཤེགས་པ་ཐམས་ཅད་ཉིད་ཀྱི་ཐུགས་ལ་བསྡུ་བར་མཛད་དེ། དེ་དག་
ཐམས་ཅད་བསྡུས་མ་ཐག་ཏུ་ཡིག་འབྲུ་ཧཱུཾ་གི་ངོ་བོར་གྱུར་ཏེ། མདུན་དུ་སྨོས་པའི་
ཚུལ་གྱི་ཡེ་ཤེས་སེམས་པའི་ངོ་བོ་བརྟན་པ་མེ་མར་བཞིན་དུ་རབ་ཏུ་འབར་བ།
དེ་བཞིན་དུ་རབ་ཏུ་འབར་བ། དེ་བཞིན་གཤེགས་པ་རྣམ་པ་ལྔའི་ཡེ་ཤེས་ཀྱི་འོད་


ཟེར་ཁ་དོག་ལྔ་དང་ལྡན་པ་སྤྲིན་བཞིན་དུ་འཕྲོ་བས། གསལ་བར་གྱུར་པར་་་
གནས་པ་དེ། མདུན་དུ་སྨོས་པའི་ཉན་ཐོས་དང་། རང་སངས་རྒྱས་ལ་སོགས་
པ་ཉོན་མོངས་པའི་ཕུང་པོ་དང་ལྡན་པ་ཐམས་ཅད་ཀྱིས་མ་མཐོང་བས་དེའི་ཕྱིར་་་
བྱིན་གྱིས་བརླབས་པའི་གསང་བའི་སྒྲའི་དོན་དུ་གསུངས་སོ། །དེ་ནས་བྱིན་གྱིས་
བརླབས་པའི་འདུས་པའི་སྒྲ་བཤད་པར་བྱ་སྟེ། ཇི་ལྟར་ཡིན་ན། སྟོན་པ་བྱང་
ཆུབ་ཀྱི་སེམས་རྡོ་རྗེ་ཉིད་ཀྱི་ཐུགས་ལ་གནས་པ་གསང་བའི་ངོ་བོ་ཡེ་ཤེས་སེམས་
དཔའ་དེའི་གནས་ནས། ཐུགས་རྗེ་ཆེན་པོའི་ཐུགས་དགྱེས་པས་སེམས་ཅན་་་་
ཐམས་ཅད་བྱིན་གྱིས་བརླབས་པའི་ཕྱིར་མདུན་དུ་སྨོས་པའི་ཚུལ་དུ་སངས་རྒྱས་་་
དང་། བྱང་ཆུབ་སེམས་དཔའ་ཐམས་ཅད་སྤྲོ་བར་མཛད་དེ། ནམ་མཁའི་་
དབྱིངས་ཀྱི་གནས་སུ་འདུས་པར་མཛད་པར་གསུངས་སོ། །དེའི་འོག་ཏུ་སངས་་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱིས་ནམ་མཁའི་དབྱིངས་ཐམས་ཅད་
ཁྱབ་ནས་གནས་མ་ཐག་ཏུ་ནམ་མཁའི་དབྱིངས་ཐམས་ཅད་ན་ཇི་སྙེད་གནས་པ་་་་་
དང་། འབྱུང་བ་མ་ལུས་པ་ཐམས་ཅད་དེ་བཞིན་གཤེགས་པ་ཐམས་ཅད་དང་།
བྱང་ཆུབ་སེམས་དཔའ་ཐམས་ཅད་ཀྱི་ཡེ་ཤེས་ཀྱི་སྐུ་ཕྱག་རྒྱས་རགས་པས་ཡེ་ཤེས་ཀྱི་
ཕྱག་རྒྱ་ཐོབ་པའི་ཕྱིར་བྱིན་གྱིས་བརླབས་ཏེ་ཉིད་ཀྱི་སྐུ་ལ་ཐིམ་ནས་གཉིས་སུ་མེད་་
པའི་ངོ་བོར་གྱུར་པས་དེའི་ཕྱིར་འདུས་པའི་སྒྲའི་དོན་དུ་གསུངས་སོ། །དེ་ན་་
གཞན་ཡང་བྱིན་གྱིས་བརླབས་པའི་གསང་བའི་སྒྲ་བཤད་པར་བྱ་སྟེ་གང་ཡིན་ན།
མདུན་དུ་སྨོས་པའི་ཚུལ་གྱི་དེ་བཞིན་གཤེགས་པ་ལྔའི་ཡེ་ཤེས་རྣམ་པ་ལྔའི་ངོ་བོ།
ཡིག་འབྲུ་ཧཱུཾ་ཡེ་ཤེས་སེམས་དཔའི་བདག་ཉིད་མདུན་དུ་སྨོས་པའི་ཡོན་ཏན་དང་
ལྡན་པ་དེ་ནི་བྱིན་གྱིས་བརླབས་པའི་གསང་བའི་སྒྲའི་དོན་དུ་གསུངས་སོ། །དེ།་་
ནས་བྱིན་གྱིས་བརླབས་པའི་འདུས་པའི་དོན་བཤད་པར་བྱ་སྟེ། སྟོན་པ་བྱང་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་རྒྱ་འགྲེལ་པ། 
ཆུབ་སེམས་རྡོ་རྗེས་རྒྱུད་བཀའ་སྩལ་པའི་ཕྱིར། མདུན་དུ་དེ་བཞིན་གཤེགས་་་
པ་ཐམས་ཅད་ཀྱི་གཞལ་ཡས་ཁང་གི་དབུས་སུ་ཉིད་ཀྱི་ཐུགས་ཀའི་ཡེ་ཤེས་སེམས་་
དཔའི་གནས་ནས་མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་དང་།
བྱང་ཆུབ་སེམས་པ་ཐམས་ཅད་དང་། གཞན་ཡང་དེ་བཞིན་གཤེགས་པའི་ལྷ་་
མོ་ཐམས་ཅད་དང་། གཞན་ཡང་ཁྲོ་བོའི་རྒྱལ་པོ་བཞི་ལ་སོགས་པ་བྱང་ཆུབ་་་་་
སེམས་རྡོ་རྗེ་ཉིད་ཀྱིས་ཕྱུང་ནས་བྱིན་གྱིས་བརླབས་ཏེ། ཉིད་ཀྱི་འཁོར་གྱི་ཚུལ་དུ་
འདུས་པར་མཛད་པས་དེའི་ཕྱིར་བྱིན་གྱིས་བརླབས་པའི་འདུས་པའི་སྒྲའི་དོན་དུ་་
གསུངས་སོ། །དེ་ལྟར་མདོར་བསྡུས་པ། གསང་བ་འདུས་པ་སྒྲའི་དོན་དུ་ཤེས་
པར་བྱའོ། །དེ་ནས་གཞན་ཡང་འཕགས་པ་རྡོ་རྗེ་རྣོན་པོའི་བཞེད་ཀྱིས་གསང་བ་
འདུས་པའི་དོན་འདིར་སྒྲ་དྲངས་ནས་བཤད་པར་བྱ་སྟེ། དཔལ་རྡོ་རྗེ་སེམས་་་
དཔའི་བླ་ན་མེད་པའི་ཤེས་རབ། རིག་པ་ཐམས་ཅད་ཀྱི་བདག་ཉིད་ཀྱི་ངོ་བོ་དོན་
དམ་པའི་ཚུལ་གྱིས་ཀུན་ལ་བྱམས་པའམ། འཇམ་དཔལ་གྱི་སྐུ་ཕྱག་རྒྱར་གནས་་
པ་དེ་ནི་གསང་བའི་ངོ་བོའི་སྒྲའི་དོན་དུ་གསུངས་སོ། །དེ་ནས་འདུས་པའི་དོན་་
བཤད་པར་བྱ་སྟེ། མདུན་དུ་སྨོས་པའི་བླ་ན་མེད་པའི་ཤེས་རབ་དེར་ཐེག་པ་ཆེན་
པོ་གསང་སྔགས་ཀྱི་ཆོས་ཐམས་ཅད་མཉམ་པར་འདུས་པར་མཛད་པས་དེའི་ཕྱིར་་
འདུས་པའི་སྒྲའི་དོན་དུ་གསུངས་སོ། །གཞན་ཡང་སྡུད་པ་པོའི་ཚུལ་གྱིས་གསང་
བ་འདུས་པའི་སྒྲ་བཤད་པར་བྱ་སྟེ། གསང་བ་ནི་སྡུད་པ་པོ་རྡོ་རྗེ་ཆོས་ཕྱག་ན་རྡོ་
རྗེའི་སྐུ་ལ་གནས་པའི་བླ་ན་མེད་པའི་ཤེས་རབ། ཟབ་པ་ཆོས་ཐམས་ཅད་ཀྱི་དོན་
ནི་བརྗེད་པའི་ངོ་བོ་དཔལ་རྡོ་རྗེ་སེམས་དཔས་ཡེ་ཤེས་ཀྱིས་བྱིན་གྱིས་བརླབས་ནས།
དེ་ནི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱིས་མི་ཤེས་མི་མཐོང་བས་དེ་
ལྟ་བུའི་ཤེས་རབ་བཤད་པ་སྟེ། སྡུད་པ་པོའི་གསང་བའི་ཚུལ་གྱིས་སྒྲའི་དོན་དུ་་་


གསུངས་སོ། །དེ་ནས་འདུས་པའི་དོན་བཤད་པར་བྱ་སྟེ། དཔལ་རྡོ་རྗེ་སེམས་
དཔས་རྒྱུད་ཀྱི་རྒྱལ་པོ་དཔལ་གསང་བ་འདུས་པ་འཁོར་གྱི་ནང་དུ་མགོ་འཇུག་གི་་་་
དོན་མ་ལུས་པར་བཤད་པ་དེ། ཐམས་ཅད་མི་བརྗེད་པ་སྐྱོན་མེད་པའི་ཚུལ་གྱིས་
དཔལ་རྡོ་རྗེ་སེམས་དཔས་ཇི་ལྟར་བཀའ་སྩལ་པའི་རིམ་པ་དེ་བཞིན་དུ་རྡོ་རྗེ་ཆོས་་
ཕྱག་ན་རྡོ་རྗེས་བཟུང་སྟེ། མདུན་དུ་སྨོས་པའི་ཚུལ་གྱི་གསང་བའི་ངོ་བོ་བླ་ན་་་་་
མེད་པའི་ཤེས་རབ་ཀྱིས་གནས་དེར། རྒྱུད་ཀྱི་དོན་ཐམས་ཅད་མ་ནོར་བར་བསྡུ་་
བར་མཛད་པས་དེའི་ཕྱིར་སྡུད་པ་པོའི་ཚུལ་གྱི་འདུས་པའི་སྒྲའི་དོན་དུ་གསུངས་
སོ༑ །གཞན་ཡང་བསྡུས་པ་པོའི་བསྡུས་པའི་དོན་དགོས་ཆེད་ཅིའི་ཕྱིར་བཤད་ན།
སྡུད་པ་པོ་དཔལ་རྡོ་རྗེ་སེམས་དཔས་བྱིན་གྱིས་བརླབས་ནས་བཀའ་སྩལ་པའི་་
གཉེར་གྱིས། དེའི་འོག་ཏུ་ཐུགས་རྗེ་ཆེན་པོའི་ཐུགས་བསྐྱེད་དེ། སེམས་ཅན་་
ཐམས་ཅད་ཉོན་མོངས་པའི་རྒྱ་མཚོ་ལས་དབྱུང་བའི་ཐབས་རྒྱུད་ཀྱི་རྒྱལ་པོ་དཔལ་
གསང་བ་འདུས་པ་བསྡུ་བར་མཛད་པས། དེའི་ཕྱིར་སྡུད་པ་པོའི་ཚུལ་གྱི་འདུས་
པའི་སྒྲའི་དོན་དུ་ཤེས་པར་བྱའོ།། །།
གཞན་ཡང་འཕགས་པ་བཟང་པོ་གསང་བས། གསང་བ་འདུས་པའི་དོན་་
བཤད་པ་འདིར་སྒྲ་དྲངས་ནས་བཤད་པ། གསང་བ་ཞེས་པ་ནི། མདུན་དུ་་
བཤད་པའི་ཆོས་ཀྱི་སྐུ་དོན་དམ་པ་བྱང་ཆུབ་སེམས་གཉིས་སུ་མེད་པའི་ངོ་བོ་དེ་་་
ཐུགས་རྗེ་ཆེན་པོའི་ཐུགས་ཀྱིས་སེམས་ཅན་ཐམས་ཅད་ཀྱི་དོན་གྱི་ཕྱིར་དེ་བཞིན་་་་་
གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱར་གྱུར་པ་དེ་ནི། ཉན་ཐོས་དང་རང་་
སངས་རྒྱས་ལ་སོགས་པ་སེམས་ཅན་ཉོན་མོངས་པའི་ཕུང་པོ་དང་ལྡན་པ་ཐམས་་་་
ཅད་ཀྱིས་གསང་བ་དེ་མི་མཐོང་བས་དེའི་ཕྱིར་གསང་བའི་སྒྲའི་དོན་དུ་གསུངས་སོ།།
དེ་ནས་འདུས་པའི་སྒྲ་བཤད་པར་བྱ་སྟེ། མདུན་དུ་སྨོས་པའི་སྐུ་ཕུན་སུམ་ཚོགས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་لالام
པ་དང་ལྡན་པའི་དེ་བཞིན་གཤེགས་པ་རྡོ་རྗེ་མི་བསྐྱོད་པས་བྱང་ཆུབ་སེམས་རྡོ་རྗེ་་
དབྱུང་བའི་ཕྱིར་མདུན་དུ་ཤེས་པའི་ཤེས་རབ་མ་ལྷ་མོ་མཱ་མ་ཀཱི་བྱིན་གྱིས་བརླབས་ཏེ།
དེ་དང་གཉིས་སུ་མེད་པའི་ཚུལ་གྱིས་ཐབས་དང་ཤེས་རབ་རོལ་པ་མཛད་པའི་དུས་
སུ༑ དབང་པོ་གཉིས་མཉམ་པར་སྦྱར་བའི་རོལ་པའི་དོན་དུ་དབང་པོ་གཉིས་་་
གཅིག་དུ་འདུས་པས་དེའི་ཕྱིར་འདུས་པའི་སྒྲའི་དོན་དུ་གསུངས་སོ། །གཞན་་་་
ཡང་གསང་བ་འདུས་པའི་སྒྲ་བཤད་པར་བྱ་སྟེ། ཅི་ལྟར་ཡིན་ན། དེ་བཞིན་་
གཤེགས་པ་རྡོ་རྗེ་མི་བསྐྱོད་པའི་དོན་སྐུ་ཕྱག་རྒྱ་ལ་དོན་དམ་པ་བྱང་ཆུབ་སེམས་་་་་
གནས་པ་དེ་ནི། སྐུ་ལ་བྱང་ཆུབ་སེམས་གནས་པས་གསང་བའི་ངོ་བོ་ཉན་ཐོས་་་
དང་རང་སངས་རྒྱས་ལ་སོགས་པ་ཉོན་མོངས་པའི་ཕུང་པོ་ཅན་སྐལ་བ་དང་མི་ལྡན་
པའི་སེམས་ཅན་ཐམས་ཅད་ཀྱིས་མི་མཐོང་བས་དེའི་ཕྱིར་གསང་བའི་སྒྲའི་དོན་དུ་
གསུངས་སོ། །དེ་ནས་འདུས་པའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་
བཞིན་གཤེགས་པ་རྡོ་རྗེ་མི་བསྐྱོད་པས་མདུན་དུ་སྨོས་པའི་དོན་གྱི་བྱང་ཆུབ་སེམས་
སྐུ་ལ་གནས་པ་ཐབས་དང་ཤེས་རབ་རོལ་པ་མཛད་ནས། མཱ་མ་ཀཱི་བྷ་གའི་དབུས་
སུ་ཕབ་སྟེ། དེ་ཕབ་མ་ཐག་ཏུ་ཟླ་བའི་དཀྱིལ་འཁོར་ལྟ་བུ་འདུས་པར་མཛད་པས་
དེ་ཕྱིར་འདུས་པའི་སྒྲའི་དོན་དུ་གསུངས་སོ། །མདུན་དུ་སྨོས་པའི་ཚུལ་ཇི་ལྟར་་་་
བཤད་པ་དེ་བཞིན་དུ་བྱང་ཆུབ་སེམས་རྡོ་རྗེ་ལ་ཡང་སྦྱར་རོ། །གཞན་ཡང་སྒྲུབ་་
པ་པོས་སྒྲུབ་པ་ཆེན་པོ་བསྒྲུབ་པར་བྱ་བའི་དུས་སུ་གསང་བ་འདུས་པའི་དོན་བཤད་
པ་དང་བསྒོམ་པ་བྱས་ནས་གྲུབ་པར་འགྱུར་ཏེ། དེ་ལྟར་གསང་བ་འདུས་པའི་་་་་
སྒྲའི་དོན་དུ་ཤེས་པར་བྱའོ། །དེ་ནས་གཞན་ཡང་གསང་བའི་ལས་བྱུང་བའི་་་་་
དོན་བཤད་པར་བྱ་སྟེ། མདུན་དུ་སྨོས་པའི་གསང་བ་དོན་དམ་པའི་བྱང་ཆུབ་་་་་
སེམས་ཆོས་ཀྱི་སྐུ་གཉིས་སུ་མེད་པའི་ངོ་བོའི་སྒྲའི་དོན་དུ་གསུངས་སོ། །ལས་བྱུང་


བ་ཞེས་པ་ནི་སེམས་ཅན་མ་ལུས་པའི་དོན་དུ་ཐུགས་རྗེ་ཆེན་པོའི་ཐུགས་ཀྱིས་ཆོས་་
ཀྱི་སྐུའི་གནས་ནས་དེ་བཞིན་གཤེགས་པ་རྡོ་རྗེ་མི་བསྐྱོད་པ་བྱུང་བས་དེའི་ཕྱིར་ལས་
བྱུང་བའི་སྒྲའི་དོན་དུ་གསུངས་སོ། །གཞན་ཡང་གསང་བ་ལས་བྱུང་བའི་སྒྲ་་་
བཤད་པར་བྱ་སྟེ། ཇི་ལྟར་ཡིན་ན། གསང་བ་ཞེས་པ་ནི་དེ་བཞིན་གཤེགས་པ་
རྡོ་རྗེ་མི་བསྐྱོད་པའི་སྐུ་ལ་བྱང་ཆུབ་སེམས་གནས་པ་དེ། སེམས་ཅན་གང་གིས་་་
ཀྱང་མི་མཐོང་བས་དེའི་ཕྱིར་གསང་བའི་སྒྲའི་དོན་དུ་གསུངས་སོ། །ལས་བྱུང་བ་
ཞེས་པ་ནི། དེ་བཞིན་གཤེགས་པ་རྡོ་རྗེ་མི་བསྐྱོད་པས་ཐབས་དང་ཤེས་རབ་རོལ་
པ་མཛད་པའི་ཚུལ་གྱིས། མདུན་དུ་སྨོས་པའི་བྱང་ཆུབ་སེམས་སྐུ་ལ་གནས་པ་དེ།
མཱ་མ་ཀཱིའི་བྷ་གའི་དབུས་སུ་འོད་དུ་ཞུ་བར་མཛད་པ། མདུན་དུ་སྨོས་པའི་ཚུལ་་
གྱི་ཟླ་བའི་དཀྱིལ་འཁོར་ལྟ་བུར་གྱུར་པ་དེའི་དབུས་སུ། རྡོ་རྗེ་རིགས་ཀྱི་ས་བོན་་
ཡིག་འབྲུ་ཧཱུཾ་ཟླ་བ་འབུམ་ཕྲག་བརྒྱ་ཐམ་པ་དང་མཉམ་པ་གཟི་བརྗིད་ཀྱི་འོད་ཀྱི་་་་་
ཕུང་པོ་འོད་དུ་ཞུ་ནས་བྱང་ཆུབ་སེམས་དང་གཉིས་སུ་མེད་པར་ཐིམ་སྟེ། ས་བོན་
གྱི་ངོ་བོ་དེ་ལས་བྱང་ཆུབ་སེམས་རྡོ་རྗེ་ཕྱུང་བར་མཛད་པས་དེའི་ཕྱིར་ལས་བྱུང་་་་་
བའི་སྒྲའི་དོན་དུ་ཤེས་པར་བྱའོ། །གཞན་ཡང་ལས་བྱུང་བའི་སྒྲ་བཤད་པར་བྱ་སྟེ།
གསང་བ་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེའི་སྐུའི་གསང་བའི་ཐུགས་་་་་
ཀའི་གནས་ནས་མདུན་དུ་སྨོས་པའི་ས་བོན་གྱི་ངོ་བོ་ཡིག་འབྲུ་ཧཱུཾ་ཡེ་ཤེས་སེམས་་་་་
དཔའ་བརྟན་པ་མེ་མར་བཞིན་དུ་འོད་རབ་ཏུ་འབར་བ་ཡེ་ཤེས་རྣམ་པ་ལྔའི་ངོ་བོ།
སོ་སོའི་རིགས་ཀྱི་ཁ་དོག་དང་ལྡན་པའི་ཡེ་ཤེས་ཀྱི་འོད་ཟེར་སྤྲིན་བཞིན་དུ་འཕྲོ་བ་
གསང་བའི་ངོ་བོ་དེ། ཉན་ཐོས་དང་རང་སངས་རྒྱས་ལ་སོགས་པ་ཉོན་མོངས་་་་
པའི་ཕུང་པོ་དང་ལྡན་པ་ཐམས་ཅད་ཀྱིས་མི་མཐོང་བས་དེའི་ཕྱིར་གསང་བའི་སྒྲར་
གསུངས་སོ། །དེ་ནས་ལས་བྱུང་བ་ཞེས་པ་ནི། བྱང་ཆུབ་སེམས་རྡོ་རྗེས་ཐུགས་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རྗེ་ཆེན་པོའི་ཐུགས་རྗེ་ཆེན་པོའི་ཐུགས་ཀྱིས་སེམས་ཅན་ཐམས་ཅད་ཀྱི་དོན་དུ་་་
སངས་རྒྱས་དང་བྱང་ཆུབ་སེམས་དཔའི་སྐུ་ཕྱག་རྒྱ་རྡུལ་ཕྲ་མོ་དང་མཉམ་པ་སྤྲིན་་་
བཞིན་དུ་མདུན་དུ་སྨོས་པའི་བྱང་ཆུབ་སེམས་རྡོ་རྗེའི་གསང་བའི་ཐུགས་ཀ་ན་ཡེ་་་
ཤེས་སེམས་དཔའ་གནས་པ་དེའི་དབུས་ནས་སྤྲོ་བར་མཛད་པས། སེམས་ཅན་་་་
ཐམས་ཅད་དཔལ་རྡོ་རྗེ་སེམས་དཔའི་བདེ་བ་དང་ཡིད་བདེ་བ་ཐོབ་པར་བྱ་བའི་་་
ཕྱིར་ཕྱུང་བས་དེའི་ཕྱིར་ལས་བྱུང་བའི་སྒྲའི་དོན་དུ་ཤེས་པར་བྱའོ། །དེ་ནས་རྡོ་་
རྗེ་སྙིང་པོ་འདུས་པ་ཞེས་བྱ་བའི་སྒྲ་བཤད་པར་བྱ་སྟེ། རྡོ་རྗེ་ནི་ཡེ་ཤེས་རྣམ་པ་ལྔ་
གཉིས་སུ་མེད་པའི་ངོ་བོའོ། །སྙིང་པོ་འདུས་པ་ཞེས་པ་ནི། རིགས་རྣམ་པ་ལྔ་
མི་ཕྱེད་པ་གཅིག་པའི་ངོ་བོ་རྡོ་རྗེ་རིགས་ཀྱི་ཡིག་འབྲུ་ཧཱུཾ་ཡེ་ཤེས་སེམས་དཔའི་ངོ་བོ།
དེ་བཞིན་གཤེགས་པ་ཐམས་ཅད་ཀྱི་བདག་པོ་བྱང་ཆུབ་སེམས་རྡོ་རྗེའི་ཐུགས་ཀར་
གནས་པའོ། །དེའི་ཕྱིར་རྡོ་རྗེ་སྙིང་པོ་འདུས་པའི་སྒྲའི་དོན་དུ་གསུངས་སོ། །
དེ་ནས་དེ་ཁོ་ན་ཉིད་ཞེས་པ་ནི། སྐུ་དང་གསུང་དང་ཐུགས་གཉིས་སུ་མེད་པའི་་
ངོ་བོ་བྱང་ཆུབ་སེམས་དེ་ནི་དོན་དམ་པ་ཀུན་ལ་ཁྱབ་ནས་གནས་པའོ། །གཞན་་
ཡང་དོན་དམ་པའི་བྱང་ཆུབ་སེམས་ཡེ་ཤེས་ཀྱི་ལྷ་ཐམས་ཅད་ཀྱི་སྙིང་པོ་འབྱུང་བའི་
གནས་སོ། །གཞན་ཡང་འདུས་པའི་དུས་སུ་སྙིང་པོ་འདུ་བའི་གནས་སོ། །
གཞན་ཡང་དེ་བཞིན་གཤེགས་པ་ཐམས་ཅད་ཀྱི་བདག་པོ་འབྱུང་བའི་ངོ་བོའོ། །
གཞན་ཡང་བརྗོད་དུ་ཡོད་པ་དང་བརྗོད་དུ་མེད་པའི་འཁོར་རྣམས་ཀྱི་འབྱུང་བའི་
ས་བོན་གྱི་ངོ་བོ་ཡིན་ཏེ། དེ་ལྟར་དེ་ཁོ་ན་ཉིད་ཀྱི་སྒྲའི་དོན་དུ་ཤེས་པར་བྱའོ། །
ཚུལ་དེ་ལྟར་བཅོམ་ལྡན་འདས་ལ་དེ་བཞིན་གཤེགས་པ་ཐམས་ཅད་ཞུ་བ་གསོལ་བ་
དང་། སྟོན་པ་བྱང་ཆུབ་སེམས་རྡོ་རྗེས་དེ་བཞིན་གཤེགས་པ་ཐམས་ཅད་ཀྱིས་་་་
ཞུས་པའི་དོན་གསན་ནས། དེའི་འོག་ཏུ་དེ་བཞིན་གཤེགས་པ་ཐམས་ཅད་ལ་་་་་


སླར་ཐེ་ཚོམ་ཅན་གྱི་ལན་གྱི་ཚིག་བཀའ་སྩལ་པ། དེ་ནས་བཅོམ་ལྡན་འདས་བྱང་
ཆུབ་ཀྱིས་སེམས་རྡོ་རྗེ་དེ་བཞིན་གཤེགས་པས། དེ་བཞིན་གཤེགས་པ་ཐམས་་་་
ཅད་ལ་འདི་སྐད་ཅེས་བཀའ་སྩལ་ཏོ། །བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ལེགས་ནི་ལེགས་ན། འདི་ནི་དེ་བཞིན་གཤེགས་པ་ཐམས་ཅད་ཀྱི་ཐེ་
ཚོམ་སྐྱེ་བར་བྱེད་པ་ཡིན་ན། བྱང་ཆུབ་སེམས་དཔའ་གཞན་རྣམས་ལྟ་སྨོས་ཀྱང་
ཅི་དགོས་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་
ནི༑ མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱིས་སྟོན་པ་བྱང་ཆུབ་
སེམས་རྡོ་རྗེ་ལ་བསྟོད་པའི་བྱེ་བྲག་སྣ་ཚོགས་ཀྱིས་བསྟོད་པ་བྱས་ཏེ། བསྟོད་མ་་
ཐག་ཏུ་གསང་བ་འདུས་པ་འབྱུང་བའི་དོན་ཆེད་དུ་སྟོན་པ་ལ་གསོལ་བ་བཏབ་ཏེ།
གསོལ་བ་བཏབ་མ་ཐག་ཏུ་སྟོན་པ་བྱང་ཆུབ་སེམས་རྡོ་རྗེས་དེ་བཞིན་གཤེགས་པ་་་
ཐམས་ཅད་ཀྱིས་ཞུས་པའི་ལན་གྱི་ཟུར་སྟོན་པས་དེ་ནས་ཞེས་བྱའོ། །དེ་ནས་་
བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་ཞེས་པ་ནི།
མདུན་དུ་བཤད་པ་དང་མཐུན་པས་བདེ་སྟེ་བཤད་མི་དགོས་སོ། །དེ་བཞིན་་
གཤེགས་པ་ཐམས་ཅད་ཞེས་པ་ནི། མི་བསྐྱོད་པ་ལ་སོགས་པ་དེ་བཞིན་གཤེགས་
པ་རྣམ་པ་ལྔ་ལ་བྱའོ། །འདི་བཀའ་སྩལ་ཏོ་ཞེས་པ་ནི་སྟོན་པ་བྱང་ཆུབ་སེམས་རྡོ་
རྗེས་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་ལ་སྙན་པའི་ཚིག་གསུངས་་་་
པས་ན་འདི་སྐད་ཅེས་བཀའ་སྩལ་ཏོ་ཞེས་གསུངས་སོ། །བཅོམ་ལྡན་འདས་ཞེས་
པ་ནི་མདུན་དུ་བཤད་པ་དང་མཐུན་ནོ། །དེ་བཞིན་གཤེགས་པ་ཐམས་ཅད་ཞེས་
པ་ནི་མི་བསྐྱོད་པ་ལ་སོགས་པ་དེ་བཞིན་གཤེགས་པ་ལྔ་འཁོར་གྱི་ངོ་བོ་ལ་གསུངས་་
སོ༑ །ལེགས་ནི་ལེགས་ནི་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་དེ་་
བཞིན་གཤེགས་པ་ཐམས་ཅད་ལ་སྙན་པའི་གསུང་གིས་དགའ་བར་མཛད་པའོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
འདི་ནི་ཞེས་པ་ནི་རྟོག་པའི་ཚིག་ཐེ་ཚོམ་སྐྱེས་པའི་ཕྱིར་གསུངས་སོ། །དེ་ནས་དེ་
བཞིན་གཤེགས་པ་ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་བརྗོད་དུ་ཡོད་པ་
དང་། བརྗོད་དུ་མེད་པའི་ཚུལ་གྱི་དེ་བཞིན་གཤེགས་པ་མ་ལུས་པ་ལ་གསུངས་སོ།།
ཐེ་ཚོམ་སྐྱེ་བར་བྱེད་པ་ཞེས་པ་ནི་མདུན་དུ་སྨོས་པའི་དེ་བཞིན་གཤེགས་པ་རྣམས་་
ཀྱིས་གསང་བ་འདུས་པའི་དོན་ཐེ་ཚོམ་ཅན་དུ་གྱུར་པ། མི་ཤེས་པ་མི་རྟོགས་པ་་
མ་ཐོས་པ་སྣོད་དུ་མ་གྱུར་པའི་ཕྱིར་གསུངས་སོ། །ཡིན་ན་ཞེས་པ་ནི་ངེས་པའི་་་
དོན་བསྟན་པའོ། །ཚིག་གི་དོན་དེ་སྟོན་པ་བྱང་ཆུབ་སེམས་རྡོ་རྗེས་བསམ་པའི་་་་
རྟོག་པ་བསྟན་ཏེ། མ་འོངས་པའི་སེམས་ཅན་ཐམས་ཅད་ཀྱི་ཐེ་ཚོམ་བསལ་བའི་
ཕྱིར་དང་། གཞན་ཡང་ཐེག་པ་ཆེན་པོ་གསང་སྔགས་ཀྱི་ཆོས་ལ་དད་པ་ཁྱབ་པར་
དུ་བསྐྱེད་པའི་ཚིག་ཡིན་ནོ། །དེ་བཞིན་གཤེགས་པ་ཐམས་ཅད་དོན་དམ་པར་ཐེ་
ཚོམ་སྐྱེ་བ་མ་ཡིན་ཏེ། མདུན་དུ་སྨོས་པ་༧དེ་བཞིན་གཤེགས་པ་ཐམས་ཅད་སྟོན་
པ་བྱང་ཆུབ་སེམས་རྡོ་རྗེ་དང་མི་ཕྱེད་པ་གཅིག་པའི་ངོ་བོ། ཉིད་ཀྱི་ཐུགས་ཀ་ཡེ་
ཤེས་སེམས་དཔའི་གནས་ནས་སྤྲུལ་ཏེ། ཕྱུང་བར་མཛད་པས་མདོར་བསྡུས་ནས་
ཡེ་ཤེས་སེམས་དཔའི་ངོ་བོར་གསུངས་སོ། །དེ་ནས་བྱང་ཆུབ་སེམས་དཔའ་་་
གཞན་རྣམས་ལྟ་ཅི་སྨོས་ཞེས་པ་ནི། མདུན་དུ་སྨོས་པའི་ཚིག་གི་དོན་ལ་ལ་དོར་་
གྱི་ཡང་ལ་དོར་བའི་ཁྱད་པར་དུ་བསྟན་ཏེ། སེམས་ཅན་ཐམས་ཅད་གསང་་
སྔགས་ཀྱི་ཆོས་ཁྱད་པར་གྱི་དད་པ་བསྐྱེད་པའི་ཚིག་གི་དོན་དུ་གསུངས་སོ། །དེ་་
ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ངོ་མཚར་དུ་གྱུར་རྨད་དུ་
གྱུར་ཏེ། ཐེ་ཙོམ་ཐམས་ཅད་གཅོད་པའི་བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་བདག་པོ་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཉིད་་
ཡོན་ཏན་ཁྱད་པར་དུ་གྱུར་པ་ཡང་དེ་བཞིན་གཤེགས་པ་ཐམས་ཅད་ཀྱི་འཁོར་གྱི་་


ནང་དུ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་་་
གསང་བ་སྟོན་པར་མི་མཛད་པ་དེ་ཞེས་བྱ་བ་ནི། དེའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ནས་འབྱུང་བའི་་
དོན་གྱི་ཟུར་སྟོན་པའོ། །དེ་ནས་བཅོམ་ལྡན་འདས་ཞེས་པ་ནི། དེ་བཞིན་་
གཤེགས་པ་རྣམ་པ་ལྔ་ལ་གསུངས་ཏེ། དེ་རྣམས་ལ་བཅོམ་ལྡན་འདས་ཀྱིས་སྒྲ་
ནི༑ སྡུད་པ་པོ་རྡོ་རྗེ་ཆོས་ཀྱིས་དེ་བཞིན་གཤེགས་པ་ཐམས་ཅད་ལ་ཡོན་ཏན་
དང་ལྡན་པར་བསྟོད་པའི་ཞེ་སའི་ཚིག་གི་སྒྲའི་དོན་དུ་གསུངས་སོ། །དེ་ཅིའི་ཕྱིར་
ན་བཤད་པར་བྱ་སྟེ། ཡོན་ཏན་ནི་ཇི་ལྟར་དཔལ་རྡོ་རྗེ་སེམས་དཔས་ཕྱི་དང་ནང་
དང་གསང་བའི་བྱེ་བྲག་གིས་བདུད་དཔུང་རྣམས་བཅོམ་པར་མཛད་པ་དེ་བཞིན་
དུ་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་
དཔའ་ཐམས་ཅད་ཀྱིས་བདུད་དཔུང་རྣམས་ཕམ་པར་བསྟན་ཏོ། །གཞན་ཡང་་་
ཁྱད་པར་གྱི་དོན་གྱིས་བཤད་པར་བྱ་སྟེ། དེ་བཞིན་གཤེགས་པ་ཐམས་ཅད་དང་།
བྱང་ཆུབ་སེམས་དཔའ་རྣམས་གཅིག་ཏུ་དཔལ་རྡོ་རྗེ་སེམས་དཔའི་སྐུ་ལ་མི་ཕྱེད་་་་
པའི་ངོ་བོར་གནས་པས་སོ། །གཞན་ཡང་དེ་ལས་བྱུང་བས་དེའི་ཕྱིར་ཡོན་ཏན་གྱི་
དོན་དུ་གསུངས་སོ། །དེ་ནས་བསྟོད་པའི་སྒྲ་ནི་དེ་བཞིན་གཤེགས་པ་ཐམས་ཅད་
དང་། བྱང་ཆུབ་སེམས་དཔའ་ཐམས་ཅད་ཀྱིས་སྣ་ཚོགས་ཀྱི་བྱེ་བྲག་གིས་བདུད་
དཔུང་ཐམས་ཅད་བཅོམ་པར་བྱས་པ་དང་བྱེད་པའོ། །ཇི་ལྟར་རྡོ་རྗེ་སེམས་་
དཔས་མཛད་པ་དང་མཛད་པར་གྱུར་པའོ། །སྒྲུབ་པ་པོ་ལ་སོགས་པ་སེམས་ཅན་
ཐམས་ཅད་ཉོན་མོངས་པའི་རྒྱ་མཚོ་ལས་འབྱུང་བའི་ཕྱིར་གསུངས་ཏེ། དེའི་ཕྱིར་
བསྟོད་པའི་སྒྲའི་དོན་དུ་གསུངས་སོ། །དེ་ནས་ཞེ་སའི་ཚིག་བྱས་པའི་སྒྲ་ནི་སྡུད་་
པ་པོ་རྡོ་རྗེ་ཆོས་ཕྱག་ན་རྡོ་རྗེ་འཁོར་གྱི་ངོ་བོ་དེས་དེ་བཞིན་གཤེགས་པ་ཐམས་ཅད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལ་བཅོམ་ལྡན་འདས་ཀྱི་སྒྲ་བརྗོད་པའོ། །བཅོམ་ལྡན་འདས་ཞེས་པ་ནི་བཀྲ་ཤིས་
པའི་ཚིག་སྟེ་དེ་བརྗོད་པས་བདུད་ཀྱི་བར་ཆད་ཀྱིས་མི་ཚུགས་པ་སྟེ། དེ་ལྟར་ཞེ་
སའི་ཚིག་གི་སྒྲའི་དོན་དུ་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་
ཞེས་པ་ནི་མདུན་དུ་སྨོས་པའི་མི་བསྐྱོད་པ་ལ་སོགས་པ་དེ་བཞིན་གཤེགས་པ་ལྔ་་་་་
བྱང་ཆུབ་སེམས་རྡོ་རྗེའི་གསང་བའི་ཐུགས་ཀ་ནས་ཕྱུང་སྟེ། བྱང་ཆུབ་སེམས་རྡོ་
རྗེ་ལ་གསང་བ་འདུས་པ་བཤད་པའི་དོན་གྱི་ཕྱིར། གསོལ་བ་བཏབ་མཁན་དུ་
གསུངས་སོ། །དེ་ནས་ངོ་མཚར་དུ་གྱུར་རྨད་དུ་གྱུར་ཞེས་པ་ནི། དེ་བཞིན་་
གཤེགས་པ་ཐམས་ཅད་ཀྱི་བདག་པོའི་ཞལ་ནས་ཟབ་མོའི་ཚིག་དེ་བཞིན་གཤེགས་་
པ་ཐམས་ཅད་ཀྱིས་ཐོས་ནས་ཐོས་མ་ཐག་ཏུ་སེམས་ངོ་མཚར་དང་མོས་པའི་ཚུལ་དུ་
གྱུར་ཏེ། དེའི་ཕྱིར་ངོ་མཚར་གྱི་དོན་དུ་གསུངས་སོ། །རྨད་དུ་གྱུར་ཏེ་ཞེས་་
པ་ནི་དཔལ་གསང་བ་འདུས་པའི་རྒྱུད་ཀྱི་དོན་སེམས་ཅན་ཐམས་ཅད་གསང་བ་་
འདུས་པའི་རྒྱུད་ལ་སེམས་བརྟན་པས་དད་པ་ཆེན་པོའི་མོས་པ་བསྐྱེད་པའི་ཟུར་་
བསྟན་ཏེ་བཤད་པར་བྱའོ། །དེ་བཞིན་གཤེགས་པ་ཐམས་ཅད་ངོ་མཚར་དུ་གྱུར།
རྨད་དུ་གྱུར་པའི་ཚུལ་ནི། དཔལ་རྡོ་རྗེ་སེམས་དཔས་ཡེ་ཤེས་ཀྱིས་བྱིན་གྱིས་་་
བརླབ་པར་མཛད་པས་སོ། །གཞན་ཡང་དོན་དམ་པར་རྡོ་རྗེ་སེམས་དཔའ་དེ་་
བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་སྐུ་ཕྱག་
རྒྱ་མི་ཕྱེད་པའི་ངོ་བོར་གསུངས་ཏེ། སེམས་ཅན་ཐམས་ཅད་ཀྱིས་མི་ཤེས་པའི་་
དབང་གི་སེམས་ཀྱི་རྟོག་པའི་ཐེ་ཚོམ་མེད་པར་བྱ་བའི་ཕྱིར་ཆོས་ཟབ་མོ་རྟོགས་པ་་
དང་། གོ་བའི་ཕྱིར་རྡོ་རྗེ་སེམས་དཔས་ཡེ་ཤེས་ཀྱིས་བྱིན་གྱིས་བརླབས་པས།
དེ་བཞིན་གཤེགས་པ་ཐམས་ཅད་དང་བྱང་ཆུབ་སེམས་དཔའ་ཐམས་ཅད་ངོ་མཚར་
དུ་གྱུར་རྨད་དུ་གྱུར་པའི་སྒྲའི་དོན་དུ་ཤེས་པར་བྱའོ། །དེ་ནས་ཐེ་ཚོམ་ཐམས་་


ཅད་གཅོད་པ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་ལ་འཁོར་གྱི་དེ་བཞིན་་
གཤེགས་པ་ཐམས་ཅད་ཀྱིས་ཐེ་ཚོམ་གྱི་ཚིག་བསྐུལ་ཏོ། །དེ་ཇི་ལྟར་ཡིན་ན།
བྱང་ཆུབ་སེམས་རྡོ་རྗེ་ཁྱོད་ཁམས་གསུམ་གྱི་སློབ་དཔོན་བདེན་པ་ངེས་པ། ཆོས་
ཀྱི་སྐུ་ཡེ་ཤེས་ཀྱི་བྱིན་གྱི་བརླབས་ཀྱིས་བདུད་འཇོམས་པ། སྒྲུབ་པ་པོའི་ལུས་ཀྱི་་
རྒྱུད་ལ་ཉོན་མོངས་པ་རྣམ་པ་ལྔ་གནས་པ་དེ་ཡེ་ཤེས་རྣམ་པ་ལྔས་བྱིན་གྱིས་རློབ་་་
པས་དེའི་ཕྱིར་ཡེ་ཤེས་ཀྱི་སྐུར་གསུངས་སོ། །གཞན་ཡང་ཁྱོད་ལོངས་སྤྱོད་རྫོགས་
པའི་སྐུའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་རྡོ་རྗེ་ལོངས་སྤྱོད་རྣམ་པ་
བཞི་དང་ལྡན་ཏེ། དོན་དམ་པའི་ལོངས་སྤྱོད་དང་། ཡེ་ཤེས་ཀྱི་ཚུལ་གྱི་ལོངས་
སྤྱོད་དང་། ཐུགས་རྗེའི་ངོ་བོའི་ལོངས་སྤྱོད་དང་། གསང་བའི་ལོངས་སྤྱོད་དོ།།
དེ་ལ་དོན་དམ་པའི་ལོངས་སྤྱོད་ནི། ཆོས་ཀྱི་སྐུའི་ངོ་བོ་ལྷ་མན་ཆད། སེམས་་
ཅན་ཐམས་ཅད་ཀྱི་ཇི་སྙེད་པའི་ལོངས་སྤྱོད་སྤྱོ་བ། བཟའ་བ་དང་བཏུང་བ་དང་
གོས་དང་། བཞོན་པ་དང་རྒོད་པ་དང་སྒེག་པ་དང་། གླུ་ལེན་པ་དང་གར་
བྱེད་པ་དང་། རྔ་བརྡུང་བ་དང་། གཞན་ཡང་རྫས་ཡོད་པ་དང་། ཡོད་་
པར་འགྱུར་བའི་འབྱོར་པ་ཕུན་སུམ་ཚོགས་པ་ཇི་སྙེད་པ་དེ་ནི། དོན་དམ་པའི་་
ལོངས་སྤྱོད་དུ་གསུངས་སོ། །དེ་ཅིའི་ཕྱིར་ཞེ་ན། ཆོས་ཀྱི་སྐུས་ཐམས་ཅད་ལ་
ཁྱབ་ནས་གནས་པར་གསུངས་སོ། །གཞན་ཡང་འཕགས་པ་རྡོ་རྗེ་རྣོན་པོས་་་
བཤད་པའི་སྒྲ་འདིར་དྲངས་ནས་བཤད་པ། ཁམས་གསུམ་གྱི་འཇིག་རྟེན་གྱི་་
གནས་ན་བདེ་བའི་ངོ་བོའི་རྫས་འབྱུང་བ་དེ་དག་ཐམས་ཅད་ཆོས་ཀྱི་སྐུ་ལས་བྱུང་།
ཆོས་ཀྱི་སྐུས་ཁྱབ་པས་དེའི་ཕྱིར་དོན་དམ་པའི་ལོངས་སྤྱོད་དུ་གསུངས་སོ། །དེ་
ནས་ཡེ་ཤེས་ཀྱི་ཚུལ་གྱི་ལོངས་སྤྱོད་བཤད་དེ། ཇི་ལྟར་ཡིན་ན། ཆོས་ཀྱི་སྐུའི་་
གནས་ནས། སྤྲུལ་པའི་སྐུ་ཡེ་ཤེས་སེམས་དཔའི་ངོ་བོ་དེ་བཞིན་གཤེགས་པ་རྡོ་རྗེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མི་བསྐྱོད་པས་མདུན་དུ་སྨོས་པའི་ཚུལ་ཉིད་ཀྱི་སྐུ་ལས། ཡེ་ཤེས་ཀྱིས་ཆོ་འཕྲུལ་གྱི་
སྤྲུལ་པ་བཀོད་པ། སངས་རྒྱས་དང་བྱང་ཆུབ་སེམས་དཔའ་རྡུལ་ཕྲ་མོ་དང་་་
མཉམ་པ་སྤྲོ་བར་མཛད་དེ། ནམ་མཁའི་དབྱིངས་ཐམས་ཅད་སྤྲོ་བར་མཛད་དེ།
དེས་ཁྱབ་མ་ཐག་ཏུ་སེམས་ཅན་ཐམས་ཅད་ལ་རེག་པས་བྱིན་གྱིས་བརླབ་པར་་་
མཛད་ནས་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་འདུས་པར་མཛད་དོ། །དེའི་
འོག་ཏུ་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པས་འདོད་ཆགས་་
ཆེན་པོའི་ཚུལ་གྱི་ཏིང་ངེ་འཛིན་གྱི་རོལ་པ་མཛད་དོ། །དེའི་འོག་ཏུ་དེ་བཞིན་་
གཤེགས་པ་ཐམས་ཅད་ཀྱིས་ཉིད་ཉིད་ཀྱི་རིགས་ཀྱི་ལྷ་མོ་རྣམས་ཕྱུང་ངོ་། །དེའི་་
འོག་ཏུ་རྡོ་རྗེ་མི་བསྐྱོད་པས་གཅིག་གི་ངོ་བོ་རྡོ་རྗེ་རིགས་ཀྱི་ལྷ་མོ་མཱ་མ་ཀཱིའི་སྐུ་ཕྱག་
རྒྱ་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་གྱི་བདག་ཉིད་བྱིན་གྱིས་་
བརླབས་ཏེ་རོལ་པ་མཛད་དོ། །དེའི་འོག་ཏུ་མི་བསྐྱོད་པས་མདུན་དུ་སྨོས་་་
པའི་བྱང་ཆུབ་སེམས་ས་བོན་ཡིག་འབྲུ་ཧཱུཾ་གིས་བྱིན་གྱིས་བརླབས་པར་མཛད་དེ།
བྱང་ཆུབ་སེམས་དང་གཉིས་སུ་མེད་པར་ཐིམ་པར་གྱུར་པའི་ས་བོན་དེ་ལས་བྱང་་
ཆུབ་སེམས་རྡོ་རྗེ་ཕྱུང་ངོ་། །དེ་ལྟར་ཐམས་ཅད་མདོར་བསྡུས་པ་ཡེ་ཤེས་ཀྱི་་
ལོངས་སྤྱོད་ཀྱི་སྒྲའི་དོན་དུ་ཤེས་པར་བྱའོ། །དེ་ནས་ཐུགས་རྗེའི་ལོངས་སྤྱོད་ཀྱི་སྒྲ་
བཤད་པར་བྱ་སྟེ། ཇི་ལྟར་ཡིན་ན། བྱང་ཆུབ་སེམས་རྡོ་རྗེ་མདུན་དུ་སྨོས་པའི་
དམ་ཚིག་གི་དཀྱིལ་འཁོར་གྱི་ངོ་བོ་མཱ་མ་ཀཱིའི་སྐུ་ཕྱག་རྒྱ་རྒྱུད་བཀའ་སྩལ་པའི་་་
གནས་ཡེ་ཤེས་ཀྱི་གཞལ་ཡས་ཁང་གི་ངོ་བོ་བྱིན་གྱིས་བརླབས་དེའི་དབུས་སུ་བདེ་བ་
ཆེན་པོའི་གདན་ལ་བཞུགས་ནས་ཐུགས་རྗེ་ཆེན་པོའི་ཐུགས་བསྐྱེད་དེ། ཉིད་ཀྱི་་
ཐུགས་ལ་གནས་པའི་ཡེ་ཤེས་སེམས་དཔའ་དེའི་གནས་ནས། ཇི་ལྟར་དེ་བཞིན་་
གཤེགས་པ་རྡོ་རྗེ་མི་བསྐྱོད་པས་སངས་རྒྱས་དང་བྱང་ཆུབ་སེམས་དཔའ་རྡུལ་ཕྲ་་་་


བསྟན་འགྱུར རྒྱུད 
མོའི་ཚད་དང་མཉམ་པ་དེ་བཞིན་དུ། ནམ་མཁའི་དབྱིངས་ཐམས་ཅད་དུ་སྤྲོས་་
ནས་ཁྱབ་སྟེ། ནམ་མཁའི་དབྱིངས་ཐམས་ཅད་ན་གནས་པའི་སེམས་ཅན་ཐམས་
ཅད་ལ་རེག་པར་མཛད་ནས་བྱིན་གྱིས་བརླབས་ཏེ་ཉིད་ཀྱི་སྐུ་ལ་གཉིས་སུ་མེད་པའི་
ངོ་བོར་ཐིམ་པར་མཛད་པས། རྡོ་རྗེ་སེམས་དཔའི་བདེ་བ་དང་ཡིད་བདེ་བ་ཐོབ་
པར་མཛད་པ་དག་ཐམས་ཅད་མདོར་བསྡུས་པ་ཐུགས་རྗེའི་ལོངས་སྤྱོད་ཀྱི་སྒྲའི་་
དོན་དུ་གསུངས་སོ། །དེ་ནས་གསང་བའི་ལོངས་སྤྱོད་ཀྱི་སྒྲ་བཤད་པར་བྱ་སྟེ།
ཇི་ལྟར་ཡིན་ན། བྱང་ཆུབ་སེམས་རྡོ་རྗེའི་སྐུ་ལ་གཉིས་སུ་མེད་པའི་ཚུལ་དུ་དབང་
པོ་གཉིས་མཉམ་པར་སྦྱོར་བས་འཁྱུད་པར་གནས་པ་རིག་པ་ཆེན་མོའི་ལྷ་མོ་མཱ་མ་་
ཀཱི་སྐུ་ཕྱག་རྒྱའི་གནས་ལྔར་བྱང་ཆུབ་སེམས་རྡོ་རྗེས་དེ་བཞིན་གཤེགས་པ་ལྔའི་ཡེ་་་
ཤེས་རྣམ་པ་ལྔའི་ས་བོན་གྱི་ཡིག་འབྲུ་རྣམ་པ་ལྔས་བྱིན་གྱིས་བརླབས་ཏེ། དེའི་་་
འོག་ཏུ་ཐབས་དང་ཤེས་རབ་རོལ་པ་མཛད་པ་དེའི་དུས་སུ་སྣ་ཚོགས་ཀྱི་བྱེ་བྲག་གི་
ཡེ་ཤེས་ཀྱི་སྤྲོ་བར་མཛད་པའོ། །དེ་ལྟར་ཐམས་ཅད་མདོར་བསྡུས་པ་གསང་བའི་
སྤྱོད་པའི་ལོངས་སྤྱོད་ཀྱི་སྒྲའི་དོན་དུ་ཤེས་པར་བྱའོ། །དེ་ལྟར་ཡོན་ཏན་དང་ལྡན་
པའི་བྱང་ཆུབ་སེམས་རྡོ་རྗེ་ཁྱོད། མངོན་པར་ཤེས་པ་ལྔ་དང་ལྡན་པ། ཕྱི་དང་
ནང་གི་ཚུལ་གྱི་རིག་པ་ཐམས་ཅད་མཐར་ཕྱིན་པ། རང་བཞིན་གྱིས་མཁྱེན་པ།
བླ་ན་མེད་པའི་ཤེས་རབ་ཀྱི་སྙིང་པོའི་གནས། གཞན་ཡང་ཕ་རོལ་གྱི་སེམས་ཀྱི་་
རྒྱུད་རབ་ཏུ་མཁྱེན་པ། དེ་ལྟ་བུའི་ཡོན་ཏན་དང་ལྡན་པ། བདག་པོ་ཁྱོད་་
སེམས་ཅན་གྱི་ཕྱིན་ཅི་ལོག་གི་སེམས་ཀྱི་མ་རིག་པའི་དྲ་བ་གཅོད་པ། གཞན་ཡང་
ཐེག་པ་ཆེན་པོའི་གསང་བའི་ཆོས་རྣམས་མི་ཤེས་པའི་བློ་དང་ལྡན་པ་རྣམས་ཀྱི་མི་་
ཤེས་པའི་རྟོག་པའི་ཐེ་ཚོམ་གཅོད་པ་དང་མེད་པར་མཛད་པ། ཁྱོད་མ་རྟོགས་པ་
གཞན་ཁྱད་པར་གྱི་སྟོན་པ་བཙལ་གྱིས་མི་རྙེད་པའི་ཐེ་ཚོམ་གཅོད་པའོ། །དེ་ལྟར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཐེ་ཚོམ་ཐམས་ཅད་གཅོད་པ་པོའི་སྒྲའི་དོན་དུ་ཤེས་པར་བྱའོ། །དེ་ནས་བཅོམ་
ལྡན་འདས་ཞེས་པ་ནི། མདུན་དུ་བཤད་པ་དང་འདིར་མཐུན་པར་སྦྱར་རོ། །
དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་འཁོར་
གྱི་དེ་བཞིན་གཤེགས་པ་ཐམས་ཅད་ལ་བྱའོ། །བདག་པོ་ཞེས་པ་ནི་བྱང་ཆུབ་་
སེམས་རྡོ་རྗེ་ནི། དེ་བཞིན་གཤེགས་པ་ལྔ་ལ་སོགས་པ་བརྗོད་དུ་ཡོད་པ་དང་་
བརྗོད་དུ་མེད་པའི་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་་
དཔའ་ཐམས་ཅད་ཀྱི་མགོན་པོ་རྒྱལ་པོར་གསུངས་ཏེ་བཤད་པར་བྱའོ། །འབྱུང་་
བ་དང་བསྡུ་བའི་གནས་ཡིན་པས་དེའི་ཕྱིར་བདག་པོའི་སྒྲའི་དོན་དུ་གསུངས་སོ། །
ཡང་ན་དེ་བཞིན་གཤེགས་པ་ཐམས་ཅད་ལ་སོགས་པ་སྤྲུལ་པའི་སྐུ་ཇི་སྙེད་ཐམས་་
ཅད་སྤྲུལ་པར་མཛད་མཁན་ཡིན་པས་དེའི་ཕྱིར་བདག་པོའི་སྒྲའི་དོན་དུ་གསུངས་་་་
སོ༑ །གཞན་ཡང་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱི་བདུད་དགྲའི་་
འཇིགས་པ་ཐམས་ཅད་མེད་པར་མཛད་པས་དེའི་ཕྱིར་མགོན་པོའི་སྒྲའི་དོན་དུ་་
གསུངས་སོ། །གཞན་ཡང་དཀྱིལ་འཁོར་གྱི་དབུས་ན་བཞུགས་ཏེ། སྤྲོ་བ་དང་
བསྡུ་བའི་ཡེ་ཤེས་ཀྱི་སྒྱུ་མའི་ལས་ཐམས་ཅད་སྒྲུབ་པ་པོ་ལ་གྲུབ་པར་མཛད་པས་་
དེའི་ཕྱིར་རྒྱལ་པོའི་དོན་དུ་གསུངས་སོ། །དེ་ནས་འདི་སྐད་ཅེས་གསོལ་ཏོ་ཞེས་པ་
ནི༑ མདུན་དུ་སྨོས་པའི་མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་་
ཅད་ཀྱིས་སྟོན་པ་བྱང་ཆུབ་སེམས་རྡོ་རྗེ་ལ་འདི་སྐད་ཅེས་གསོལ་ཏོ། །དེ་ཅིའི་་་་
ཕྱིར་ན་མདུན་དུ་སྨོས་པའི་བྱང་ཆུབ་སེམས་རྡོ་རྗེས་ཤིན་ཏུ་ཟབ་པའི་ཚིག་གི་དོན་་
དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་ལ།
གསང་བ་འདུས་པའི་དོན་མི་སྟོན་པར་གསུངས་སོ། །དེ་ལྟར་ཚིག་ཟབ་མོའི་ལན་
ཐེ་ཚོམ་གཅད་པའི་ཕྱིར་གསུངས་སོ། །བཅོམ་ལྡན་འདས་ཉིད་ཞེས་པ་ནི་བྱང་་


ཆུབ་སེམས་རྡོ་རྗེ་ལ་གསུངས་སོ། །ཡོན་ཏན་ཁྱད་པར་དུ་གྱུར་པ་ཡང་ཞེས་པ་ནི།
དེ་བཞིན་གཤེགས་པ་ཐམས་ཅད་ཀྱི་འཁོར་གྱི་ནང་དུ་འཁོར་ཕུན་སུམ་ཚོགས་པ་མ་
ལུས་པའི་ཆ་ལུགས་ཕུན་སུམ་ཚོགས་པའི་ཡོན་ཏན་གྱི་དོན་དུ་གསུངས་སོ། །ཁྱད་
པར་གྱི་དོན་གྱི་ཡོན་ཏན་ནི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་
སྐུ་ཕྱག་རྒྱའི་གཟུགས་ཀྱི་ངོ་བོ་ལས་ཡེ་ཤེས་ཀྱི་འོད་ཟེར་རྣམས་དང་། དེ་བཞིན་་
དུ་སངས་རྒྱས་དང་། བྱང་ཆུབ་སེམས་དཔའ་སྤྲིན་བཞིན་དུ་སོ་སོར་སྤྲོས་པ་་་
བརྗོད་དུ་ཡོད་པ་དང་བརྗོད་དུ་མེད་པའི་བྱང་ཆུབ་སེམས་རྡོ་རྗེའི་འཁོར་གྱི་ཚུལ་དུ་
གནས་པར་གསུངས་ཏེ། ཚུལ་དེ་ལྟར་དེ་བཞིན་གཤེགས་པ་ཐམས་ཅད་ཡོན་ཏན་
ཁྱད་པར་གྱི་འཁོར་གྱི་སྒྲའི་དོན་དུ་གསུངས་སོ། །དེ་ནས་དེ་བཞིན་གཤེགས་པ་་
ཐམས་ཅད་ཀྱི་འཁོར་གྱི་ནང་དུ་ཞེས་པ་ནི། མདུན་དུ་སྨོས་པའི་ཡོན་ཏན་དང་
ལྡན་པའི་འཁོར་གྱི་ནང་དུ་མངོན་དུ་བྱང་ཆུབ་སེམས་རྡོ་རྗེས་ཤིན་ཏུ་ཐེ་ཚོམ་སྐྱེས་་
པའི་ཚིག་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་གསང་བ་ཞེས་པ་ནི། དེ་བཞིན་གཤེགས་པ་ཐམས་ཅད་ནི་
མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་ནས་སྐུ་་་
དང་གསུང་དང་ཐུགས་ཞེས་པ་ནི། དཔལ་རྡོ་རྗེ་སེམས་པའི་སྐུ་མདོག་ཨིནྡྲ་ནཱི་ལ་
འདྲ་བ། ཞལ་གསུམ་པ་ཅུང་ཟད་འཛུམ་པར་ཕྱག་དྲུག་པ་ཕྱག་མཚན་དྲུག་པ།
རིན་པོ་ཆེ་སྣ་ཚོགས་ཀྱིས་སྐུ་བརྒྱན་པ། ཉིད་ཀྱི་རིགས་ཀྱི་བྱེ་བྲག་དང་གཉིས་སུ་་
མེད་པར་ལྡན་པར་གསུངས་སོ། །དེ་བཞིན་དུ་དེ་བཞིན་གཤེགས་པ་ཐམས་ཅད་་
དང་། བྱང་ཆུབ་སེམས་དཔའ་ཐམས་ཅད་དང་། གཞན་ཡང་དཀྱིལ་འཁོར་་
གྱི་ལྷ་རྣམས་སོ་སོའི་སྐུའི་བྱེ་བྲག་གི་ཆ་ལུགས་ཕུན་སུམ་ཚོགས་པར་གསུངས་སྟེ།
དེ་ལྟར་སྐུའི་དོན་དུ་ཤེས་པར་བྱའོ། །དེ་ནས་གསུང་ཞེས་པ་ནི། དཔལ་རྡོ་རྗེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སེམས་དཔའི་གསུང་ནི་ཚངས་པའི་དབྱངས་ཏེ། དེ་ནི་སྙན་པ་དང་ཟབ་པ་དང་
ཀུན་ལ་ཁྱབ་པ་དང་། མ་བརླབས་པར་ཕྱི་ནང་གི་རིག་པ་ཐམས་ཅད་ཀྱི་བྱེ་བྲག་
མཁྱེན་པ། བླ་ན་མེད་པའི་ཤེས་རབ་དང་ལྡན་པའོ། །དེ་བཞིན་དུ་དེ་་་
བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་དང་།
དཀྱིལ་འཁོར་གྱི་ལྷ་རྣམས་ཀྱི་དོན་དམ་པ་གསུང་ཕུན་སུམ་ཚོགས་པར་གསུངས་ཏེ།
དེའི་ཕྱིར་གསུང་གི་སྒྲའི་དོན་དུ་ཤེས་པར་བྱའོ། །དེ་ནས་ཐུགས་ཞེས་པ་ནི་སྟོང་་
པ་དང་། དངོས་པོ་མེད་པ་ལས་ཐམས་ཅད་ཀྱི་སྐབས་སུ་ཆོ་འཕྲུལ་གྱི་སྤྲུལ་པ་ལ་
སོགས་པ་འབྱུང་བ་དང་བསྡུ་བའི་གནས་སུ་གསུངས་ཏེ། དེའི་ཕྱིར་ཐུགས་ཀྱི་་
དོན་དུ་གསུངས་སོ། །དེ་ནས་གསང་བ་ཞེས་པ་ནི་རྣམ་པ་གསུམ་སྟེ། སྐུའི་་
གསང་བ་དང་གསུང་གི་གསང་བ་ཐུགས་ཀྱི་གསང་བའོ། །སོ་སོར་བཤད་པར་བྱ་
སྟེ༑ སྐུའི་གསང་བ་ནི་དཔལ་རྡོ་རྗེ་སེམས་དཔའི་སྐུ་ལ་བྱང་ཆུབ་སེམས་ཁྱབ་་་
ནས་གནས་པར་གསུངས་ཏེ། དེ་ནི་ཉན་ཐོས་དང་རང་སངས་རྒྱས་ལ་སོགས་ཏེ།
སེམས་ཅན་གང་གིས་ཀྱང་མི་མཐོང་བས་དེའི་ཕྱིར་སྐུའི་གསང་བར་གསུངས་སོ། །
དེ་ནས་གསུང་གི་གསང་བར་ནི། དཔལ་རྡོ་རྗེ་སེམས་དཔའི་བླ་ན་མེད་པའི་་
ཤེས་རབ་ཕྱི་དང་ནང་། རོལ་པ་ཐམས་ཅད་ཀྱི་སྙིང་པོའི་ངོ་བོ་དེ་ལས་བྱུང་བ།
ཐུགས་རྗེ་ཆེན་པོས་སེམས་ཅན་མ་ལུས་པའི་དོན་དུ་རྒྱུད་ཀྱི་རྒྱལ་པོ་དཔའ་གསང་བ་
འདུས་པ་དེ་གསུངས་པ་མདུན་དུ་སྨོས་པའི་ཚུལ་དུ་གང་གིས་ཀྱང་མི་མཐོང་བས་་
དེའི་ཕྱིར་གསུང་གི་སྒྲའི་དོན་དུ་གསུངས་སོ། །དེ་ནས་ཐུགས་ཀྱི་གསང་བ་ནི།
དཔལ་རྡོ་རྗེ་སེམས་དཔའི་སྐུའི་གསང་བའི་ཐུགས་ཀའི་གནས་སེམས་ཀྱི་ནམ་མཁའི་
དབྱིངས་ཀྱི་དབུས་ན་མདུན་དུ་སྨོས་པའི་ཚུལ་གྱི་ཡིག་འབྲུ་ཧཱུཾ་གི་ངོ་བོ་ཡེ་ཤེས་་་
སེམས་དཔའ་མེ་མར་ལྟ་བུ་བརྟན་པ་རབ་ཏུ་འབར་བ་ཐམས་ཅད་མཁྱེན་པའི་ཡེ་་


ཤེས་སྣ་ཚོགས་ཀྱི་བྱེ་བྲག་གི་ཆོ་འཕྲུལ་གྱི་སྤྲུལ་པ་ཐམས་ཅད་སྤྲོ་བ་དང་བསྡུ་བའི་་་་་
སྙིང་པོའི་ངོ་བོ་དེ། མདུན་དུ་སྨོས་པའི་ཚུལ་གྱིས་སེམས་ཅན་ཐམས་ཅད་ཀྱིས་མི་
མཐོང་བས་གསང་བ་སྟེ། དེའི་ཕྱིར་ཐུགས་ཀྱི་གསང་བའི་དོན་དུ་གསུངས་སོ། །
དེ་ལྟར་མདོར་བསྡུས་པ་སྐུ་དང་གསུང་དང་ཐུགས་ཀྱི་གསང་བའི་དོན་དུ་ཤེས་པར་
བྱའོ༑ །དེ་ནས་སྟོན་པར་མི་མཛད་པ་ཞེས་པ་ནི། སྟོན་པ་བྱང་ཆུབ་ཀྱི་སེམས་
རྡོ་རྗེ་འཁོར་གྱི་དེ་བཞིན་གཤེགས་པ་རྣམས་ཀྱིས་ཐེ་ཚོམ་སྐྱེ་བའི་ཚིག་གི་ལན་བཤད་
པར་བསྐུལ་བའི་ཕྱིར་གསུངས་སོ། །དེ་བས་བཅོམ་ལྡན་འདས་ཀྱིས་དེ་བཞིན་་་་་
གཤེགས་པ་ཐམས་ཅད་བྱིན་གྱིས་བརླབས་པར་མཛད་དེ། དེ་བཞིན་གཤེགས་པ་
ཐམས་ཅད་ཀྱི་རྡོ་རྗེའི་དམ་ཚིག་འབྱུང་བའི་ཚིག་གིས། དེ་བཞིན་གཤེགས་པ་་་་་
ཐམས་ཅད་ཀྱི་བདེ་བ་དང་ཡིད་བདེ་བ་མྱོང་བར་བགྱི་བ་ནས། ཇི་སྙེད་དེ་བཞིན་
གཤེགས་པ་ཐམས་ཅད་ཀྱི་མངོན་པར་ཤེས་པའི་ཡེ་ཤེས་ཀྱི་འབྲས་བུ་ཐོབ་པར་བགྱི་
བའི་བར་དུ་བསྟན་དུ་གསོལ་ཞེས་བྱ་བ་ནི་དེའི་སྒྲ་བཤད་པར་བྱ་སྟེ། ཇི་ལྟར་་་་་
ཡིན་ན། དེ་བས་ཞེས་པ་ནི། བྱང་ཆུབ་སེམས་རྡོ་རྗེ་ལ་ཐེ་ཚོམ་གྱི་ལན་གྱི་ཚིག་
བསྐུལ་བ་བཤད་པའི་ཕྱིར་ལན་མི་གསུང་བས་བསྐུལ་བའི་ཚིག་བཀའ་སྩལ་པའི་ཕྱིར།
ལན་མི་གསུང་བ་བཤད་པར་མཛད་པའི་དོན་དུ་གསུངས་སོ། །དེ་ནས་བཅོམ་་་་
ལྡན་འདས་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ལ་བྱ་སྟེ། མདུན་དུ་་་་་
བཤད་པའི་དོན་དང་འདིར་སྦྱར་རོ། །དེ་ནས་དེ་བཞིན་གཤེགས་པ་ཐམས་ཅད་
ཞེས་པ་ནི་མདུན་དུ་སྨོས་པའི་མི་བསྐྱོད་པ་ལ་སོགས་པ་དེ་བཞིན་གཤེགས་པ་ལྔ་ལ་
བྱའོ༑ །དེ་ནས་བྱིན་གྱིས་བརླབ་པར་མཛད་དེ་ཞེས་པ་ནི། མདུན་དུ་སྨོས་་་་
པའི་དེ་བཞིན་གཤེགས་པ་ལྔ་རྣམས་བྱང་ཆུབ་སེམས་རྡོ་རྗེའི་སྐུ་ལ་གཉིས་སུ་མེད་པ་
ཕུང་པོ་རྣམ་པ་ལྔའི་ངོ་བོར་གནས་སོ། །གཞན་ཡང་བྱང་ཆུབ་སེམས་རྡོ་རྗེའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གསང་བའི་ཐུགས་ཀའི་གནས་ནས་ཡེ་ཤེས་སེམས་དཔའ་གནས་པ་དེ་ནི། དེ་
བཞིན་གཤེགས་པ་ཐམས་ཅད་བཞུགས་པ་ཡེ་ཤེས་རྣམ་པ་ལྔའི་ངོ་བོ་དེ་རྣམས་ཀྱིས།
ཡེ་ཤེས་རྣམ་པ་ལྔས་འཁོར་གྱི་ངོ་བོ་སངས་རྒྱས་དང་བྱང་ཆུབ་སེམས་དཔའ་བདག་
ཅག་ཐམས་ཅད་ལ་བྱིན་གྱིས་བརླབ་པར་མཛད་དེ། ཚུལ་དེ་ལྟར་བྱིན་གྱིས་་
བརླབ་པར་མཛད་དེ་ཞེས་པའི་དོན་གསུངས་སོ། །དེ་བཞིན་གཤེགས་པ་ཐམས་་
ཅད་ཞེས་པ་ནི། མདུན་དུ་སྨོས་པའི་མི་བསྐྱོད་པ་ལ་སོགས་པ་དེ་བཞིན་གཤེགས་
པ་རྣམ་པ་ལྔ་ལ་བྱའོ། །དེ་ནས་རྡོ་རྗེ་དམ་ཚིག་ཞེས་པ་ནི། དོན་དམ་པའི་ཚུལ་
གྱི་བྱང་ཆུབ་སེམས་ཆོས་ཀྱི་སྐུ་དང་གཉིས་སུ་མེད་པ་སྟོང་པ་དངོས་པོ་མེད་པ།
ཐམས་ཅད་ལ་ཁྱབ་པ་མི་ཟད་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་འབྱུང་
བ་དང་བསྡུ་བའི་སྙིང་པོའི་གནས་སུ་གསུངས་སོ། །གཞན་ཡང་བྱེ་བྲག་ཏུ་རྡོ་རྗེ་་
ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
གསུམ་མི་ཕྱེད་པ་གོང་བུ་ལྟ་བུའི་ངོ་བོ་ཡེ་ཤེས་སེམས་དཔའི་བདག་ཉིད་དུ་གསུངས་
སོ།ཚུལ་དེ་ལྟར་རྡོ་རྗེའི་དོན་དུ་ཤེས་པར་བྱའོ། །དེ་ནས་དམ་ཚིག་ཞེས་པ་
བྱེ་བྲག་རྣམ་པ་གསུམ་དུ་དབྱེ་སྟེ། དོན་དམ་པའི་བྱེ་བྲག་དང་། ཡེ་ཤེས་ཀྱི་བྱེ་
བྲག་དང་། གསང་བའི་བྱེ་བྲག་གོ། །དེ་ལ་དོན་དམ་པའི་སྒྲ་ནི་བྱང་ཆུབ་་
སེམས་ཆོས་ཀྱི་སྐུའི་ངོ་བོ་དེ་ཆོས་ཀྱི་དབྱིངས་དང་གཉིས་སུ་མེད་པར་གནས་ཏེ།
དེ་ལྟར་དོན་དམ་པའི་དམ་ཚིག་དུ་གསུངས་སོ། །དེ་ནས་ཡེ་ཤེས་ཀྱི་བྱེ་བྲག་གི་་་
དམ་ཚིག་ནི། རྡོ་རྗེ་མི་བསྐྱོད་པ་ཉིད་ཀྱི་རིགས་ཀྱི་ལྷ་མོ་མཱ་མ་ཀཱི་གཉིས་སུ་མེད་་
པའི་ངོ་བོ་སྤྲུལ་པའི་སྐུ་ཡེ་ཤེས་སེམས་དཔའི་གཟུགས་དེ་འཁྱུད་པའི་ཚུལ་དུ་གནས་
པའོ༑ །དེ་ལྟར་ཡེ་ཤེས་ཀྱི་བྱེ་བྲག་གི་དམ་ཚིག་གི་དོན་དུ་གསུངས་སོ། །དེ་་་་
ནས་གསང་བའི་དམ་ཚིག་གི་སྒྲ་ནི། མི་བསྐྱོད་པ་རྡོ་རྗེའམ། བྱང་ཆུབ་སེམས་


རྡོ་རྗེ་ཉིད་ཀྱི་རིགས་ཀྱི་ལྷ་མོ་མཱ་མ་ཀཱི་གཉིས་སུ་མེད་པའི་ངོ་བོ་དེ་དང་ལྡན་པར་་་
ཐབས་དང་ཤེས་རབ་ཀྱི་རོལ་པའི་དུས་སུ་བདེ་བར་གྱུར་པའི་འོག་ཏུ་གསང་བའི་་
དབང་པོ་གཉིས་མཉམ་པར་སྦྱར་ནས་གནས་པ་སྟེ། དེ་ལྟར་གསང་བའི་བྱེ་བྲག་
གི་དམ་ཚིག་གི་སྒྲར་གསུངས་སོ། །དེ་ནས་འབྱུང་བའི་ཚིག་ཞེས་པ་ནི། བྱུང་་
བ་དང་འབྱུང་བར་མཛད་པ་དང་འབྱུང་བར་འགྱུར་བའོ། །བཤད་པར་བྱ་སྟེ།
བྱུང་ཞེས་པ་ནི་མདུན་དུ་སྨོས་པ་ཐོག་མ་མེད་པའི་དུས་སུ་ཐུགས་རྗེ་ཆེན་པོ་སེམས་
ཅན་མ་ལུས་པའི་དོན་དུ་ཐེག་པ་ཆེན་པོ་གསང་བའི་རྒྱུད་བཀའ་སྩལ་པའི་དུས་སུ་་
བྱུང་བའི་སྔགས་དང་སྔགས་ཀྱི་སྐུ་རྣམས་ཏེ། ཚུལ་དེ་ལྟར་བྱུང་བའི་སྒྲའི་དོན་དུ་
གསུངས་སོ། །དེ་ནས་འབྱུང་བར་མཛད་པ་ནི། མདུན་དུ་སྨོས་པ་དེའི་དུས་སུ་
སྟོན་པ་བྱང་ཆུབ་སེམས་རྡོ་རྗེ་བྱུང་བར་མཛད་དེ། སེམས་ཅན་ཐམས་ཅད་ཀྱི་ཐེ་
ཚོམ་བཅད་པའི་ཕྱིར་ཉིད་ཀྱི་འཁོར་དེ་བཞིན་གཤེགས་པ་དང་བྱང་ཆུབ་སེམས་་་
དཔའ་རྣམས་སྣོད་དུ་རུང་བར་བྱ་བའི་ཕྱིར་བྱུང་བས་འབྱུང་བར་མཛད་པའི་སྒྲའི་
དོན་དུ་གསུངས་སོ། །དེ་ནས་འབྱུང་བར་འགྱུར་བ་ཞེས་པ་ནི། འདས་པ་དང་
ད་ལྟའི་དུས་སུ་བྱུང་བའི་དོན་དེ་བཞིན་དུ་མ་འོངས་པའི་དུས་སུ་ཡང་འབྱུང་བར་་
གསུངས་སོ། །དེའི་དོན་གསལ་བར་བཤད་པར་བྱ་སྟེ། སྔགས་དང་སྔགས་ཀྱི་
སྐུ་རྣམས་འབྱུང་བའི་ཚིག་གི་མིང་དེ་འབྱུང་སྟེ། དེའི་ཕྱིར་སེམས་ཅན་ཐམས་་
ཅད་གཏི་མུག་ལས་བསྐྱེད་པ་མ་རིག་པའི་དྲ་བ་རྣམ་པར་རྟོག་པ་མ་ངེས་པའི་་་་་
སེམས་ཀྱིས་ཐེ་ཚོམ་སྐྱེས་པ་དེ་མེད་པར་བྱ་བའི་ཕྱིར་དང་། གཞན་ཡང་ཐེག་པ་
ཆེན་པོ་གསང་སྔགས་གི་ཆོས་ལ་དད་པ་བསྐྱེད་པའི་ཕྱིར་བདག་ཅག་འཁོར་གྱི་ངོ་བོ་
དེ་བཞིན་གཤེགས་པ་རྣམས་དམ་ཚིག་འབྱུང་བའི་ངོ་བོ། དེ་བཞིན་གཤེགས་པ་་
ཐམས་ཅད་ཀྱི་སྔགས་དང་། གཞན་ཡང་སྔགས་ཀྱི་སྐུ་རྣམས་ཀྱིས་བྱིན་གྱིས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བརླབ་པར་མཛད། དབང་བསྐུར་མཛད ། བསོད་ནམས་ཀྱི་སྐལ་བ་དང་་
ལྡན་པ་སྣོད་དང་ལྡན་པར་མཛད་དོ། །གཞན་ཡང་འབྱུང་བའི་དོན་གསལ་བར་
བསྟན་པར་བྱ་སྟེ། དང་པོ་ཆོས་ཀྱི་སྐུ་ཆོས་ཀྱི་དབྱིངས་དང་གཉིས་སུ་མེད་པའི་ངོ་
བོའི་གནས་ནས་སེམས་ཅན་ཐམས་ཅད་ཀྱི་དོན་གྱི་ཕྱིར་ཐུགས་རྗེ་ཆེན་པོས་ཡེ་ཤེས་
སེམས་དཔའི་ངོ་བོ་སྤྲུལ་པའི་སྐུ་དེ་བཞིན་གཤེགས་པ་རྡོ་རྗེ་མི་བསྐྱོད་པ་སྔགས་་་
དང་གཉིས་སུ་མེད་པའི་ངོ་བོ་སྔགས་རྣམས་དང་། དེ་བཞིན་གཤེགས་པ་རྣམ་པ་
ལྔ་དང་། ཡེ་ཤེས་རྣམ་པ་ལྔའི་ངོ་བོ་ས་བོན་ཡིག་འབྲུ་ཧཱུཾ་གཉིས་སུ་མེད་པའི་་་
བདག་ཉིད་ལས་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པ་དེ་བཞིན་
གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱའི་ངོ་བོ་བྱུང་ངོ་། །དེ་ལྟར་དོན་དམ་་
པའི་ཚུལ་གྱིས་བྱུང་བའི་དོན་དུ་ཤེས་པར་བྱའོ། །དེ་ནས་ཡེ་ཤེས་ཀྱི་ཚུལ་གྱིས་་་་
འབྱུང་བ་ནི། དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ལ་མདུན་དུ་སྨོས་པའི་
བརྗོད་དུ་ཡོད་པ་དང་བརྗོད་དུ་མེད་པའི་དེ་བཞིན་གཤེགས་པ་ཐམས་ཅད་དང་།
བྱང་ཆུབ་སེམས་དཔའ་ཐམས་ཅད་འབྱུང་བར་སྤྲུལ་པར་མཛད་པ་མདུན་དུ་སྨོས་་
པའི་དོན་གྱིས་ཐམས་ཅད་གཅིག་དུ་འདུས་པ། སྟོན་པ་བྱང་ཆུབ་སེམས་རྡོ་རྗེའི་
ཐུགས་ཀ་གཉིས་སུ་མེད་པའི་ངོ་བོ་ཡེ་ཤེས་རྣམ་པ་ལྔ་དང་གཉིས་སུ་མེད་པའི་་་
མདུན་དུ་སྨོས་པའི་ཧཱུཾ་དང་གཉིས་སུ་མེད་པ་ཡེ་ཤེས་སེམས་དཔའ་དེའི་གནས་ན་་
བཞུགས་པ་དེའི་ཕྱིར་འབྱུང་བར་མིང་བཏགས་པ་དེ་བཞིན་གཤེགས་པ་ཐམས་ཅད་
ཀྱི་སྟོན་པ་བྱང་ཆུབ་སེམས་རྡོ་རྗེ་ཁྱོད་ཀྱིས་མདུན་དུ་སྨོས་པའི་དོན་གྱི་ཕྱིར་བདག་་
ཅག་འཁོར་གྱི་ངོ་བོ་དེ་བཞིན་གཤེགས་པ་ཐམས་ཅད་བྱིན་གྱིས་བརླབས་མཛོད།
དབང་བསྐུར་མཛོད་རྒྱུད་ཐོས་པའི་སྣོད་དུ་རུང་བར་མཛོད་ཅིག་པའོ། །དེ་ལྟར་
ཡེ་ཤེས་ཀྱི་ཚུལ་གྱི་འབྱུང་བའི་དོན་དུ་ཤེས་པར་བྱའོ། །དེ་ནས་གསང་བའི་ཚུལ་་


འགྱུར རྒྱུད རྒྱུད لهمکا
གྱི་འབྱུང་བ་ཞེས་པ་ནི། བྱང་ཆུབ་སེམས་རྡོ་རྗེ་མཱ་མ་ཀཱི་དང་ལྡན་པར་གཉིས་སུ་
མེད་པའི་ཐབས་དང་ཤེས་རབ་རོལ་པས་བྱང་ཆུབ་སེམས་འབྱུང་བ་མདུན་དུ་སྨོས་
པའི་དོན་དཀར་བ་ཟླ་བའི་དཀྱིལ་འཁོར་ལྟ་བུ་དེ་བཞིན་གཤེགས་པ་ཐམས་ཅད་ཀྱི་
ཡེ་ཤེས་ཀྱི་ས་བོན་ཡིག་འབྲུ་རྣམས་གཅིག་པའི་ངོ་བོ་ཡིག་འབྲུ་ཧཱུཾ། དཀྱིལ་འཁོར་
གྱི་ལྷ་ཐམས་ཅད་འབྱུང་བའི་སྙིང་པོའི་གནས་ཏེ། ཟླ་བའི་དཀྱིལ་འཁོར་ལྟ་་
བུའི་བྱང་ཆུབ་སེམས་ལ་ཐིམ་པར་གྱུར་ནས་གཅིག་པའི་ངོ་བོ་བྷ་ག་ལ་བཞུགས་པ།
དམ་ཚིག་ཆེན་པོ་རྫས་ཀྱི་དམ་ཚིག་ལས་བྱུང་བའི། དེ་བཞིན་གཤེགས་པ་ཐམས་
ཅད་དང་། བྱང་ཆུབ་སེམས་དཔའ་ཐམས་ཅད་དང་གཉིས་སུ་མེད་པའི་ངོ་བོ་་
མདུན་དུ་སྨོས་པ་དོན་གྱི་ཕྱིར་བདག་ཅག་འཁོར་གྱི་ངོ་བོ་དེ་བཞིན་གཤེགས་པ་་་
ཐམས་ཅད་བྱིན་གྱིས་བརློབ་ པར་མཛོད། དབང་བསྐུར་བར་མཛོད། རྒྱུད་
ཐོས་པའི་སྣོད་དུ་རུང་བར་མཛོད་ཞེས་པའོ། །དེ་ལྟར་གསང་བའི་འབྱུང་བའི་་་་
སྒྲའི་དོན་དུ་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་བདེ་བ་་་
དང་ཡིད་བདེ་བ་མྱོང་བར་བགྱི་བ་ནས་ཞེས་པ་ནི། མདུན་དུ་སྨོས་པ་དེ་བཞིན་་
གཤེགས་པ་མི་བསྐྱོད་པ་ལ་སོགས་པ་ཆེད་དུ་སྨོས་པ་དེ་བཞིན་གཤེགས་པ་ལྔ་ལ་བྱའོ།
དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྒྲའི་དོན་དུ་གསུངས་སོ། །ཀྱི་ཞེས་པ་
ནི་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་འབྲས་བུ་ཐམས་ཅད་་་་
ཐོབ་པར་སྟོན་པའོ། །དེ་ནས་བདེ་བ་དང་ཞེས་པ་ནི་སྐུ་དང་གསུང་དང་ཐུགས་་
གཅིག་པའི་ངོ་བོར་གྱུར་པ་བདེ་བའི་ངོ་བོར་གསུངས་སོ། །དེ་ནས་ཡིད་བདེ་བ་་
ཞེས་པ་ནི་དུས་རྟག་ཏུ་སེམས་ཅན་གྱི་དོན་མཛད་པ་མཐར་ཕྱིན་པ་ཡིད་བདེ་བའི་་
སྒྲར་གསུངས་སོ། །གཞན་ཡང་བདེ་བ་དང་ཡིད་བདེ་བའི་དོན་རྣམ་པ་གསུམ་དུ་
བཤད་པར་བྱ་སྟེ། ཇི་ལྟར་ཡིན་ན། ཆོས་ཀྱི་སྐུའི་བྱེ་བྲག་དང་། སྤྲུལ་པའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ لهمله
སྐུའི་བྱེ་བྲག་དང་། ལོངས་སྤྱོད་རྫོགས་པའི་སྐུའི་བྱེ་བྲག་གོ། །དེ་ལ་ཆོས་ཀྱི་སྐུ་
དངོས་པོ་ཡོད་པ་དང་དངོས་པོ་མེད་པའི་རྣམ་པར་རྟོག་པ་དང་བྲལ་བ། སྤོང་བ་
དངོས་པོ་མེད་པ་རྣམ་པར་དག་པ། ཐོག་མ་མེད་པའི་དུས་ནས་སྡུག་བསྔལ་དང་
ཉོན་མོངས་པ་རྣམ་པ་ལྔ་ལ་སོགས་པ་དགྲ་ཐམས་ཅད་མེད་པར་མཛད། ཕམ་་་་
པར་མཛད་པའོ། །དེའི་འོག་ཏུ་བདེ་བ་ཐམས་ཅད་ཐོབ་པར་གྱུར་པར་གསུངས་
སོ༑ །ཚུལ་དེ་ལྟར་བདེ་བར་གྱུར་པའི་སྒྲའི་དོན་དུ་ཤེས་པར་བྱའོ། །དེ་ནས་་
ཡིད་བདེ་བ་ནི་ཐུགས་རྗེ་ཆེན་པོས་སེམས་ཅན་ཐམས་ཅད་ཀྱི་དོན་དུ་ཡེ་ཤེས་རྣམ་་
པ་ལྔའི་ངོ་བོ་སྤྲུལ་པའི་སྐུ་ཡེ་ཤེས་སེམས་དཔའི་གཟུགས། དེ་བཞིན་གཤེགས་པ་་
རྡོ་རྗེ་མི་བསྐྱོད་པ་བྱུང་སྟེ། བྱུང་མ་ཐག་ཏུ་སེམས་ཅན་ཐམས་ཅད་ཡེ་ཤེས་ཀྱིས་་
བྱིན་གྱིས་བརླབས་པའི་ཕྱིར་བརྗོད་དུ་ཡོད་པ་དང་བརྗོད་དུ་མེད་པའི་ཚུལ་གྱི་་
སངས་རྒྱས་དང་བྱང་ཆུབ་སེམས་དཔའ་སྤྲུལ་ཏེ་སྤྲོ་བར་མཛད་དོ། །སྤྲོས་མ་ཐག་
ཏུ་སེམས་ཅན་ཐམས་ཅད་བྱིན་གྱིས་རློབ་པར་མཛད་པས་ཡིད་བདེ་བ་ཐོབ་པར་
འགྱུར་ཏེ། ཚུལ་དེ་ལྟར་ཡིད་བདེ་བ་སྒྲའི་དོན་ཤེས་པར་བྱའོ། །དེ་ནས་སྤྲུལ་
པའི་སྐུའི་ངོ་བོའི་བདེ་བ་བཤད་པར་བྱ་སྟེ། ཇི་ལྟར་ཡིན་ན། རྡོ་རྗེ་མི་བསྐྱོད་
པ་ལ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱིས་་་
མཉེས་པར་བྱ་བའི་ཕྱིར། ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་ལྷ་མོ་་་
སངས་རྒྱས་སྤྱན་ལ་སོགས་པ་རྣམས་ཉིད་ཉིད་ཀྱི་སྐུ་ལས་སྤྲུལ་ནས་ཕྱུང་བར་མཛད་
དེ༑ ཕྱུང་མ་ཐག་ཏུ་ལྷ་མོ་མཱ་མ་ཀཱིའི་སྐུ་ཕྱག་རྒྱར་གཅིག་པའི་ངོ་བོར་གྱུར་ཏོ། །
དེ་གྱུར་མ་ཐག་ཏུ་དེ་བཞིན་གཤེགས་པ་རྡོ་རྗེ་མི་བསྐྱོད་པས་ཐུགས་དགྱེས་པ་ཆེན་་
པོས་ལྷ་མོ་མཱ་མ་ཀཱི་ལེགས་པར་འཁྱུད་ནས་ཙུམ་པ་ན་མཛད་དེ། དེའི་འོག་ཏུ་
དགྱེས་པས་ཐབས་དང་ཤེས་རབ་ཀྱི་རོལ་པ་མཛད་པར་གསུངས་སོ། །ཚུལ་དེ་


ལྟར་སྤྲུལ་པའི་སྐུའི་བདེ་བའི་སྒྲའི་དོན་དུ་གསུངས་སོ། །དེ་ནས་སྤྲུལ་པའི་སྐུའི་་་
ཡིད་བདེ་བ་ནི། མདུན་དུ་སྨོས་པ་སེམས་ཅན་གྱི་དོན་གྱི་ངོ་བོ་དེ་བཞིན་གཤེགས་
པ་རྡོ་རྗེ་མི་བསྐྱོད་པས། མདུན་དུ་སྨོས་པའི་ཐབས་དང་ཤེས་རབ་ཀྱི་རོལ་པ་་་་་
མཛད་ནས་བྱང་ཆུབ་སེམས་མཱ་མ་ཀཱིའི་བྷ་གའི་དབུས་སུ་འོད་དུ་ཞུ་བར་མཛད་པ་་
ཟླ་བ་ལྟ་བུ་ལ་ཡིག་འབྲུ་ཧཱུཾ་ཐིམ་པར་གྱུར་པའི་ས་བོན་དེ་ལས་སྟོན་པ་བྱང་ཆུབ་ཀྱི་་
སེམས་རྡོ་རྗེ་ཕྱུང་བར་མཛད་དེ། སེམས་ཅན་ཐམས་ཅད་ཀྱི་དོན་དུ་རྒྱུད་བཀའ་
སྩལ་པའི་སྟོན་པ་སྤྲུལ་པར་གསུངས་སོ། །ཚུལ་དེ་ལྟར་སྤྲུལ་པའི་སྐུའི་ཡིད་བདེ་་་
བའི་སྒྲའི་དོན་དུ་གསུངས་སོ། །དེ་ནས་ལོངས་སྤྱོད་རྫོགས་པའི་སྐུའི་བྱེ་བྲག་གི་་
བདེ་བ་བཤད་པར་བྱ་སྟེ། ཇི་ལྟར་ཡིན་ན། སྟོན་པ་བྱང་ཆུབ་སེམས་རྡོ་རྗེ་མདུན་
དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་ལྷ་མོ་གཉིས་སུ་མེད་པའི་སྐུའི་་
གཟུགས་མཱ་མ་ཀཱིའི་བྱིན་གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་
ཏུ་སྨོས་པའི་རྒྱུད་བཀའ་སྩལ་པའི་གནས་ཡེ་ཤེས་ཀྱི་གཞལ་ཡས་ཁང་དུ་གྱུར་ཏོ། །
དེ་གྱུར་མ་ཐག་ཏུ་ཡེ་ཤེས་ཀྱི་གཞལ་ཡས་ཁང་གི་དབུས་སུ་ཤེས་རབ་ཀྱི་བྷ་གའི་་
གདན་ལ་སྐུའི་ཆ་ལུགས་ཕུན་སུམ་ཚོགས་པ་དང་ལྡན་པའི་བརྗོད་དུ་ཡོད་པ་དང་་་
བརྗོད་དུ་མེད་པའི་ཚུལ་གྱི་སངས་རྒྱས་དང་བྱང་ཆུབ་སེམས་དཔའ་བཞུགས་པའི་་
གནས་སུ་གསུངས་སོ། །ཚུལ་དེ་ལྟར་ལོངས་སྤྱོད་རྫོགས་པའི་སྐུའི་བདེ་བའི་སྒྲའི་
དོན་དུ་གསུངས་སོ། །དེ་ནས་ལོངས་སྤྱོད་རྫོགས་པའི་སྐུའི་ཡིད་བདེ་བ་བཤད་་་
པར་བྱ་སྟེ། ཇི་ལྟར་ཡིན་ན། སྟོན་པ་བྱང་ཆུབ་སེམས་རྡོ་རྗེས་མདུན་ན་སྨོས་་
པ་རྡོ་རྗེ་མི་བསྐྱོད་པས་ཇི་ལྟར་བརྗོད་དུ་ཡོད་པ་དང་བརྗོད་དུ་མེད་པའི་ཚུལ་གྱིས་
སངས་རྒྱས་དང་བྱང་ཆུབ་སེམས་དཔའ་སྤྲོ་བར་མཛད་དེ། སྤྲོས་མ་ཐག་ཏུ་སེམས་
ཅན་ཐམས་ཅད་ཡེ་ཤེས་ཀྱིས་བྱིན་གྱིས་བརླབ་པར་མཛད་དེ། ཉིད་ཀྱི་སྐུ་ལ་གཉིས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སུ་མེད་པར་ཐིམ་པར་མཛད་དོ། །འདུས་པར་མཛད་པར་ཡང་གསུངས་སོ། །
དེའི་འོག་ཏུ་མི་བསྐྱོད་པ་ལ་སོགས་པ་ཐམས་ཅད་བྱང་ཆུབ་སེམས་རྡོ་རྗེས་ཉིད་ཀྱི་་
ཐུགས་ཀ་ཡེ་ཤེས་སེམས་དཔའི་ངོ་བོའི་གནས་སུ་འདུས་པར་མཛད་ནས་བཞུགས་་
པ་ཡིད་བདེ་བའི་སྒྲའི་དོན་དུ་གསུངས་སོ། །གཞན་ཡང་ཡིད་བདེ་བའི་དོན་་
བཤད་པར་བྱ་སྟེ། ཇི་ལྟར་ཡིན་ན། བྱང་ཆུབ་སེམས་རྡོ་རྗེས་ཡིད་བདེ་བ་ཆེན་
པོའི་ཐུགས་ཀྱིས་སེམས་ཅན་ཐམས་ཅད་ཀྱི་དོན་དུ་ནམ་མཁའི་དབྱིངས་ཐམས་ཅད་
དུ་མདུན་དུ་སྨོས་པའི་གྲངས་མེད་པའི་སངས་རྒྱས་དང་། བྱང་ཆུབ་སེམས་་་
དཔའ་སྤྲུལ་ནས་ཕྱུང་ངོ་། །དེ་ཕྱུང་མ་ཐག་ཏུ་སངས་རྒྱས་དང་བྱང་ཆུབ་སེམས་་
དཔའ་ཐམས་ཅད་ཀྱིས་སེམས་ཅན་ཐམས་ཅད་ཡེ་ཤེས་ཀྱིས་བྱིན་གྱིས་བརླབས་པས་
བྱིན་གྱིས་བརླབ་པར་མཛད་དེ། དེ་བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ལ་
གཉིས་སུ་མེད་པའི་ཚུལ་གྱིས་བདེ་བ་དང་། ཡིད་བདེ་བ་ཐོབ་པར་བྱ་བའི་ཕྱིར།
ཐིམ་པར་མཛད་པ་འམ་འདུས་པར་གསུངས་སོ། །ཚུལ་དེ་ལྟར་ལོངས་སྤྱོད་་་
རྫོགས་པའི་སྐུའི་ཡིད་བདེ་བའི་སྒྲའི་དོན་དུ་ཤེས་པར་བྱའོ། །མྱོང་བར་བགྱི་བ་་་
ནས་ཞེས་པ། མདུན་དུ་སྨོས་པ་རྣམ་པ་གསུམ་གྱི་བདེ་བ་ཡོན་ཏན་གྱི་ངོ་བོ་ཐོབ་
པའི་འབྲས་བུ་ལམ་བསྟན་པར་བྱ་བའི་ཕྱིར། བདག་ཅག་ཡེ་ཤེས་ཀྱི་བྱིན་གྱིས་་་་་
བརླབ་པར་མཛད་དེ། དེ་བཤད་པར་བྱ་སྟེ། བདག་ཅག་དེ་བཞིན་གཤེགས་
པ་དང་བྱང་ཆུབ་སེམས་དཔའ་ཐམས་ཅད་ཀྱི་ལུས་ཀྱི་ཕུང་པོ་འདི་སྣོད་དུ་རུང་བར་
བྱ་བའི་ཕྱིར། དེ་ཅིའི་ཕྱིར་ཞེ་ན། སེམས་ཅན་ཐམས་ཅད་ཀྱི་དོན་གྱི་ཕྱིར་་
གསུངས་སོ། །དེའི་ཕྱིར་མྱོང་བའི་སྒྲའི་དོན་དུ་ཤེས་པར་བྱའོ། །དེ་ནས་ཇི་་
སྙེད་པ་མ་ལུས་པའི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་མངོན་པར་་་
ཤེས་པའི་འབྲས་བུ་ཐོབ་པར་བྱ་བའི་བར་དུ་བསྟན་དུ་གསོལ། ཞེས་པ་ནི། ཇི་


སྙེད་ཞེས་པ་ནི་དེ་བཞིན་གཤེགས་པ་མ་ལུས་པ་བསྟན་ཏོ། །གཞན་ཡང་ཇི་སྙེད་་
མ་ལུས་པའི་དོན་ཇི་ལྟར་ཡིན་ན། མ་ལུས་པ་ནི་ཉིད་ཉིད་ཀྱི་སྐུ་ལས་སྤྲུལ་པ་སྣ་་
ཚོགས་ཀྱི་བྱེ་བྲག་རྣམས་མཛད་པར་གསུངས་སོ། །གཞན་ཡང་ཇི་སྙེད་པ་མ་ལུས་
པ་ནི་སེམས་ཅན་སྣ་ཚོགས་ཀྱི་རིགས་ཀྱི་བྱེ་བྲག་རྣམས་མདུན་དུ་སྨོས་པའི་ཚུལ་གྱིས་
འདུལ་བའི་ཐབས་མཛད་པར་གསུངས་སོ། །གཞན་ཡང་མ་ལུས་པའི་མདུན་དུ་
སྨོས་པའི་ཚུལ་གྱི་བདེ་བ་དང་ཡིད་བདེ་བ་མ་ལུས་པའོ། །དེ་ལྟར་ཇི་སྙེད་མ་ལུས་
པ་སྒྲའི་དོན་དུ་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི།
དེ་བཞིན་གཤེགས་པ་རྣམ་པ་ལྔ་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་་
པ་མ་ལུས་པ་རྣམས་ལ་བྱའོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྒྲའི་་
དོན་དུ་ཤེས་པར་བྱའོ། །དེ་ནས་ཡེ་ཤེས་ཞེས་པ་ནི། དེ་བཞིན་གཤེགས་པ་་་
རྣམ་པ་ལྔའི་ཡེ་ཤེས་རྣམ་པ་ལྔ་སྟེ། གང་ཞེ་ན། མེ་ལོང་ལྟ་བུའི་ཡེ་ཤེས་མི་
བསྐྱོད་པའོ། །ཆོས་ཀྱི་དབྱིངས་ཀྱི་ཡེ་ཤེས་ནི་རྣམ་པར་སྣང་མཛད་ཀྱིའོ།། །།
མཉམ་པ་ཉིད་ཀྱི་ཡེ་ཤེས་ནི་རིན་པོ་ཆེ་འབྱུང་ལྡན་གྱིའོ། །སོ་སོར་རྟོག་་་་
པའི་ཡེ་ཤེས་ནི་སྣང་བ་མཐའ་ཡས་སོ། །བྱ་བ་ནན་ཏན་གྱི་ཡེ་ཤེས་ནི་དོན་ཡོད་་
གྲུབ་པའོ། །དེ་ལྟར་མདོར་བསྡུས་པའི་ཡེ་ཤེས་ཀྱི་སྒྲའི་དོན་དུ་གསུངས་སོ། །དེ་
ནས་མངོན་པར་ཤེས་པ་ཞེས་པ་ནི། བྱེ་བྲག་ལྔར་གསུངས་ཏེ། རྒྱས་པར་བཤད་
པར་བྱ་སྟེ། ཇི་ལྟར་ཡིན་ན། ལྷའི་རྣམ་པ་ལྔ་སྟེ་ལྷའི་མིག་དང་། ལྷའི་རྣ་བ་དང་།
ལྷའི་སྣ་དང་། ལྷའི་རོ་དང་། ལྷའི་རེག་གོ། །དེ་སོ་སོར་ཡོན་ཏན་གྱི་བྱེ་བྲག་་་་་
བཤད་པར་བྱ་སྟེ། ཇི་ལྟར་ཡིན་ན། ལྷའི་མིག་གང་ཡིན་པ་དེ་ནི་སའི་སྙིང་པོའི་ངོ་
བོར་གསུངས་སོ། །ལྷའི་རྣ་བ་གང་ཡིན་པ་དེ་ནི་ཕྱག་ན་རྡོ་རྗེའི་ངོ་བོར་གསུངས་སོ།།
ལྷའི་སྣ་གང་ཡིན་པ་དེ་ནི་འཕགས་པ་ནམ་མཁའི་སྙིང་པོའི་ངོ་བོར་གསུངས་སོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལྷའི་རོ་གང་ཡིན་པ་དེ་ནི་འཕགས་པ་སྤྱན་རས་གཟིགས་ཀྱི་དབང་ཕྱུག་གི་ངོ་བོར་་
གསུངས་སོ། །ལྷའི་རེག་གང་ཡིན་པ་དེ་ནི་སྒྲིབ་པ་ཐམས་ཅད་རྣམ་པར་སེལ་བའི་
ངོ་བོར་གསུངས་སོ། །མངོན་པར་ཤེས་པ་རྣམ་པ་ལྔའི་དོན་ཚུལ་དེ་ལྟར་ཤེས་་
པར་བྱའོ། །དེ་ནས་ཐོབ་པ་ཞེས་པ་ནི། མདུན་དུ་སྨོས་པའི་མངོན་པར་ཤེས་་
པ་ལྔའི་ངོ་བོ་དེ། འཁོར་གྱི་དེ་བཞིན་གཤེགས་པ་དང་། བྱང་ཆུབ་སེམས་་
དཔའ་ཐམས་ཅད་དང་གཞན་ཡང་སེམས་ཅན་ཐམས་ཅད་ཀྱིས་ཐོབ་པར་འགྱུར་་
བར་གསུངས་སོ། །དེ་ནས་འབྲས་བུ་ཞེས་པ་ནི། གྲུབ་པའི་ངོ་བོ་ཡིན་ཏེ།
རྒྱས་པར་བཤད་པར་བྱའོ། །ཇི་ལྟར་ཡིན་ན། འབྲས་བུའི་ངོ་བོ་ལྷའི་མིག་་་
འགྲུབ་པར་འགྱུར་ཏེ། དཔག་ཚད་སྟོང་ཕྲག་གཅིག་གིས་སའི་ཕྱོགས་ཀྱི་རི་མང་་
པོ་བརྩེགས་པ་རྣམས་ཀྱིས་དཀྱིལ་འཁོར་ན་ཡུངས་ཀར་གྱི་འབྲུ་ཕྲ་མོ་ཙམ་གྱིས་་
རྫས་ཀྱི་ངོ་བོ་གང་ཡང་རུང་བ་ཡོད་པ་དེ་ཇི་ལྟར་མདུན་དུ་བཞག་པ་བཞིན་ས་ལེ་་
མཐོང་བའོ། །ཚུལ་དེ་ལྟར་ལྷའི་མིག་གི་འབྲས་བུར་ཤེས་པར་བྱའོ། །དེ་ནས་
ལྷའི་རྣ་བའི་འབྲས་བུ་ནི་འཇིག་རྟེན་གྱི་ཁམས་གང་ཡང་རུང་བ་ན་གནས་པས།
འཇིག་རྟེན་གྱི་ཁམས་གང་ཡང་རུང་བ་ན་སྒྲ་གྲག་པ་སྙན་པ་དང་མི་སྙན་པ་དང་།
བཟང་པོ་དང་ངན་པ་དང་། རིང་པོ་དང་། ཐུང་བའི་སྒྲ་དྲུང་ན་གྲག་པ་་
བཞིན་དུ་ས་ལེ་བར་ཐོས་པར་འགྱུར་རོ། །ཚུལ་དེ་ལྟར་ལྷའི་རྣ་བའི་འབྲས་བུར་་
ཤེས་པར་བྱའོ། །དེ་ནས་ལྷའི་སྣས་ནི་འཇིག་རྟེན་གྱི་ཁམས་གང་ཡང་རུང་བ་ན་་
གནས་པས་འཇིག་རྟེན་གྱི་ཁམས་གཞན་གང་ཡང་རུང་བའི་དྲི་ཞིམ་པོའི་རྫས་གང་
ཡང་རུང་བ་སྨན་དང་སྤོས་ལ་སོགས་པ་དྲི་ཞིམ་པོ་རྣམས་ཀྱི་དྲི་བདུན་དུ་འདུག་་་་་
པའི་དྲི་བཞིན་དུ་ཚོར་བར་གྱུར་ཏོ། །ཚུལ་དེ་ལྟར་ལྷའི་དྲིའི་འབྲས་བུ་ཤེས་པར་་
བྱའོ༑ །དེ་ནས་ལྷའི་རོའི་འབྲས་བུ་ནི། འཇིག་རྟེན་གྱི་ཁམས་གང་ཡང་རུང་


བར་གནས་པས། འཇིག་རྟེན་གྱི་ཁམས་གཞན་གང་ཡང་རུང་བ་ན་གནས་པའི་་
ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་རོ་དྲུག་དང་ལྡན་པའི་བཟའ་བ་་
དང་། བཏུང་བའི་ངོ་བོ་ཐམས་ཅད་མྱོང་བར་བྱེད་དོ། །གཞན་ཡང་རང་་་
བཞིན་གྱིས་གནས་པའི་བཟའ་བ་དང་བཏུང་བ་རོ་དྲུག་དང་ལྡན་པ་གནས་པ་དེ་་
དག་ཐམས་ཅད་ཉིད་ཀྱི་བཟའ་བ་དང་བཏུང་བར་འདྲ་བར་ལྕེའི་དབང་པོས་རོ་་
མྱོང་བར་བྱེད་པའོ། །ཚུལ་དེ་ལྟར་ལྷའི་རོའི་འབྲས་བུའི་སྒྲའི་དོན་དུ་ཤེས་པར་
བྱའོ༑ །དེ་ནས་ལྷའི་རེག་གི་འབྲས་བུ་ནི་འཇིག་རྟེན་གྱི་ཁམས་གང་ཡང་རུང་་
བ་ན། གནས་པས་འཇིག་རྟེན་གྱི་ཁམས་གཞན་གང་ཡང་རུང་བ་ན་གནས་པའི་
ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱིས་གོས་རྣམས་གྱོན་པ་དང་།
གཞན་ཡང་སོ་སོའི་ཆུང་མ་དང་དབང་པོ་གཉིས་ཀྱི་རོལ་པ་བྱ་བའི་དུས་སུ་འཁྱུད་་
པའི་གཉིས་ཀའི་ལུས་ཀྱི་འཇམ་པ་དང་རྩུབས་པའི་རེག་གི་ངོ་བོ་དང་ཡང་ན་་་
གསང་བའི་དབང་པོ་གཉིས་མཉམ་པར་སྦྱར་ནས། བྱང་ཆུབ་སེམས་ཕབ་པའི་་
དུས་སུ་དེའི་འཇམ་རྩུབ་དང་གྲང་དྲོ་མྱོང་བར་གྱུར་པའི་རེག་རྣམས་མངོན་པར་་
ཤེས་པ་ཐོབ་པ་ཉིད་ཀྱིས་མྱོང་བར་འགྱུར་རོ། །ཚུལ་དེ་ལྟར་ལྷའི་རེག་གི་འབྲས་་
བུའི་སྒྲའི་དོན་དུ་ཤེས་པར་བྱའོ། །དེ་ནས་ཐོབ་པར་བྱ་བའི་བར་དུ་ཞེས་པ་ནི།
མདུན་དུ་སྨོས་པའི་མངོན་པར་ཤེས་པའི་འབྲས་བུ་ཐོབ་པར་འགྱུར་བའི་ཕྱིར།
སྣོད་དུ་རུང་བར་མཛད་དོ། །དེའི་འོག་ཏུ་མཛད་མ་ཐག་ཏུ་རྒྱུད་ཀྱི་རྒྱལ་པོ་་་
གསང་བ་འདུས་པའི་གསང་བ་ལས་བྱུང་བའི་དོན་སྟོན་པ་བྱང་ཆུབ་སེམས་རྡོ་རྗེས་
མྱུར་བར་བཤད་དུ་གསོལ་ཞེས་ཚུལ་དེ་ལྟར་ཐོབ་པར་བགྱི་བའི་སྒྲའི་དོན་དུ་ཤེས་་
པར་བྱའོ། །དེ་ནས་བསྟན་དུ་གསོལ་ཞེས་པ་ནི། འཁོར་གྱི་དེ་བཞིན་གཤེགས་
པ་རྣམས་ཀྱི་སྟོན་པ་བྱང་ཆུབ་སེམས་རྡོ་རྗེ་ལ་རྒྱུད་བཤད་པར་བསྐུལ་བས་དེ་ལྟར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བསྟན་དུ་གསོལ་ཞེས་པ་ནི་རྒྱུད་བཀའ་སྩལ་པའི་དོན་དུ་ཤེས་པར་བྱའོ།
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་་་
གསུང་དང་ཐུགས་རྡོ་རྗེ་དེ་བཞིན་གཤེགས་པ། དེ་བཞིན་གཤེགས་པ་ཐམས་ཅད་
ཀྱིས་གསོལ་བ་བཏབ་པ་དེ་མཁྱེན་ནས། ཡེ་ཤེས་སྒྲོན་མ་རྡོ་རྗེ་ཞེས་བྱ་བའི་ཏིང་་
ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བ་དེའི་སྒྲ་བཤད་པར་བྱ་བ་སྟེ།
ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་སྨོས་པའི་འོག་ནས་དོན་གཞན་སྟོན་
པའོ༑ །བཅོམ་ལྡན་འདས་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ལ་བྱ་སྟེ།
དེའི་དོན་ནི་མདུན་དུ་བཤད་པ་དང་མཐུན་ནོ། །དེ་བཞིན་གཤེགས་པ་ཐམས་་
ཅད་ཞེས་པ་ནི། མདུན་དུ་སྨོས་པའི་མི་བསྐྱོད་པ་ལ་སོགས་པའི་དེ་བཞིན་་་་
གཤེགས་པ་ལྔ་ལ་བྱའོ། །དེ་ནས་སྐུ་དང་གསུང་དང་ཐུགས་ཞེས་པ་ནི༑། མདུན་
དུ་སྨོས་པའི་དེ་བཞིན་གཤེགས་པ་རྣམ་པ་ལྔའི་སྐུ་དང་གསུང་དང་ཐུགས་མི་ཕྱེད་པ་
གཅིག་པའི་ངོ་བོར་གསུངས་སོ། །རྡོ་རྗེ་ཞེས་པ་ནི་སོ་སོར་རིམ་པས་རྡོ་རྗེའི་དོན་
ན་གསུངས་སོ། །རྡོ་རྗེ་ཞེས་པ་ནི་དེ་བཞིན་གཤེགས་པ་རྣམས་ཀྱི་སྐུ་ལ་རྡོ་རྗེ་ངོ་་
བོར་གསུངས་སོ།། །།
དེ་བཞིན་དུ་གསུང་ལ་རྡོ་རྗེའི་ངོ་བོར་གསུངས་སོ། །དེ་བཞིན་དུ་ཐུགས་ལ་་
རྡོ་རྗེའི་ཡོན་ཏན་ནི་མདུན་དུ་སྨོས་པ་དེ་བཞིན་དུ་སྦྱར་རོ། །དེ་ནས་དེ་བཞིན་་་་
གཤེགས་པ་ཞེས་པ་ནི། སྟོན་པ་བྱང་ཆུབ། སེམས་རྡོ་རྗེ་ལ་བྱའོ། །ཁྱད་པར་
བཤད་པར་བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་དང་ཐུགས་གསུམ་ནི་རྡོ་རྗེ་སྟེ། དེའི་ངོ་བོ་སྟོན་པ་བྱང་ཆུབ་སེམས་རྡོ་
རྗེའི་སྐུ་ཕྱག་རྒྱའི་བདག་ཉིད་ནི་བདག་པོའི་ངོ་བོར་གསུངས་སོ། །དེ་ནས་དེ་་


བཞིན་གཤེགས་པ་ཐམས་ཅད་ཀྱི་གསོལ་བ་བཏབ་ཞེས་པ་ནི། མི་བསྐྱོད་པ་ལ་་
སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་དག་ཐམས་ཅད་ཀྱིས་སྟོན་
པ་བྱང་ཆུབ་སེམས་རྡོ་རྗེ་ལ་རྒྱུད་བཀའ་སྩལ་པའི་ཕྱིར་གསོལ་བ་བཏབ་ཏེ་བསྐུལ་
བའོ༑ །ཚུལ་དེ་ལྟར་དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་པའི་
དོན་དུ་ཤེས་པར་བྱའོ། །དེ་མཁྱེན་ནས་ཞེས་པ་ནི། མདུན་དུ་སྨོས་པའི་དེ་་་
བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་པའི་དོན་སྟོན་པ་བྱང་ཆུབ་་་
སེམས་རྡོ་རྗེས་གསན་ནས་མཁྱེན་དེ་ཐུགས་ལ་དགོངས་པའོ། །ཚུལ་དེ་ལྟར་་་་
མཁྱེན་པའི་དོན་དུ་གསུངས་སོ། །དེ་ནས་ཡེ་ཤེས་སྒྲོན་མ་ཞེས་བྱ་བ་ནི། བྱེ་
བྲག་རྣམ་པ་ལྔར་བཤད་དེ། ཇི་ལྟར་ཡིན་ན། རིགས་རྣམ་པ་ལྔའི་ཁ་དོག་གི་་
ངོ་བོར་གསུངས་ཏེ། བཤད་པར་བྱ་བའོ། །མེ་ལོང་ལྟ་བུའི་ཡེ་ཤེས་མི་བསྐྱོད་་
པའི་ངོ་བོ་དེའི་ཁ་དོག་རིན་པོ་ཆེ་ཨིནྡྲ་ནཱི་ལ་ལྟ་བུའི་ཁ་དོག་ལྟར་གསུངས་སོ། །དེ་
ནི་རྡོ་རྗེ་རིགས་ཀྱི་ངོ་བོ་ཡིན་ནོ། །དེ་ནས་རིམ་པ་བཞིན་དུ་བཤད་པར་བྱ་སྟེ།
དང་པོ་ཡེ་ཤེས་ཀྱི་འོད་ཟེར་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་་
བོ་མི་བསྐྱོད་པའི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་འོད་་
ཟེར་ཐིམ་པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱི་མེ་སྟག་སྤྲིན་་་་
བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་མི་བསྐྱོད་པ་སྐུ་བྱིན་གྱིས་བརླབ་
པར་མཛད་དེ། དེའི་སྐུ་ལ་ཡེ་ཤེས་ཀྱི་མེ་སྟག་ཐིམ་པར་འགྱུར་རོ། །དེའི་འོག་
ཏུ་དེ་བཞིན་དུ་ཡེ་ཤེས་ཀྱི་འབར་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་
གྱི་ངོ་བོ་མི་བསྐྱོད་པའི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་
འབར་བ་ཐིམ་པར་འགྱུར། དེའི་འོག་ཏུ་དེ་བཞིན་དུ་ཡེ་ཤེས་ཀྱི་འོད་སྤྲིན་བཞིན་
དུ་སྤྲོ་བར་མཛད་ཏེ། དེས་འཁོར་གྱི་ངོ་བོ་མི་བསྐྱོད་པའི་སྐུ་བྱིན་གྱིས་བརླབ་པར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མཛད་དེ། དེའི་སྐུ་ལ་ཡེ་ཤེས་ཀྱི་འོད་ཐིམ་པར་འགྱུར་རོ། །དེའི་འོག་ཏུ་དེ་་
བཞིན་དུ་ཡེ་ཤེས་ཀྱི་གསལ་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་
བོ་མི་བསྐྱོད་པ་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་གསལ་་
བ་ཐིམ་པར་འགྱུར་རོ། །དེ་ལྟར་རྡོ་རྗེ་རིགས་ཀྱི་ཡེ་ཤེས་ཀྱི་བྱེ་བྲག་གི་སྒྲའི་དོན་དུ་
ཤེས་པར་བྱའོ། །དེ་ནས་སྐུའི་རིགས་ཀྱི་ཁ་དོག་གི་བྱེ་བྲག་གི་ངོ་བོ་བཤད་པར་བྱ་
སྟེ༑ ཇི་ལྟར་ཡིན་ན། རྣམ་པར་སྣང་མཛད་ཡང་དག་པའི་ཡེ་ཤེས་རྣམ་པར་
སྣང་མཛད་ཀྱི་ངོ་བོ་དེའི་ཁ་དོག་གི་ངོ་བོ་ནི། རིན་པོ་ཆེ་ཤེལ་དཀར་པོའི་ཁ་དོག་
ལྟ་བུར་གསུངས་སོ། །དེ་ནི་སྐུའི་རིགས་ཀྱི་ཁ་དོག་ཡིན་ནོ། །དེ་ནས་རིམ་པ་་
བཞིན་དུ་བཤད་པར་བྱ་སྟེ། དང་པོ་ཡེ་ཤེས་ཀྱི་འོད་ཟེར་སྤྲིན་བཞིན་དུ་སྤྲོ་བར་་
མཛད་དེ། དེས་འཁོར་གྱི་ངོ་བོ་རྣམ་པར་སྣང་མཛད་ཀྱི་སྐུ་བྱིན་གྱིས་བརླབ་པར་
མཛད་དེ། དེའི་སྐུ་ལ་ཡེ་ཤེས་ཀྱི་མེ་འོད་ཟེར་ཐིམ་པར་འགྱུར་རོ། །དེའི་འོག་
ཏུ་དེ་བཞིན་དུ་ཡེ་ཤེས་ཀྱི་མེ་སྟག་སྤྲིན་བཞིན་དུ་སྤྲོ་བར་མཛད་དེ། དེས་འཁོར་་
གྱི་ངོ་བོ་རྣམ་པར་སྣང་མཛད་ཀྱི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལྔ་་
ཡེ་ཤེས་ཀྱི་མེ་སྟག་ཐིམ་པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱི་་་་་་
འབར་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་རྣམ་པར་སྣང་་་
མཛད་ཀྱི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་འབར་བ་ཐིམ་
པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱིས་འོད་སྤྲིན་བཞིན་དུ་སྤྲོ་་་་
བར་མཛད་དེ། དེའི་འཁོར་གྱི་ངོ་བོ་རྣམ་པར་སྣང་མཛད་ཀྱི་སྐུ་བྱིན་གྱིས་བརླབ་
པར་མཛད་དེ། དེའི་སྐུ་ལ་ཡེ་ཤེས་ཀྱི་འོད་ཐིམ་པར་འགྱུར་རོ། །དེའི་འོག་ཏུ་
དེ་བཞིན་དུ་ཡེ་ཤེས་ཀྱི་གསལ་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་
ངོ་བོ་རྣམ་པར་སྣང་མཛད་ཀྱི་སྐུ་བྱིན་གྱིས་རླབ་པར་མཛད་དེ། དེའི་སྐུ་ལ་ཡེ་་་་


ཤེས་ཀྱི་གསལ་བ་ཐིམ་པར་འགྱུར་རོ། །དེ་ལྟར་སྐུའི་རིགས་ཀྱི་ཡེ་ཤེས་ཀྱི་བྱེ་བྲག་
དུ་ཤེས་པར་བྱའོ། །དེ་ནས་རིན་པོ་ཆེའི་རིགས་ཀྱི་ཁ་དོག་གི་བྱེ་བྲག་གི་ངོ་བོ་་་
བཤད་པར་བྱ་སྟེ། །ཇི་ལྟར་ཡིན་ན། མཉམ་པ་ཉིད་ཀྱི་ཡེ་ཤེས་རིན་པོ་ཆེ་་
འབྱུང་ལྡན་གྱི་ཁ་དོག་རིན་པོ་ཆེ་འཛམ་བུ་ནཱ་དའི་ཁ་དོག་ལྟ་བུར་གསུངས་སོ། །
དེ་ནི་རིན་པོ་ཆེའི་རིགས་ཀྱི་ཁ་དོག་ཡིན་ནོ། །དེ་ནས་རིམ་པ་བཞིན་དུ་བཤད་་
པར་བྱ་སྟེ། དང་པོ་ཡེ་ཤེས་ཀྱི་འོད་ཟེར་སྤྲིན་བཞིན་དུ་སྤྲོ་བར་མཛད་དེ།
དེས་འཁོར་གྱི་ངོ་བོ་རིན་ཆེན་འབྱུང་ལྡན་གྱི་སྐུར་བྱིན་གྱིས་བརླབ་པར་མཛད་དེ།
དེའི་སྐུ་ལ་ཡེ་ཤེས་ཀྱི་འོད་ཐིམ་པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་
ཀྱི་མེ་སྟག་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་རིན་པོ་ཆེ་་་
འབྱུང་ལྡན་གྱི་སྐུ་བྱིན་གྱིས་བརླབ་པ་མཛད་དེ་དེའི་སྐུ་ལ་ཡེ་ཤེས་ཀྱི་མེ་སྟག་ཐིམ་་
པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱི་འབར་བ་སྤྲིན་བཞིན་དུ་སྤྲོ་
བར་མཛད་དེ། དེས་འཁོར་གྱི་ངོ་བོ་རིན་པོ་ཆེ་འབྱུང་ལྡན་གྱི་སྐུ་བྱིན་གྱིས་བརླབ་
པར་མཛད་དེ། དེའི་སྐུ་ལ་ཡེ་ཤེས་ཀྱི་འབར་བ་ཐིམ་པར་གྱུར་ཏོ། །དེའི་འོག་
ཏུ་དེ་བཞིན་དུ་ཡེ་ཤེས་ཀྱི་གསལ་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་
གྱི་ངོ་བོ་རིན་པོ་ཆེ་འབྱུང་ལྡན་གྱི་སྐུ་ལ་བྱིན་གྱིས་བརླབ་པར་མཛད་དེ། དེའི་སྐུ་
ལ་ཡེ་ཤེས་ཀྱི་གསལ་བ་ཐིམ་པར་གྱུར་ཏོ། །དེ་ལྟར་རིན་པོ་ཆེ་རིགས་ཀྱི་བྱེ་བྲག་གི་
སྒྲའི་དོན་དུ་ཤེས་པར་བྱའོ། །དེ་ནས་པདྨ་རིགས་ཀྱི་ཁ་དོག་གི་ངོ་བོ་བཤད་པར་
བྱ་སྟེ། ཇི་ལྟར་ཡིན་ན། སོ་སོར་རྟོགས་པའི་ཡེ་ཤེས་སྣང་བ་མཐའ་ཡས་ཀྱི་་་་
དེའི་ངོ་བོ་ཁ་དོག་རིན་པོ་ཆེ་པདྨ་རཱ་གའི་ཁ་དོག་ལྟ་བུར་གསུངས་སོ། །དེ་ནི་པདྨ་
རིགས་ཀྱི་ཁ་དོག་ཡིན་ནོ། །དེ་ནས་རིམ་པ་བཞིན་དུ་བཤད་པར་བྱ་སྟེ། དང་
པོ་ཡེ་ཤེས་ཀྱི་འོད་ཟེར་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྣང་བ་མཐའ་ཡས་ཀྱི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་་
འོད་ཟེར་ཐིམ་པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱི་མེ་སྟག་སྤྲིན་
བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་སྣང་བ་མཐའ་ཡས་ཀྱི་སྐུ་བྱིན་་
གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་མེ་སྟག་ཐིམ་པར་གྱུར་ཏོ། །
དེའི་འོག་ཏུ་དེ་བཞིན་དུ་ཡེ་ཤེས་ཀྱི་འབར་བ་སྤྲིན་བཞིན་དུ་སྤྲོ་བར་མཛད་དེ།
དེས་འཁོར་གྱི་ངོ་བོ་སྣང་བ་མཐའ་ཡས་ཀྱི་སྐུ་བྱིན་གྱིས་རླབས་པར་མཛད་དེ།
དེའི་སྐུ་ལ་ཡེ་ཤེས་ཀྱི་འབར་བ་ཐིམ་པར་འགྱུར་རོ། །དེའི་འོག་ཏུ་དེ་བཞིན་དུ་ཡེ་
ཤེས་ཀྱི་གསལ་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་སྣང་བ་
མཐའ་ཡས་ཀྱི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་གསལ་བ་
ཐིམ་པར་གྱུར་ཏོ། །།དེ་ལྟར་པདྨ་རིགས་ཀྱི་ཡེ་ཤེས་ཀྱི་བྱེ་བྲག་གི་དོན་དུ་ཤེས་པར་
བྱའོ༑ །དེ་ནས་ལས་ཀྱི་རིགས་ཡེ་ཤེས་ཀྱི་བྱེ་བྲག་གི་ཁ་དོག་བཤད་པར་བྱ་སྟེ།
ཇི་ལྟར་ཡིན་ན། བྱ་བ་ནན་ཏན་གྱི་ཡེ་ཤེས་དོན་ཡོད་གྲུབ་པའི་ངོ་བོ་དེའི་ཁ་དོག་
རིན་པོ་ཆེ་བཻ་ཌཱུརྱ་ལྟ་བུར་གསུངས་སོ། །དེ་ནི་ལས་ཀྱི་རིགས་ཀྱི་ཁ་དོག་ཡིན་ནོ། །
དེ་ནས་རིམ་པ་བཞིན་དུ་བཤད་པར་བྱ་སྟེ། དང་པོ་ཡེ་ཤེས་ཀྱི་འོད་ཟེར་སྤྲིན་་
བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་དོན་ཡོད་གྲུབ་པའི་སྐུར་བྱིན་་
གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་འོད་ཟེར་ཐིམ་པར་འགྱུར་རོ། །
དེའི་འོག་ཏུ་དེ་བཞིན་དུ་ཡེ་ཤེས་ཀྱི་མེ་སྟག་སྤྲིན་བཞིན་དུ་སྤྲོ་བར་མཛད་དེ།
དེས་འཁོར་གྱི་ངོ་བོ་སྐུ་དོན་ཡོད་གྲུབ་པའི་སྐུ་བྱིན་གྱིས་བརླབ་པར་མཛད་དེ།
དེའི་སྐུ་ལ་ཡེ་ཤེས་ཀྱི་མེ་སྟག་ཐིམ་པར་གྱུར་རོ། །དེའི་འོག་ཏུ་དེ་བཞིན་དུ་ཡེ་ཤེས་
འབར་བ་སྤྲིན་བཞིན་དུ་སྤྲོ་བར་མཛད་དེ། དེས་འཁོར་གྱི་ངོ་བོ་དོན་ཡོད་གྲུབ་་་
པའི་སྐུ་བྱིན་གྱིས་བརླབ་པར་མཛད་དེ། དེའི་སྐུ་ལ་ཡེ་ཤེས་ཀྱི་འབར་བ་ཐིམ་པར་


གྱུར་ཏོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱི་གསལ་བ་སྤྲིན་བཞིན་དུ་སྤྲོ་བར་་་
མཛད་དེ། དེས་འཁོར་གྱི་ངོ་བོ་དོན་ཡོད་གྲུབ་པའི། སྐུ་བྱིན་གྱིས་བརླབ་པར་
མཛད་དེ། དེའི་སྐུ་ལ་ཡེ་ཤེས་ཀྱི་གསལ་བ་ཐིམ་པར་འགྱུར་རོ། །དེ་ལྟར་ལས་
ཀྱིས་རིགས་ཀྱི་བྱེ་བྲག་གི་སྒྲའི་དོན་དུ་ཤེས་པར་བྱའོ། །དེ་དག་ཐམས་ཅད་མདོར་
བསྡུས་པ་སྟོན་པ་བྱང་ཆུབ་སེམས་རྡོ་རྗེས་མི་བསྐྱོད་པ་ལ་སོགས་པ་དེ་བཞིན་་་་
གཤེགས་པ་ཐམས་ཅད་དང་བྱང་ཆུབ་སེམས་དཔའ་ཐམས་ཅད་ཉིད་ཉིད་ཀྱི་རིགས་
ཀྱི་བྱེ་བྲག་གིས་རིམ་པ་བཞིན་དུ། མ་འོངས་པའི་སེམས་ཅན་ཐམས་ཅད་ཀྱི་དོན་
གྱི་ཕྱིར། སློབ་དཔོན་དང་། སློབ་མའི་ཚུལ་མི་ནོར་བར་བྱ་བ་དང་། ཐེག་་
པ་ཆེན་པོ་གསང་སྔགས་ཀྱི་ཆོས་འཕེལ་བའི་དོན་དང་། གཞན་ཡང་དེ་དག་གི་་
ཕྱིན་ཅི་ལོག་པའི་རྣམ་པར་རྟོག་པ་སྐྱེ་བའི་ཐེ་ཚོམ་གཅད་པའི། བྱིན་གྱིས་་་
བརླབས་ནས་དབང་བསྐུར་བར་མཛད་དོ། །ཚུལ་དེ་ལྟར་སེམས་ཅན་མ་ལུས་པ་
ཐམས་ཅད་ཉོན་མོངས་པའི་རྒྱ་མཚོ་ལས་བསྒྲལ་བའི་ཐབས་མདུན་དུ་སྨོས་པའི་མི་
བསྐྱོད་པ་ལ་སོགས་པ་འཁོར་གྱི་ངོ་བོའི་དེ་བཞིན་གཤེགས་པ་དང་། བྱང་ཆུབ་་་
སེམས་དཔའ་རྣམས་སྣོད་དུ་རུང་བར་མཛད་པའི་ཆེད་དུ་ཡེ་ཤེས་ཀྱི་དབང་བསྐུར་
བར་མཛད་དོ། །ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་བྱིན་གྱིས་བརླབས་པར་
མཛད་པ་དེ་ལྟར་དང་པོ་དབང་བསྐུར་ཡིན་པར་ཤེས་པར་བྱའོ། །དེ་ནས་སྒྲོན་མ་
ཞེས་པ་ནི། མདུན་དུ་སྨོས་པའི་རིགས་རྣམ་པ་ལྔའི་རིམ་པའི་བྱེ་བྲག་གིས་ཡེ་ཤེས་
རྣམ་པ་ལྔ། ལྔ་ལྔའི་བྱེ་བྲག་ཏུ་སྤྲོ་བར་མཛད་དེ། འོད་ཟེར་དང་མེ་སྟག་ལྟ་བུ་
དང་། འབར་བ་དང་། འོད་དང་། གསལ་བའོ། །དེ་རྣམས་ཀྱི་སངས་་་
རྒྱས་ཀྱི་ཞིང་གི་ངོ་བོ་རྒྱུད་བཀའ་སྩལ་པའི་གནས་ཡེ་ཤེས་ཀྱི་གཞལ་ཡས་ཁང་གསལ་
བར་མཛད་པར་གྱུར་ཏེ། ཇི་ལྟར་ཡིན་ན། ཇི་ལྟར་མུན་ནག་གི་དུས་སུ་ཁང་
་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པའི་ནང་མེ་མར་གྱིས་གསལ་བར་གྱུར་པ་དེ་བཞིན་དུ་སྟོན་པ་བྱང་ཆུབ་སེམས་རྡོ་་
རྗེས་འཁོར་བྱིན་གྱིས་བརླབས་པ་དང་། དབང་བསྐུར་བའི་དུས་སུ་མདུན་དུ་་་
སྨོས་པ་ལྔ་རྣམས་གཅིག་པའི་ངོ་བོས་ཡེ་ཤེས་ཀྱི་གཞལ་ཡས་ཁང་རྣམ་པར་སྣང་་་
མཛད༑ གསལ་བ་མཛད་པ་དེ་ལྟར་སྒྲོན་མའི་སྒྲའི་དོན་དུ་ཤེས་པར་བྱའོ། །
དེ་ནས་རྡོ་རྗེ་ཞེས་པ་ནི་རྣམ་པ་གཉིས་སུ་དབྱེ་སྟེ། ནང་དང་གསང་བའོ། །དེ་
ལ་ནང་གི་ནི་མདུན་དུ་སྨོས་པའི་བྱང་ཆུབ་སེམས་རྡོ་རྗེའི་ཐུགས་ཀའི་གནས་ནས་་་
ཡིག་འབྲུ་ཧཱུཾ་གི་ངོ་བོ་མེ་མར་ལྟར་འབར་བ་བསྟན་པ། ཡེ་ཤེས་རྣམ་པ་ལྔའི་རིམ་
པ་རྒྱུན་མི་འཆད་པར་སྤྲོ་བར་བྱ་སྟེ། དེ་ལྟར་གསང་བའི་ཚུལ་གྱི་རྡོ་རྗེའི་དོན་དུ་་
གསུངས་སོ། །དེ་ནས་གསང་བའི་ནི་ཐབས་དང་ཤེས་རབ་རོལ་པས་བྱུང་བའི་་
བྱང་ཆུབ་སེམས་མཱ་མ་ཀཱིའི་བྷ་གའི་དབུས་སུ་འོད་དུ་ཞུ་བ་ཟླ་བའི་དཀྱིལ་འཁོར་ལྟ་
བུའི་ས་བོན་དུ་གསུངས་ཏེ། དེ་ལྟར་གསང་བའི་ཚུལ་གྱི་རྡོ་རྗེ་སྒྲའི་དོན་དུ་་་
གསུངས་སོ། །ཞེས་བྱ་བའི་ཏིང་ངེ་འཛིན་ནི། རྡོ་རྗེའི་ཏིང་ངེ་འཛིན་གྱི་མཚན་
གྱི་སྒྲའི་དོན་དུ་གསུངས་སོ། །གཞན་ཡང་ཏིང་ངེ་འཛིན་མདུན་དུ་སྨོས་པའི་་་
འཁོར་གྱི་དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཇི་་་
སྙེད་པ་རྣམས་བྱིན་གྱིས་བརླབས་པ་དང་། དབང་བསྐུར་བའི་དོན་དུ་དེ་བཞིན་
གཤེགས་པ་ལྔའི་ཡེ་ཤེས་རྣམ་པ་ལྔའོ་བྱེ་བྲག་རྣམ་པ་ལྔ་སྤྲུལ་ནས་སྤྲོ་བར་མཛད་དེ།
དེ་དག་ཁྱད་པར་དུ་བསྟན་པར་བྱ་སྟེ། མདུན་དུ་སྨོས་པའི་ཡེ་ཤེས་སྤྲོས་པ་དང་།
བྱང་ཆུབ་སེམས་རྡོ་རྗེས་རྡོ་རྗེར་མིང་བརྟགས་པའི་ནང་དང་གསང་བའི་ས་བོན་གྱི་
ངོ་བོའི་གནས་ནས་ཡེ་ཤེས་ཀྱི་སྤྲུལ་པ་སྤྲོ་བར་མཛད་པ་ལ་བྱ་སྟེ། ཚུལ་དེ་ལྟར་་
ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །གཞན་ཏིང་ངེ་འཛིན་ནི། སྟོན་
པ་བྱང་ཆུབ་སེམས་རྡོ་རྗེས་ཏིང་ངེ་འཛིན་མཛད་པའི་དུས་སུ་སྐུ་དང་གསུང་དང་


ཐུགས་གསུམ་གཅིག་པའི་མི་ཕྱེད་པ་རྩེ་གཅིག་པའི་རང་བཞིན་དུ་བསྟན་པ་སྟེ་དེ་་
ལྟར་ཏིང་ངེ་འཛིན་གྱི་དོན་དུ་གསུངས་སོ། །སྙོམས་པར་ཞུགས་ཏེ་ཞེས་པ་ནི།
མདུན་དུ་སྨོས་པའི་དོན་ཡེ་ཤེས་ཀྱིས་སྤྲོ་བ་དེས་འཁོར་གྱི་དེ་བཞིན་གཤེགས་པ་་་
ཐམས་ཅད་དང་བྱང་ཆུབ་སེམས་དཔའ་ཐམས་ཅད་བྱིན་གྱིས་བརླབ་པར་མཛད།
དབང་བསྐུར་བར་མཛད་ནས་སྣོད་དུ་རུང་བར་གྱུར་ཏེ། ཚུལ་དེ་ལྟར་སྙོམས་་
པར་ཞུགས་པའི་སྒྲའི་དོན་དུ་ཤེས་པར་བྱའོ། །དེ་ནས་ཞེ་སྡང་གི་རིགས་མཆོག་གི་
བརྟན་པའི་སྙིང་པོ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་བྱུང་ནས་་་
བཞུགས་སོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། ཞེ་སྡང་
ཞེས་པ་ནི། མ་རུངས་པའི་སེམས་ཅན་རྣམས་ཀྱི་གནོད་པ་སྣ་ཚོགས་ཀྱི་བྱེ་བྲག་་་
མེད་པར་མཛད་པར་གསུངས་སོ། །གཞན་ཡང་ཞེ་སྡང་གི་སྒྲ་རྣམ་པ་གསུམ་དུ་་་
དབྱེ་སྟེ། ཕྱི་དང་ནང་དང་གསང་བའོ། །དེ་ལ་ཕྱི་ནི་བསྒྲུབ་པ་པོ་ལ་སོགས་པ་
སེམས་ཅན་ཐམས་ཅད་ལ་གནོད་པ་སྣ་ཚོགས་བྱེད་པའི་ལྷ་དང་ཀླུ་དང་གནོད་སྦྱིན་
དང་སྲིན་པོ་དང་ལྷ་མ་ཡིན་ལ་སོགས་པ་མ་རུངས་པ་ཐམས་ཅད་འདུལ་བ་དང་་
མེད་པར་མཛད་པ་ཐུགས་རྗེ་ཆེན་པོའི་ཞེ་སྡང་དུ་གསུངས་སོ། །ཚུལ་དེ་ལྟར་ཕྱིའི་
ཞེ་སྡང་གི་དོན་ཤེས་པར་བྱའོ། །དེ་ནས་ནང་གི་ཞེ་སྡང་གི་སྒྲ་བཤད་པར་བྱ་སྟེ།
ཇི་ལྟར་ཡིན་ན། སྒྲུབ་པ་པོ་ལུས་ལ་གནས་པའི་ཉོན་མོངས་རྣམ་པ་ལྔ་ཡན་ལག་་
དང་ཉིང་ལག་མེད་པའི་དགྲའི་ངོ་བོ་དེ་རྣམས་མེད་པར་བྱ་བའི་ཕྱིར་སྒྲུབ་པ་པོས་་
བརྩོན་འགྲུས་ཆེན་པོས་དུས་རྟག་ཏུ་ཡང་ནས་ཡང་དུ་སྐུ་གསུང་ཐུགས་བརྟན་པར་
བསྒོམ་པས་སྤང་བར་བྱ་སྟེ། མེ་ལོང་ལྟ་བུ་ཡེ་ཤེས་ཀྱི་ངོ་བོའི་ཞེ་སྡང་མཛད་པར་
གསུངས་སོ། །ཚུལ་དེ་ལྟར་ནང་གི་ཞེ་སྡང་གི་སྒྲའི་དོན་དུ་ཤེས་པར་བྱའོ། །དེ་
ནས་གསང་བའི་ཞེ་སྡང་གི་སྒྲ་བཤད་པར་བྱ་སྟེ། ཇི་ལྟར་ཡིན་ན། སྒྲུབ་པ་་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པོས་དམ་རྫས་ཐམས་ཅད་ཟ་བའི་དུས་སུ་ཕྱིན་ཅི་ལོག་པའི་རྣམ་པར་རྟོག་པ་སྐྱེ་བ་
རུ་དྲའི་ངོ་བོ་དེ་མེད་པར་བྱ་བའི་ཞེ་སྡང་བརྩོན་འགྲུས་ཆེན་པོས་ཕྱིན་ཅི་ལོག་པའི་
རྣམ་པར་རྟོག་པ་སྤངས་ཏེ། བྱང་ཆུབ་སེམས་ལ་སོགས་པ་དམ་རྫས་ཐམས་ཅད་
བཟའ་བར་བྱ་སྟེ། ཚུལ་དེ་ལྟར་གསང་བའི་ཚུལ་གྱི་བླ་ན་མེད་པའི་ཞེ་སྡང་དུ་་་་
ཤེས་པར་བྱའོ། །དེ་ནས་རིགས་ཞེས་པ་ནི་རྡོ་རྗེ་རིགས་ཀྱི་ངོ་བོ་མདུན་དུ་སྨོས་་་
པའི་ཕྱི་དང་ནང་དང་གསང་བའི་ཚུལ་གྱི་གནོད་པ་བྱེད་མཁན་མ་རུངས་པ་ཐམས་
ཅད་མེད་པར་མཛད་པའི་ཁྲོ་བོའི་ངོ་བོ། རྡོ་རྗེའི་རིགས་ཀྱི་ཚུལ་དེ་ལྟར་རིགས་ཀྱི་
སྒྲའི་དོན་དུ་ཤེས་པར་བྱའོ། །དེ་ནས་མཆོག་གི་བསྟན་པའི་སྙིང་པོ་ཞེས་པ་ནི་་་་
མཆོག་ནི་དེ་བཞིན་གཤེགས་པ་ཐམས་ཅད་ཀྱི་རིགས་རིགས་ཀྱི་ནང་ན། བླ་ན་་་་
མེད་པ་རྡོ་རྗེའི་རིགས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡིན་ཏེ། དེ་ཕྱིའི་མཆོག་གི་
སྒྲའི་དོན་དུ་གསུངས་སོ། །བསྟན་ཞེས་པ་ནི། སྟོན་པ་རྡོ་རྗེ་སེམས་དཔའི་ཆོ་
འཕྲུལ་གྱི་སྟོབས་དང་གཉིས་སུ་མེད་པའི་ངོ་བོ་རུ་དྲ་ལ་སོགས་པ་བདུད་མ་རུངས་་
པ་རྣམ་པ་གང་གིས་ཀྱང་མི་ཡོ་སྟེ། གཡོ་བར་མི་ནུས་པས་དེའི་ཕྱིར་བསྟན་པའི་
སྒྲའི་དོན་དུ་གསུངས་སོ། །དེ་ནས་སྙིང་པོ་ཞེས་པ་ནི། རྡོ་རྗེའི་རིགས་མི་་་
བསྐྱོད་པ་ཁྲོ་བོའི་གཟུགས་ཞེ་སྡང་རྡོ་རྗེའི་ངོ་བོ་དེའི་གསང་བའི་མཚན་གྱི་སྔགས་་
སྙིང་པོ་ཡིན་ཏེ། དེའི་ཕྱིར་སྙིང་པོའི་སྒྲར་གསུངས་སོ། །དེ་ནས་ཉིད་ཀྱི་སྐུ་་
དང་གསུང་དང་ཐུགས་རྡོ་རྗེ་ཞེས་པ་ནི། ཉིད་ནི་ཞེ་སྡང་གི་རིགས་དེ་དང་མི་་
ཕྱེད་པའི་ངོ་བོ་སྐུ་དང་གསུང་དང་ཐུགས་སུ་གསུངས་སོ། །རྡོ་རྗེ་ནི་མདུན་དུ་
སྨོས་པ་དང་སྦྱར་རོ། །མདོར་བསྡུས་པ་བཤད་པར་བྱ་སྟེ། དཔལ་རྡོ་རྗེ་སེམས་
དཔའི་ཡེ་ཤེས་ཀྱི་སྐུའི་ཕྱག་རྒྱའི་ངོ་བོ་གནས་པ་དེ་ནི་དོན་དམ་པར་མི་བཟད་པ་སྐུ་
དང་གསུང་དང་། ཐུགས་གསུམ་ནི་ཆོས་ཀྱི་སྐུ་དང་གཉིས་སུ་མེད་པའི་ངོ་བོར་་་


གསུངས་སོ། །ཚུལ་དེ་ལྟར་རྡོ་རྗེའི་དོན་དུ་གསུངས་སོ། །གཞན་ཡང་པདྨའི་་་
རྒྱལ་པོའི་བཞེད་ཀྱི་སྐུ་དང་གསུང་དང་ཐུགས་ཀྱི་དོན་ཁྱད་པར་དུ་བཤད་པར་བྱ་སྟེ།
ཇི་ལྟར་ཡིན་ན། སྐུ་དང་གསུང་དང་ཐུགས་གསུམ་ལ་རྣམ་པ་གཉིས་སུ་དབྱེ་བ་སྟེ།
བྱང་ཆུབ་སེམས་རྡོ་རྗེའི་ཉིད་ཀྱི་ཤེས་རབ་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་
སྐུའི་ཕྱག་ངོ་བོ་དེ་སྐུ་དང་གསུང་དང་ཐུགས་གསུམ་མི་ཕྱེད་པའི་ཚུལ་གྱི་ཞེ་སྡང་རྡོ་
རྗེའི་གསང་བའི་མཚན་གྱི་སྔགས་དང་། ཁྲོ་བོའི་སྐུ་ཕྱག་རྒྱའི་ངོ་བོ་ཕྱུང་བར་་
མཛད་མཁན་གྱི་སྐུ་དང་གསུང་དང་ཐུགས་མི་ཕྱེད་པར་གསུངས་ཏེ། ཚུལ་དེ་་
ལྟར་སྐུ་དང་གསུང་དང་ཐུགས་ཀྱི་དོན་དང་པོར་ཤེས་པར་བྱའོ། །གཞན་ཡང་སྐུ་
དང་གསུང་དང་ཐུགས་ཀྱི་དོན་བཤད་པར་བྱ་སྟེ། སྟོན་པ་བྱང་ཆུབ་སེམས་རྡོ་་
རྗེས་ཐབས་དང་ཤེས་རབ་ཀྱི་ཕ་རོལ་པས་མཱ་མ་ཀཱི་བྷ་གའི་དབུས་སུ། བྱང་ཆུབ་
སེམས་ཟླ་བའི་དཀྱིལ་འཁོར་ལྟ་བུ་ལ། ས་བོན་ཡིག་འབྲུ་ཧཱུཾ་ཐིམ་པར་གྱུར་ཏེ།
གསང་བའི་ས་བོན་གྱི་ངོ་བོར་གྱུར་པ་དེ་སྐུ་དང་གསུང་དང་ཐུགས་གཉིས་སུ་མེད་་
པའི་ངོ་བོར་གསུངས་སོ། །ཚུལ་དེ་ལྟར་སྐུ་དང་གསུང་དང་ཐུགས་ཀྱི་དོན་གཉིས་
པར་ཤེས་པར་བྱའོ། །གཞན་ཡང་སྐུ་དང་གསུང་དང་ཐུགས་ཀྱི་དོན་བཤད་པར་
བྱ་སྟེ། ཞེ་སྡང་རྡོ་རྗེའི་གསང་བའི་མཚན་གྱི་སྔགས་དང་། གཞན་ཡང་ཞེ་སྡང་
རྡོ་རྗེའི་སྐུ་ཕྱག་རྒྱ་ཁྲོ་བོའི་ངོ་བོ་དེའི་སྐུ་དང་གསུང་དང་ཐུགས་མི་ཕྱེད་པ་གཅིག་་་་་
པའི་ངོ་བོར་གསུངས་ཏེ། ཚུལ་དེ་ལྟར་སྐུ་དང་གསུང་དང་ཐུགས་ཀྱི་དོན་གསུམ་
པར་ཤེས་པར་བྱའོ། །རྡོ་རྗེ་ཞེས་པ་ནི་མདུན་དུ་བཤད་པ་དང་མཐུན་ནོ། །
ཕྱུང་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་ཉིད་ཀྱི་རིགས་ཀྱི་ཁྲོ་བོའི་སྐུ་་་་
གསང་བའི་མཚན་སྔགས་ཕྱུང་བའམ་གསུངས་པར་བསྟན་ཏོ། །བཞུགས་ཞེས་པ་་
ནི༑ སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་མི་གཡོ་མི་བསྐྱོད་་


རྒྱུད་ཀྱི་རྒྱལ་པོ་ཆེན་པོ་དཔལ་བ་འདུས་པའི་རྒྱ་ཆེར་འགྲེལ་པ

ཐུགས་རྩེ་གཅིག་པ་མདུན་དུ་སྨོས་པའི་ཏིང་ངེ་འཛིན་ལ་སྙོམས་པར་ཞུགས་པའི་་
ཚུལ་གྱིས་བརྟན་པར་བཞུགས་པས་བཞུགས་པའོ། །ཚུལ་དེ་ལྟར་བཞུགས་པའི་་
སྒྲའི་དོན་དུ་ཤེས་པར་བྱའོ། །བཛྲ་དྷྲྀཀ་ཞེས་པའི་དོན་ནི་བདེ་སྟེ་བཤད་མི་་་
དགོས་སོ། །དེ་ནས་གསུངས་མ་ཐག་ཏུ་བཅོམ་ལྡན་འདས་དེ་ཉིད་དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུའི་ཞེས་པ་
ནི༑ དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་
དུ་སྨོས་པའི་དོན་གྱི་འོག་ཏུ། ཞེ་སྡང་རྡོ་རྗེའི་སྐུ་ཕྱག་རྒྱ་ཕྱུང་བའི་དོན་སྟོན་པའོ། །
ཚུལ་དེ་ལྟར་དེ་ནས་ཀྱི་དོན་དུ་ཤེས་པར་བྱའོ། །དེ་ནས་འདི་གསུངས་མ་ཐག་ཏུ་
ཞེས་པ་ནི། གསུངས་ཞེས་པ་ནི་མདུན་དུ་སྨོས་པ་ཞེ་སྡང་རྡོ་རྗེའི་གསང་བའི་་་
མཚན་སྔགས་ཀྱི་ངོ་བོ་ཡིན་པས་དེ་ལྟར་གསུངས་པའི་སྒྲའི་དོན་དུ་ཤེས་པར་བྱའོ།
ཐག་ཏུ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེས་ཞེ་སྡང་རྡོ་རྗེའི་གསང་པའི་་་་
སྔགས་གསུངས་པའི་བརྗོད་པའི་འོག་ཏུ། ཞེ་སྡང་རྡོ་རྗེའི་སྐུ་ཕྱག་རྒྱར་གྱུར་པའི་
ཡོན་ཏན་གྱི་ངོ་བོ་སྟོན་པའོ། །དེ་ལྟར་ཐག་ཏུའི་སྒྲའི་དོན་དུ་ཤེས་པར་བྱའོ། །
དེ་ནས་བཅོམ་ལྡན་འདས་ཞེས་པ་ནི། ཞེ་སྡང་རྡོ་རྗེའི་སྐུའི་ཡོན་ཏན་བཤད་པར་
བསྟན་ཏོ། །གཞན་ཡང་བཅོམ་ལྡན་འདས་ཀྱིས་བཤད་པའི་དོན་དུ་མདུན་དུ་་་་་
སྨོས་པའི་བཤད་པ་དང་མཐུན་པར་འདིར་སྦྱར་རོ། །དེ་ཉིད་ཞེས་པ་ནི་དེ་ཉིད་་
ཀྱི་དོན་ཇི་ལྟར་མདུན་དུ་སྨོས་པའི་བྱང་ཆུབ་སེམས་རྡོ་རྗེས་གསང་བའི་རྡོ་རྗེའི་ཏིང་
ངེ་འཛིན་ལ་སྙོམས་པར་ཞུགས་པའི་ཚུལ་དུ་ཉིད་ཀྱི་རིགས་དང་གཉིས་སུ་མེད་པའི་
ཚུལ་ཞེ་སྡང་རྡོ་རྗེའི་སྔགས་ཕྱུང་བར་མཛད་པ་དེ་བཞིན་དུ་མི་གཡོ་མི་བསྐྱོད་པར་་
སྐུ་དང་གསུང་དང་ཐུགས་གཉིས་སུ་མེད་པར་རྩེ་གཅིག་པར་བཞག་སྟེ། བཞག་་
མ་ཐག་ཏུ་གསང་བའི་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་པར་གསུངས་སོ།།


བཤད་པར་བྱ་སྟེ། གསང་བ་ནི་ཐབས་དང་ཤེས་རབ་གཉིས་སུ་མེད་པར་དབང་
པོ་གཉིས་མཉམ་པར་སྦྱར་བ་གསང་བར་གསུངས་སོ། །རྡོ་རྗེ་ནི་བྱང་ཆུབ་སེམས་
རྡོ་རྗེ་ལ་བྱའོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་ཞེས་པ་ནི། དེ་་་་
བཞིན་གཤེགས་པ་ཐམས་ཅད་ནི་མདུན་དུ་སྨོས་པ་རྣམ་པ་ལྔ་ལ་བྱའོ། །དེ་ནས་་
སྐུ་དང་གསུང་དང་ཐུགས་ཞེས་པ་ནི། དེ་བཞིན་གཤེགས་པ་ཐམས་ཅད་ནི་དོན་
དམ་པར་སྐུ་དང་གསུང་དང་ཐུགས་མི་ཕྱེད་པ་གཅིག་པའི་ངོ་བོར་གསུངས་སོ། །
བཤད་པར་བྱ་སྟེ། དེ་བཞིན་དུ་སྐུ་དང་གསུང་དང་ཐུགས་གསུམ་ནི་ཞེ་སྡང་རྡོ་་
རྗེའི་སྐུའི་ཕྱག་རྒྱའི་གཟུགས་ཀྱི་ངོ་བོར་གསུངས་སོ། །དེ་ནས་རིག་པའི་སྐྱེས་བུ་
ཞེས་པ་ནི། རིག་པ་ནི་ལྷ་མོ་མཱ་མ་ཀཱིའི་ཁྲོ་མོའི་ཚུལ་ཞེ་སྡང་དགའ་མ་ལ་རིག་པའི་
སྒྲའི་དོན་དུ་གསུངས་སོ། །སྐྱེས་བུ་ནི་ཁྲོ་བོའི་གཟུགས་ཀྱི་ངོ་བོ་ཞེ་སྡང་རྡོ་རྗེ་ལ་་
སྐྱེས་བུའི་སྒྲའི་དོན་དུ་གསུངས་སོ། །བཤད་པར་བྱ་སྟེ། དེ་གཉིས་ཀྱི་སྐུ་ཕྱག་
རྒྱ་གཅིག་ཏུ་ཕྱུང་བས་སོ་སོར་འཁྱུད་པའི་ཚུལ་དུ་གསང་བའི་དབང་པོ་གཉིས་
མཉམ་པར་སྦྱོར་བར་བཞུགས་པས། ཚུལ་དེ་ལྟར་རིག་པའི་སྐྱེས་བུའི་སྒྲའི་དོན་་
དུ་ཤེས་པར་བྱའོ། །མི་བསྐྱོད་པའི་ཕྱག་རྒྱ་ཆེན་པོར་སྦྱོར་བའི་མཆོག་གི་གནས་་
ཀྱིས༑ ནག་པོ་དང་། དཀར་པོ་དང་། དམར་པོའི་ཚུལ་དུ་དེ་བཞིན་་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་སྐུ་དང་གསུང་དང་་
ཐུགས་རྡོ་རྗེ་ལ་ཞུགས་ནས་བཞུགས་པའོ། །ཞེས་བྱ་བ་དེའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། མི་བསྐྱོད་པའི་ཕྱག་རྒྱ་ཆེན་པོ་གང་མདུན་དུ་ཞེ་སྡང་རྡོ་རྗེ་ཁྲོ་་་
བོའི་ངོ་བོའི་སྐུ་ཕྱག་རྒྱ་གསུངས་པ་དེ་ཉིད། མི་བསྐྱོད་པའི་སྐུ་ཕྱག་རྒྱ་མི་ཕྱེད་པ་
གཅིག་པའི་ངོ་བོར་གསུངས་ཏེ། དེ་སེམས་ཅན་ཐམས་ཅད་ཀྱི་དོན་དུ། མ་་་་
རུངས་པ་ཐམས་ཅད་འདུལ་བ་དང་མེད་པར་མཛད་པའི་ཕྱིར། མི་བསྐྱོད་པ་ཁྲོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བོའི་གཟུགས་ཞེ་སྡང་གི་གཟུགས་ཀྱི་ངོ་བོའི་སྐུ་ཕྱག་རྒྱ་སྤྲུལ་པ་མཛད་པ་གསུངས་སོ།
དེ་ནས་ཕྱག་རྒྱ་ཆེན་པོ་ཞེས་པ་ནི། མདུན་དུ་སྨོས་པའི་ཐབས་དང་ཤེས་རབ་་་་་་
གཉིས་སུ་མེད་པར་འཁྱུད་པའི་ཚུལ་གྱི་སྐུ་ཕྱག་རྒྱ་ཕུན་སུམ་ཚོགས་པ་ངོ་བོ་ཕྱག་རྒྱ་
ཆེན་པོའི་དོན་དུ་གསུངས་སོ། །དེ་ལྟར་སྦྱོར་ཞེས་པ་ནི་ཞེ་སྡང་རྡོ་རྗེ་མི་བསྐྱོད་་་
པའི་ཡེ་ཤེས་ཀྱི་ངོ་བོ་སྐུ་དང་གསུང་དང་ཐུགས་གསུམ་གཅིག་པའི་གཟུགས་གཅིག་
ཏུ་སྦྱོར་བས་དེའི་ཕྱིར་སྦྱོར་བའི་སྒྲའི་དོན་དུ་གསུངས་སོ། །དེ་ནས་མཆོག་ཞེས་པ་
ནི༑ མཆོག་ནི་ཁྱད་པར་དུ་གཙོ་བོར་གསུངས་སོ། །དེ་ནས་གནས་ཀྱི་སྒྲར་
བཤད་པར་བྱ་སྟེ། རྡོ་རྗེའི་རིགས་སུ་གསུངས་སོ། །གཞན་ཡང་གནས་ཀྱི་སྒྲ་ནི་
ཞེ་སྡང་རྡོ་རྗེ་ཁྲོ་བོའི་གཟུགས་ཀྱི་ངོ་བོ་ཡན་ལག་དང་ཉིང་ལག་ཐམས་ཅད་དང་
ལྡན་པའི་སྐུ་ཕྱག་རྒྱའི་ངོ་བོར་གསུངས་སོ། །གཞན་ཡང་གནས་ཀྱི་སྒྲ་ནི་བདེ་བ་་
ཆེན་པོའི་སྤྱོད་པའི་སྤྱོད་ཅིང་རིག་པ་མཚན་དང་ལྡན་པ་ཉིད་ཀྱི་རིགས་དང་ལྷ་མོ་་
མཱ་མ་ཀཱི་འཁྱུད་པའི་ཚུལ་དུ་གནས་པ་དེ་ཕྱིའི་གནས་ཀྱི་སྒྲའི་དོན་དུ་ཤེས་པར་བྱའོ། །
དེ་ནས་དེའི་སྐུ་མདོག་དང་ཞལ་དང་། ཕྱག་དང་ཕྱག་མཚན་དང་། རྒྱན་་
རྣམས་བཤད་པར་བྱ་སྟེ། དེ་ལ་ནག་པོ་དང་། དཀར་པོ་དང་། དམར་པོའི་
ཚུལ་དུ་ཞེས་པ་ནི། ཞེ་སྡང་རྡོ་རྗེའི་ཞལ་དབུས་མ་ནི་ནག་པོའོ། །ཞལ་གཡས་ནི་
དཀར་བའོ། །གཡོན་ནི་དམར་བའོ། །སྐུ་ཡན་ལག་དང་ཉིང་ལག་ཐམས་ཅད་ནི་
ནག་པོར་གསུངས་སོ། །ཕྱག་དྲུག་གི་ཕྱག་མཚན་དྲུག་ནི། གཡས་དང་པོ་ན་རྡོ་རྗེ་
རྩེ་དགུ་འཛིན། བར་མ་ན་འཁོར་ལོ་བརྩིབས་བརྒྱད། ཐ་མ་ན་པདྨ་དམར་པོ་་་
འདབ་བརྒྱད། གཡོན་དང་པོ་རྡོ་རྗེ་དྲིལ་བུ། བར་མ་ན་རིན་པོ་ཆེ་འཛམ་བུ་ནཱ་དེ།
ཐ་མ་ན་རལ་གྲི། ཨུཏྤ་ལ་མཐིང་ཀའི་འདབ་མ་ལྟ་བུའོ། །ཚུལ་དེ་ལྟར་ཕྱག་
དང་ཕྱག་མཚན་གྱི་སྒྲའི་དོན་དུ་ཤེས་པར་བྱའོ། །དེ་ནས་གཞན་ཡང་རྒྱན་ནི།


རིན་པོ་ཆེ་སྣ་ཚོགས་ཀྱི་བྱེ་བྲག་གི་རྒྱན་གྱིས་བརྒྱན་པའོ། །ཚུལ་དེ་ལྟར་བརྒྱན་གྱི་
སྒྲའི་དོན་དུ་ཤེས་པར་བྱའོ། །གཞན་ཡང་སྐུའི་ཆ་ལུགས་ཁྱད་པར་དུ་བཤད་པར་
བྱ་བ་སྟེ། ཇི་ལྟར་ཡིན་ན། ཤིན་ཏུ་མི་སྡུག་འཇིགས་པ་སྟེ། །འོད་ཀྱི་དཀྱིལ་
འཁོར་དམར་པོ་འབར། །ཉི་མའི་དཀྱིལ་འཁོར་གདན་ལ་བཞུགས། །སྨིན་མ་
ཡང་ནས་ཡང་དུ་སྐྱོད། །དམར་པོ་ཅན་ནི་ཀུན་ཏུ་གཟིགས། །ཁྲོ་བོའི་ཚོགས་་
ནི་སྤྲོ་བར་མཛད། །མ་རུངས་སེམས་ཅན་བྱིན་བརླབས་འདུལ། །སྤྲོ་བའི་་་
གནས་སུ་སླར་ཡང་བསྡུ། །ཚུལ་དེ་ལྟར་སྐུའི་ཆ་ལུགས་ཕུན་སུམ་ཚོགས་པའི་དོན་
ཤེས་པར་བྱའོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་ཞེས་པ་ནི། མདུན་དུ་སྨོས་པའི་དེ་བཞིན་གཤེགས་པ་རྣམ་པ་ལྔའི་སྐུ་དང་
གསུང་དང་ཐུགས་གཅིག་ཏུ་འདུས་པའི་ངོ་བོ་ཞེ་སྡང་རྡོ་རྗེའི་སྐུ་ཕྱག་རྒྱར་གསུངས་་
སོ༑ །དེ་ནས་རྡོ་རྗེ་ཞེས་པ་ནི་མདུན་དུ་སྨོས་པའི་སྟོན་པ་བྱང་ཆུབ་སེམས་རྡོ་་
རྗེའི་ཐུགས་ཀ་ནས་ཕྱུང་བ། འཁོར་གྱི་ངོ་བོ་རྡོ་རྗེ་མི་བསྐྱོད་པ། བྱང་ཆུབ་་་་
སེམས་རྡོ་རྗེ་ལ་རྒྱུད་བཀའ་སྩལ་པའི་ཕྱིར་བསྐུལ་བ་པོ་དེའི་སྐུ་དང་གསུང་དང་
ཐུགས་གསུམ་གྱི་སྐུ་ཕྱག་རྒྱའི་ངོ་བོར་གསུངས་སོ། །དེ་ནས་ཞུགས་ནས་བཞུགས་
སོ༑ །ཞེས་པ་ནི་མདུན་དུ་སྨོས་པའི་འཁོར་གྱི་ངོ་བོ་མི་བསྐྱོད་པའི་སྐུ་བྱིན་གྱིས་་
བརླབས་ཏེ། དེ་བྱིན་གྱིས་བརླབས་མ་ཐག་ཏུ། དེ་དང་གཉིས་སུ་མེད་པའི་ངོ་
བོར་ཐིམ་པར་གྱུར་ནས་གཅིག་ཏུ་བཞུགས་པར་གསུངས་སོ། །ཚུལ་དེ་ལྟར་་་
ཞུགས་ནས་བཞུགས་པའི་སྒྲའི་དོན་དུ་ཤེས་པར་བྱའོ། །དེ་ནས་ཁྱད་པར་དུ་་་
བཤད་པར་བྱ་སྟེ། ཞེ་སྡང་རྡོ་རྗེ་ཉིད་ཀྱི་ཐུགས་ཀ་ཡེ་ཤེས་སེམས་དཔའི་གནས་་་
ནས་ཉིད་དང་འདྲ་བའི་ཞེ་སྡང་རྡོ་རྗེ་སྤྲིན་བཞིན་དུ་སྤྲོ་བར་མཛད་དེ། རུ་དྲ་ལ་
སོགས་པ་སེམས་ཅན་མ་ལུས་པ་དེ་ཞེ་སྡང་ཅན་ཐམས་ཅད་ཀྱི་སྒྲུབ་པ་པོ་ལ་སོགས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པ་སེམས་ཅན་ཐམས་ཅད་ལ་གནོད་པ་བྱེད་པ་དེ་དག་ཐམས་ཅད་ཐུགས་རྗེའི་ཞེ་་་
སྡང་ཆེན་པོ་ཁྲོས་ཏེ་དགུག་པའི་དོན་དུ་སྤྲོ་བར་མཛད་དེ། དེ་དག་སྤྲོས་མ་ཐག་་
ཏུ་མ་རུངས་པ་གནོད་པ་བྱེད་པ་ཐམས་ཅད་བཀུག་སྟེ། དེ་དག་བཀུག་ནས་ཞེ་
སྡང་རྡོ་རྗེ་ཉིད་ཀྱི་ཐུགས་ཀ་ཡེ་ཤེས་སེམས་དཔའི་གནས་སུ་བསྡུ་བར་མཛད་དོ། །
དེའི་འོག་ཏུ་བསྡུས་མ་ཐག་ཏུ་ཞེ་སྡང་རྡོ་རྗེའི་སྐུ་ཕྱག་རྒྱ་སྟོན་པ་བྱང་ཆུབ་སེམས་རྡོ་
རྗེའི་སྐུའི་ཐུགས་ཀ་ཡེ་ཤེས་སེམས་དཔའི་གནས་སུ་ཐིམ་པར་བསྡུ་བར་མཛད་དེ།
གཉིས་སུ་མེད་པའི་ངོ་བོར་བཞུགས་སོ། །ཚུལ་དེ་ལྟ་བུ་སྐུ་དང་གསུང་དང་ཐུགས་
རྡོ་རྗེ་ལ་ཞུགས་ནས་བཞུགས་པའི་སྒྲའི་དོན་དུ་ཤེས་པར་བྱའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་དམ་ཚིག་་་
འབྱུང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བ་དེའི་སྒྲ་
བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་ཐལ་བའི་་་་
འོག་ནས་འབྱུང་བའི་དོན་སྟོན་པའོ། །བཅོམ་ལྡན་འདས་ཞེས་པ་ནི། དེ་་
བཞིན་གཤེགས་པ་ཐམས་ཅད་ལ་བྱ་སྟེ། དེའི་དོན་ནི་མདུན་དུ་སྨོས་པ་བཞིན་དུ་
འདིར་སྦྱར་རོ། །དེ་ནས་དེ་བཞིན་གཤེགས་པ་ཞེས་པ་ནི། མདུན་དུ་སྨོས་པ་་
མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་དམ་ཚིག་ཞེས་པ་ནི་རྣམ་པ་
གསུམ་སྟེ། རོལ་པའི་དམ་ཚིག་དང་། གསང་བའི་དམ་ཚིག་དང་། ཡེ་ཤེས་
ཀྱི་དམ་ཚིག་གོ། །དེ་སོ་སོར་བཤད་པར་བྱ་སྟེ། རོལ་པའི་དམ་ཚིག་ནི་སྟོན་པ་
བྱང་ཆུབ་སེམས་རྡོ་རྗེས་དེ་བཞིན་གཤེགས་པ་ཐམས་ཅད་དང་། དོན་དམ་པར་
མི་ཕྱེད་པའི་བདག་ཉིད་ཀྱི་སྐུ་ལྷ་མོ་མཱ་མ་ཀཱི་དང་ལྡན་པར་རོལ་པར་མཛད་པས་་་་
ཚུལ་དེ་ལྟར་རོལ་པའི་དམ་ཚིག་གི་སྒྲའི་དོན་དུ་གསུངས་སོ། །དེ་ནས་གསང་བའི་


དམ་ཚིག་ནི། མདུན་དུ་སྨོས་པའི་སྟོན་པ་བྱང་ཆུབ་སེམས་རྡོ་རྗེ་ཐབས་དང་ཤེས་
རབ་ཀྱི་རོལ་པ་བྱང་ཆུབ་སེམས་མཱ་མ་ཀཱི་བྷ་གའི་དབུས་སུ་འོད་དུ་ཞུ་བར་མཛད་་
པར་ཟླ་བ་ལྟ་བུ་ལ་བྱའོ། །དེ་ལྟར་གསང་བའི་དམ་ཚིག་གི་སྒྲའི་དོན་དུ་ཤེས་པར་
བྱའོ༑ །དེ་ནས་ཡེ་ཤེས་ཀྱི་དམ་ཚིག་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཡིག་
འབྲུ་ཨོཾ་བྱང་ཆུབ་སེམས་ལས་ཐིམ་ནས་གཉིས་སུ་མེད་པ་གཅིག་པའི་ངོ་བོར་གྱུར་པ་
ཚུལ་དེ་ལྟར་ཡེ་ཤེས་ཀྱི་དམ་ཚིག་གི་སྒྲའི་དོན་དུ་ཤེས་པར་བྱའོ། །དེ་ནས་འབྱུང་
བ་ཞེས་པ་ནི། དེ་ནས་གཏི་མུག་གི་རིགས་སྐུ་རྡོ་རྗེ་རྣམ་པར་སྣང་མཛད་ཀྱི་སྐུ་་
ཕྱག་རྒྱ་བྱུང་ནས་འབྱུང་བར་གསུངས་སོ།། །།
དེ་འཕགས་པ་ན་གརྫུ་ནས་རྣམ་པ་གསུམ་གྱི་བྱེ་བྲག་ཏུ་ཕྱེ་སྟེ། ཇི་ལྟར་་་་་
ཡིན་ན། གསང་བའི་བྱེ་བྲག་དང་། ཡེ་ཤེས་ཀྱི་བྱེ་བྲག་དང་། སྐུའི་བྱེ་བྲག་
གོ༑ །དེ་ལ་གསང་བའི་བྱེ་བྲག་ནི་སྟོན་པ་བྱང་ཆུབ་སེམས་རྡོ་རྗེས་མཱ་མ་ཀཱི་དང་
ལྡན་པར་སྦྱོར་བ་ཐབས་དང་ཤེས་རབ་ཀྱི་རོལ་པས་བྷ་གའི་དབུས་སུ་བྱང་ཆུབ་་་
སེམས་ཟླ་བ་ལྟ་བུ་དེ་ནི། སྟོན་པ་བྱང་ཆུབ་སེམས་རྡོ་རྗེའི་སྐུ་ལ་གནས་པ་བྱང་་་
ཆུབ་སེམས་རྡོ་རྗེ་ཉིད་ཀྱི་མདུན་དུ་སྨོས་པའི་རོལ་པ་མཛད་པའི་ཐབས་ཀྱིས་བྱུང་་་
བར་མཛད་པས། དེ་ལྟར་གསང་བའི་བྱེ་བྲག་གིས་འབྱུང་བའི་སྒྲའི་དོན་དུ་ཤེས་
པར་བྱའོ། །དེ་ནས་ཡེ་ཤེས་ཀྱིས་བྱེ་བྲག་གིས་འབྱུང་བ་ནི། བྱང་ཆུབ་སེམས་་
རྡོ་རྗེའི་གསང་བའི་ཐུགས་ཁའི་གནས་ན་ཡིག་འབྲུ་ཧཱུཾ་ཡེ་ཤེས་སེམས་དཔའ་མེ་ལྟར་
འབར་བ་ཡེ་ཤེས་རྣམ་པ་ལྔ་སོ་སོའི་རིགས་ཀྱི་ཁ་དོག་དང་ལྡན་པ་འོད་ཟེར་འཕྲོ་བ་་
དེའི་དབུས་ན་གཉིས་སུ་མེད་པའི་ངོ་བོར་གནས་པ་རྣམ་པར་སྣང་མཛད་ཀྱི་སྐུ་་
འབྱུང་བའི་ས་བོན་ཡིག་འབྲུ་ཨོཾ། བྱང་ཆུབ་སེམས་བྱིན་གྱིས་བརླབས་པའི་ཕྱིར་་
སྟོན་པ་བྱང་ཆུབ་སེམས་རྡོ་རྗེ་ཉིད་ཀྱིས་འབྱུང་བར་མཛད་པར་གསུངས་སོ། །དེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལྟར་ཡེ་ཤེས་ཀྱི་བྱེ་བྲག་གིས་འབྱུང་བའི་སྒྲའི་དོན་དུ་ཤེས་པར་བྱའོ། །དེ་ནས་་
སྐུའི་བྱེ་བྲག་གིས་འབྱུང་བའི་སྒྲ་ནི་སྟོན་པ་བྱང་ཆུབ་སེམས་རྡོ་རྗེས། ཆོས་ཀྱི་་་
དབྱིངས་ཀྱི་ཡེ་ཤེས་ཀྱི་ངོ་བོ་ཡིག་འབྲུ་ཨོཾ། བྱང་ཆུབ་སེམས་དང་གཉིས་སུ་་་
མེད་པའི་ས་བོན་གྱི་ངོ་བོ་དེ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་འབྱུང་བར་་
གསུངས་སོ། །དེ་ལྟར་སྐུའི་བྱེ་བྲག་གིས་འབྱུང་བའི་སྒྲའི་དོན་དུ་ཤེས་པར་བྱའོ། །
ཞེས་བྱ་བ་ཞེས་པ་ནི། མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་་
དམ་ཚིག་འབྱུང་བའི་མདོར་གསུངས་སོ། །དེ་ནས་ཏིང་ངེ་འཛིན་ཞེས་པ་ནི།
མདུན་དུ་སྨོས་པའི་དོན་དེ་དག་ཐམས་ཅད་སྟོན་པ་བྱང་ཆུབ་སེམས་རྡོ་རྗེས་ཐུགས་
རྩེ་གཅིག་པར་ཏིང་ངེ་འཛིན་མཛད་པས་དེའི་ཕྱིར་ཏིང་ངེ་འཛིན་ཞེས་པའི་སྒྲའི་་
དོན་དུ་ཤེས་པར་བྱའོ། །གཞན་ཡང་ཏིང་ངེ་འཛིན་གྱི་སྒྲ་ནི་སྟོན་པ་བྱང་ཆུབ་་
སེམས་རྡོ་རྗེས་རྣམ་པར་སྣང་མཛད་ཀྱི་སྐུ་ཕྱག་རྒྱ་མཛད་དེ། མཛད་མ་ཐག་ཏུ་་
བྱང་ཆུབ་སེམས་རྡོ་རྗེ་ཐུགས་དགྱེས་པར་ཞལ་ཅུང་ཟད་འཛུམ་པ་ཞི་བའི་ཚུལ་དུ་་
བཞུགས་པར་གསུངས་སོ། །དེའི་ཕྱིར་སྙོམས་པར་ཞུགས་པའི་སྒྲའི་དོན་དུ་་་
གསུངས་སོ། །གཏི་མུག་གི་རིགས་མཆོག་གི་བསྟན་པའི་སྙིང་པོ་འདིས་ཉིད་ཀྱི་སྐུ་
དང་གསུང་དང་ཐུགས་རྡོ་རྗེ་ལས་ཕྱུང་ནས་བཞུགས་སོ། །ཞེས་བྱ་བ་དེའི་སྒྲ་་
བཤད་པར་བྱ་སྟེ། ཇི་ལྟར་ཡིན་ན། གཏི་མུག་ཅེས་པ་ནི་རྣམ་པ་གསུམ་སྟེ།
ཕྱི་དང་ནང་དང་གསང་བའོ། །དེ་ལ་ཕྱིའི་གཏི་མུག་ནི་སྒྲུབ་པ་པོ་ལ་སོགས་པ་་
སེམས་ཅན་ཐམས་ཅད་མ་རིག་པའི་གཏི་མུག་སྟུག་པ། མུན་ནག་ལྟ་བུ། བྱང་
ཆུབ་ཀྱི་ལམ་ལ་གནོད་པར་བྱེད་པ། དམྱལ་བའི་ལམ་དུ་ཁྲིད་པར་བྱེད་པའམ།
སྟོན་པར་བྱེད་པ་ཡང་གསུངས་ཏེ། དེ་མེད་པར་བྱེད་པ་གཉེན་པོ་བླ་ན་མེད་པའི་
གཏི་མུག་སེམས་བརྟན་པར་དགེ་བ་བྱེད་པ་སྟེ། དེ་ལྟར་ཕྱིའི་གཏི་མུག་གི་སྒྲའི་་་


དོན་དུ་ཤེས་པར་བྱའོ། །དེ་ནས་ནང་གི་གཏི་མུག་ནི། བསྒྲུབ་པ་པོ་རང་
དགའ་བའི་ལྷ་སྒོམ་པ་ལ། གཏི་མུག་གི་ལེ་ལོ་ཕྱིན་ཅི་ལོག་གི་སེམས་བློ་མི་བརྟན་
པ༑ མུན་པ་སྟུག་པོ་དང་འདྲ་བ། བླ་ན་མེད་པའི་འབྲས་བུ་ཐོབ་པ་ལ་གནོད་
པ་བྱེད་པ། འགྲོ་བ་རིགས་དྲུག་ཏུ་སྐྱེ་བ་དང་འཁོར་བར་བྱེད་པའི་འཁོར་ལོ་ལྟ་་
བུ་དེ་མེད་པར་བྱ་བའི་གཉེན་པོའི་ངོ་བོ། བརྩོན་འགྲུས་ཆེན་པོའི་སེམས་བརྟན་
པས་ཆོས་ཀྱི་དབྱིངས་ཀྱི་ཡེ་ཤེས་ཀྱི་འབྲས་བུ་མ་ཐོབ་ཀྱི་བར་དུ་སེམས་བརྟན་པས་་
རང་དགའ་བའི་ལྷ་བསྒོམ་པར་བྱ་བ་ལ་གནས་པར་གསུངས་སོ། །དེ་ལྟར་ནང་གི་
གཏི་མུག་གི་སྒྲའི་དོན་དུ་ཤེས་པར་བྱའོ། །དེ་ནས་གསང་བའི་གཏི་མུག་ནི།
སྒྲུབ་པ་པོ་དམ་རྫས་བྱིན་གྱིས་བརླབ་ཅིང་བཟའ་བ་ལ་རྣམ་པར་རྟོག་པའི་ངོ་བོ་མ་
རིག་པའི་བགེགས་མི་ཟ་བར་སེམས་བརྟན་པར་སྐྱེད་པར་བྱེད་པ། དམ་རྫས་ནི་
ཟ་བས་ཡེ་ཤེས་ཀྱི་དངོས་གྲུབ་ཀྱི་འབྲས་བུ་མེད་པར་དུས་རྟག་ཏུ་རྟོག་པའི་སེམས་་
གཉིས་ཅན་གཏི་མུག་གི་རང་བཞིན་ནོ། །དེ་མེད་པར་བྱེད་པའི་གཉེན་པོ་སེམས་
རྣམ་པར་དག་པ་སྟོང་པ་བསྟན་པ། བརྩོན་འགྲུས་ཀྱི་རྒྱུད་ལས་འབྱུང་བའི་ཆོ་་་་
གས་བྱིན་གྱིས་བརླབས་ཀྱི་ཐབས་ཀྱི་བླ་ན་མེད་པའི་འབྲས་བུ་གྲུབ་པར་བྱ་བའི་ཕྱིར།
དེའི་རྒྱུ་དམ་རྫས་ཐམས་ཅད་རྣམ་པར་རྟོག་པ་སྤངས་ནས་ཟ་བར་བྱེད་པ་དེ། བླ་
ན་མེད་པའི་གཏི་མུག་ཡིན་ཏེ། དེ་ལྟར་གསང་བའི་གཏི་མུག་གི་སྒྲའི་དོན་དུ་ཤེས་
པར་བྱའོ། །དེ་ནས་རིགས་ཞེས་པ་ནི། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་་་
རྣམ་པར་སྣང་མཛད་ཀྱི་སྐུ་ཕྱག་རྒྱ་དེ་ནི། མདུན་དུ་སྨོས་པའི་ཕྱི་དང་ནང་དང་་
གསང་བའི་ཚུལ་གྱི་ཕྱིན་ཅི་ལོག་པའི་སྡིག་པའི་གཏི་མུག་དེ་གཞོམ་པ་དང་མེད་པར་
བྱ་བའི་ཐབས་འདི་ཡིན་ནོ། །ཚུལ་དེ་ལྟར་རིགས་ཀྱི་སྒྲའི་དོན་དུ་ཤེས་པར་བྱའོ། །
དེ་ནས་མཆོག་ཞེས་པ་ནི། ཡང་དག་པའི་བླ་ན་མེད་པའི་གཏི་མུག་གི་རིགས་ཆོས་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རྣམ་པར་སྣང་མཛད་སྒྲུབ་པ་པོ་རྣམས་ཀྱི་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་འབྲས་བུ་བསྒྲུབ་པར་བྱ་བའི་ཕྱིར་བསྒྲུབ་སྟེ། དེ་ལྟར་་
མཆོག་གི་སྒྲའི་དོན་དུ་ཤེས་པར་བྱའོ། །བསྟན་པ་ཞེས་པ་ནི། གནོད་པ་གང་་
གིས་ཀྱང་མི་གཡོ་བ་རྡོ་རྗེ་སེམས་དཔའི་ཡེ་ཤེས་ཀྱི་གཉིས་སུ་མེད་པའི་སྤྲུལ་པའི་ངོ་
བོ་དེ། རུ་དྲ་ལ་སོགས་པ་བདུད་དགྲ་རྣམས་ཀྱིས་སྣ་ཚོགས་ཀྱི་བྱེ་བྲག་ཆོ་འཕྲུལ་
གྱིས་གནོད་པར་མི་ནུས་པས། དེ་ལྟར་བསྟན་པའི་སྒྲའི་དོན་དུ་ཤེས་པར་བྱའོ། །
དེ་ནས་སྙིང་པོ་ཞེས་པ་ནི། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རྣམ་པར་སྣང་་
མཛད་ཀྱི་ཡོན་ཏན་གྱི་གསང་བའི་མཚན་གྱི་སྙིང་པོ་ཡིན་ཏེ། དེ་ལྟར་སྙིང་པོ་སྒྲའི་
དོན་དུ་ཤེས་པར་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི།
ཉིད་ནི་བདག་ཉིད་སྐུ་དང་གསུང་དང་ཐུགས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
དེ་ནི་རྣམ་པར་སྣང་མཛད་ཉིད་ཀྱི་སྐུའི་གཟུགས་ནི་ངོ་བོ་མི་ཕྱེད་པ་གཉིས་སུ་མེད་
པར་འགྱུར་རོ། །ཕྱུང་བར་མཛད་ཅེས་ཀྱང་བྱའོ། །རྡོ་རྗེ་ཞེས་པ་ནི་མདུན་དུ་
སྨོས་པའི་སྒྲའི་དོན་དུ་དེ་བཞིན་དུ་འདིར་སྦྱར་རོ།། །།
དེ་ལྟར་རྡོ་རྗེའི་སྒྲའི་དོན་དུ་ཤེས་པར་བྱའོ། །དེ་ནས་གཞན་ཡང་པདྨའི་་
རྒྱལ་པོས་སྐུ་དང་གསུང་དང་ཐུགས་ཀྱི་དོན་བཤད་པ། སྐུ་དང་གསུང་དང་
ཐུགས་བྱེ་བྲག་གསུམ་དུ་ཕྱེ་སྟེ། བྱང་ཆུབ་སེམས་རྡོ་རྗེ་ཉིད་ཀྱི་ཤེས་རབ་ལྷ་མོ་མཱ་
མ་ཀཱི་དང་གཉིས་སུ་མེད་པའི་སྐུ་ཕྱག་རྒྱའི་ངོ་བོ་དེའི་སྐུ་དང་གསུང་དང་ཐུགས་་་
གསུམ་མི་ཕྱེད་པའི་ཚུལ་གྱིས་རྣམ་པར་སྣང་མཛད་ཀྱི་གསང་བའི་མཚན་གྱི་སྔགས་
དང་། སྐུ་ཕྱག་རྒྱ་ཞི་བའི་ཚུལ་ཕྱུང་བར་མཛད་མཁན་གྱི་སྐུ་དང་གསུང་དང་་་
ཐུགས་མི་ཕྱེད་པ་རྡོ་རྗེར་གསུངས་སོ། །ཚུལ་དེ་ལྟར་སྐུ་དང་གསུང་དང་ཐུགས་ཀྱི་
དོན་དང་པོར་ཤེས་པར་བྱའོ། །གཞན་ཡང་སྐུ་དང་གསུང་དང་ཐུགས་ཀྱི་དོན་་་་


བཤད་པར་བྱ་སྟེ། སྟོན་པ་བྱང་ཆུབ་སེམས་རྡོ་རྗེ་ཐབས་དང་ཤེས་རབ་རོལ་པའི་་
བྱང་ཆུབ་སེམས་མཱ་མ་ཀཱའི་བྷ་གའི་དབུས་སུ་འོད་དུ་ཞུ་བར་མཛད་པ་བྱང་ཆུབ་་
སེམས་ཟླ་བའི་དཀྱིལ་འཁོར་ལྟ་བུ་ས་བོན་ཡིག་འབྲུ་ཨཱོ་གྱིས་བྱིན་གྱིས་བརླབས་ནས་
ཐིམ་པར་གྱུར་པའི་ས་བོན་དེ་ལས་གྱུར་པ་དེ། སྐུ་དང་གསུང་དང་ཐུགས་གཉིས་
སུ་མེད་པའི་ངོ་བོར་གསུངས་ཏེ། དེ་ལྟར་སྐུ་དང་གསུང་དང་ཐུགས་ཀྱི་སྒྲའི་དོན་
གཉིས་པར་ཤེས་པར་བྱའོ། །གཞན་ཡང་སྐུ་དང་གསུང་དང་ཐུགས་ཀྱི་དོན་་་
བཤད་པར་བྱ་སྟེ། རྣམ་པར་སྣང་མཛད་ཀྱི་གསང་བའི་མཚན་ནི་སྔགས་དང་།
རྣམ་པར་སྣང་མཛད་ཀྱི་སྐུ་ཕྱག་རྒྱ་ཞི་བའི་ཚུལ་གྱི་སྐུ་དང་གསུང་དང་ཐུགས་་
གསུམ་མི་ཕྱེད་པ་སྟེ། དེ་ལྟར་སྐུ་དང་གསུང་དང་ཐུགས་ཀྱི་དོན་གསུམ་པར་ཤེས་
པར་བྱའོ། །རྡོ་རྗེ་ཞེས་པ་ནི་མདུན་དུ་བཤད་པ་དང་། འདིར་མཐུན་པར་་
སྦྱར་རོ། །ཕྱུང་ནས་ཞེས་པ་ནི། སྟོན་པ་བྱང་ཆུབ་ཀྱི་སེམས་རྡོ་རྗེས་གཏི་མུག་
གི་རིགས་རྣམ་པར་སྣང་མཛད་ཞི་བའི་ཚུལ་གྱི་ངོ་བོའི་གསང་བའི་མཚན་གྱི་སྔགས་
ཕྱུང་བ་འམ་གསུངས་པར་བྱའོ། །དེ་ནས་བཞུགས་ཞེས་པ་ནི། སྐུ་ཕུན་སུམ་་
ཚོགས་པ་དང་ལྡན་པ་མི་གཡོ་བར་ཐུགས་རྩེ་གཅིག་པར་མདུན་དུ་སྨོས་པའི་ཏིང་ངེ་
འཛིན་ལ་སྙོམས་པར་ཞུགས་པར་གསུངས་སོ། །དེ་ལྟར་བཞུགས་པའི་སྒྲའི་དོན་་
དུ་ཤེས་པར་བྱའོ། །ཛི་ན་ཛིཀ་ཅེས་པ་ནི་བདེ་སྟེ་བཤད་མི་དགོས་སོ། །དེ་ནས་
དེ་བྱུང་མ་ཐག་ཏུ་བཅོམ་ལྡན་འདས་དེ་ཉིད་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་ཀྱི་རིག་པའི་སྐྱེས་བུ་རྣམ་པར་སྣང་མཛད་ཀྱི་ཕྱག་རྒྱ་ཆེན་
པོ་ཞེས་པ་ནི་དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་་་
པ་ནི་མདུན་དུ་སྨོས་པའི་དེའི་འོག་ཏུ་གཏི་མུག་རྡོ་རྗེ་རྣམ་པར་སྣང་མཛད་ཀྱི་སྐུ་་་་་
ཕྱག་རྒྱ་འབྱུང་བའི་མགོ་འདྲེན་པའོ། །དེ་ནས་གསུངས་མ་ཐག་ཏུ་ཞེས་པ་ནི།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གསུངས་པའི་ཚིག་མདུན་དུ་སྨོས་པའི་རྣམ་པར་སྣང་མཛད་ཀྱི་གསང་བའི་མཚན་་
གྱི་སྔགས་གསུངས་མ་ཐག་ཏུ། གཏི་མུག་གི་རིགས་རྣམ་པར་སྣང་མཛད་ཀྱི་སྐུ་་
ཕྱག་རྒྱར་གྱུར་པའི་ཡོན་ཏན་གྱི་ངོ་བོའི་དོན་སྟོན་པར་བྱེད་པ་སྟེ། ཚུལ་དེ་ལྟར་་
གསུངས་མ་ཐག་ཏུ་སྒྲའི་དོན་དུ་ཤེས་པར་བྱའོ། །དེ་ནས་བཅོམ་ལྡན་འདས་ཞེས་
པ་ནི། རྣམ་པར་སྣང་མཛད་ཀྱི་ཡོན་ཏན་བསྟན་པའོ། །གཞན་ཡང་བཅོམ་་
ལྡན་འདས་ཀྱི་དོན་མདུན་དུ་བཤད་པ་བཞིན་དུ་འདིར་སྦྱར་རོ། །དེ་ནས་དེ་ཉིད་
ཞེས་པ་ནི་མདུན་དུ་སྨོས་པ་དེ་བཞིན་བྱང་ཆུབ་སེམས་རྡོ་རྗེས་གསང་བའི་ཏིང་ངེ་་
འཛིན་ལ་སྙོམས་པར་ཞུགས་པའི་ཚུལ་གྱི་གཏི་མུག་གི་རིགས་ཀྱི་རྣམ་པར་སྣང་་་
མཛད་ཀྱི་གསང་བའི་མཚན་གྱི་སྔགས་ཕྱུང་བ་དེ་བཞིན་དུ་མི་གཡོ་བར་སྐུ་དང་་་
གསུང་དང་ཐུགས་གསུམ་རྩེ་གཅིག་པར་བཞག་སྟེ། བཞག་མ་ཐག་ཏུ་གསང་བའི་
རྡོ་རྗེ་ཏིང་ངེ་འཛིན་ལ་སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །
བཤད་པར་བྱ་སྟེ། གསང་བ་ཐབས་དང་ཤེས་རབ་གཉིས་སུ་མེད་པའི་དབང་པོ་
གཉིས་མཉམ་པར་སྦྱར་ནས་དེ་ལྟར་གསང་བའི་ཏིང་ངེ་འཛིན་དུ་ཤེས་པར་བྱའོ། །
དེ་ནས་དེ་བཞིན་གཤེགས་པ་ཐམས་ཅད་ཞེས་པ། དེ་བཞིན་གཤེགས་པ་ཐམས་་
ཅད་ནི་མདུན་དུ་སྨོས་པ་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །སྐུ་དང་་
གསུང་དང་ཐུགས་ཞེས་པ་ནི། དོན་དམ་པར་མི་ཕྱེད་པ་གཅིག་པའི་ངོ་བོར་་་
གསུངས་སོ། །བཤད་པར་བྱ་སྟེ། དེའི་སྐུ་དང་གསུང་དང་ཐུགས་གསུམ་ནི།
རྣམ་པར་སྣང་མཛད་ཀྱི་སྐུ་ཕྱག་རྒྱའི་ངོ་བོར་ཤེས་པར་བྱའོ། །དེ་ནས་རིག་པའི་་
སྐྱེས་བུ་ཞེས་པ་ནི། རིག་པ་ནི་གཏི་མུག་དགའ་མས་ལྷ་མོ་སངས་རྒྱས་སྤྱན་ལ་་
རིག་པར་གསུངས་སོ། །སྐྱེས་བུ་ནི་ཞི་བའི་ཚུལ་གྱི་རྣམ་པར་སྣང་མཛད་ཀྱི་སྐུ་་
ཕྱག་རྒྱ་ལ་བྱའོ། །བཤད་པར་བྱ་སྟེ། དེ་གཉིས་ཀྱི་སྐུ་ཕྱག་རྒྱ་གཅིག་ཏུ་བྱུང་བ་་


སོ་སོར་འཁྱུད་པའི་ཚུལ་གྱིས་གསང་བའི་དབང་པོ་གཉིས་མཉམ་པར་སྦྱར་ནས་་
གནས་པའོ། །དེ་ལྟར་རིག་པའི་སྐྱེས་བུ་སྒྲའི་དོན་དུ་ཤེས་པར་བྱའོ། །དེ་ནས་
རྣམ་པར་སྣང་མཛད་ཀྱི་ཕྱག་རྒྱ་ཆེན་པོ་ཞེས་པ་ནི། རྣམ་པར་སྣང་མཛད་ནི་བདེ་
སྟེ་བཤད་མི་དགོས་སོ། །དེ་ནས་ཕྱག་རྒྱ་ཆེན་པོ་ཞེས་པ་ནི། མདུན་དུ་སྨོས་་
པའི་ཐབས་དང་ཤེས་རབ་གཉིས་སུ་མེད་པར་འཁྱུད་པའི་ཚུལ་གྱི་སྐུ་ཕུན་སུམ་་
ཚོགས་པའི་ངོ་བོ་ལ་ཕྱག་རྒྱ་ཆེན་པོ་གསུངས་སོ། །དེ་ནས་སྦྱོར་བའི་མཆོག་གི་་
གནས་ཀྱིས་དཀར་པོ་ནག་པོ་དམར་པོའི་ཚུལ་དུ། དེ་བཞིན་གཤེགས་པ་ཐམས་་
ཅད་ཀྱི་སྐུ་དང་གསུང་དང་ཐུགས་རྡོ་རྗེའི་མདུན་དུ་ཞུགས་ནས་བཞུགས་པའོ། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། སྦྱོར་བ་ཞེས་པ་ནི།
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རྣམ་པར་སྣང་མཛད་དེ། སྐུ་དང་གསུང་དང་
ཐུགས་གསུམ་དང་ལྡན་པ་གཅིག་པའི་ངོ་བོར་འདུས་པ་སྟེ། དེ་ལྟར་སྦྱོར་བའི་་་་
སྒྲའི་དོན་དུ་ཤེས་པར་བྱའོ། །དེ་ནས་མཆོག་གི་གནས་ཞེས་པ་ནི། མཆོག་ནི་
དམ་པར་གསུངས་སོ། །གནས་ཀྱི་སྐུའི་རིགས་སུ་གསུངས་སོ། །གཞན་ཡང་
གནས་ཞེས་པ་ནི། སྐུ་ཞི་བའི་ཚུལ་ཡན་ལག་དང་ཉིང་ལག་ཏུ་ལྡན་པའི་སྐུ་ཕྱག་་
རྒྱར་གསུངས་སོ། །གཞན་ཡང་གནས་ཞེས་པ་ནི། བདེ་བ་ཆེན་པོའི་སྤྱད་པ་་་
སྤྱོད་ཅིང་རིག་པར་མཚན་བཏགས་པ་ཉིད་ཀྱི་རིགས་ཀྱི་ལྷ་མོ་སངས་རྒྱས་སྤྱན་དང་
འཁྱུད་པའི་ཚུལ་དུ་གནས་པ་ཡིན་ཏེ། དེ་ལྟར་གནས་ཀྱི་སྒྲའི་དོན་དུ་ཤེས་པར་་་
བྱའོ༑ །དེ་ནས་དེའི་སྐུའི་མདོག་དང་། ཞལ་དང་ཕྱག་དང་། ཕྱག་མཚན་
དང་། རྒྱན་རྣམས་བཤད་པར་བྱ་སྟེ། དེ་ལ་དཀར་པོ་ནག་པོ་དམར་པོའི་ཞེས་
པ༑ རྣམ་པར་སྣང་མཛད་ཀྱི་ཞལ་དབུས་མ་དཀར་པོའོ། །ཞལ་གཡས་ནག་་
པོའོ༑ །ཞལ་གཡོན་དམར་པོའོ། །གཞན་ཡང་སྐུ་ལག་པ་དང་ཉིང་ལག་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཐམས་ཅད་ནི་དཀར་པོར་གསུངས་སོ། །ཕྱག་དྲུག་ཕྱག་མཚན་དྲུག་གོ། །དེ་་
ནས་ཕྱག་མཚན་དྲུག་བསྟན་པར་བྱ་སྟེ། གཡས་དང་པོ་ན་འཁོར་ལོ་བརྩིབས་་
བརྒྱད༑ གཡས་བར་མ་ན་རྡོ་རྗེ་རྩེ་ལྔ་པ། གཡས་ཐ་མ་ན་པདྨ་དཀར་པོ་་
འདབ་བརྒྱད། གཡོན་དང་པོ་ན་རྡོ་རྗེ་དྲིལ་བུ། གཡོན་བར་མ་ན་ཡིད་བཞིན་
གྱི་ནོར་བུ་རིན་པོ་ཆེ། གཡོན་ཐ་མ་ན་ཨ་་ལ་མཐིང་ཀ་ལྟ་བུའི་རྡོ་རྗེ་རལ་གྲིའོ། །
དེའི་འོག་ཏུ་རྣམ་པར་སྣང་མཛད་ཀྱི་སྐུ་ཕུན་སུམ་ཚོགས་པ་བཤད་པར་བྱ་སྟེ།
རྣམ་པར་སྣང་མཛད་གྲུབ་པ་ཡིན། །ཞི་བའི་ཚུལ་དང་ལྡན་པ་སྟེ། །ཕྱོགས་་
རྣམས་ཐམས་ཅད་གསལ་བར་མཛད། །སྟོན་ཁའི་འདམ་བུའི་ཁ་དོག་འདྲ། །
ཟླ་བ་འབུམ་བརྒྱའི་འོད་དང་མཉམ། །སྣ་ཚོགས་རྒྱན་གྱིས་བརྒྱན་པ་སྟེ། །འོད་
ཟེར་སྣ་ཚོགས་སྤྲིན་བཞིན་སྤྲོ། །སྐུ་ཡི་རྡོ་རྗེ་སྤྲོ་བསྡུ་མཛད། །ཟླ་བའི་གདན་ལ་
བཞུགས་པ་སྟེ། །ཞི་བའི་སྤྱན་གྱིས་སོ་སོར་གཟིགས། །བྱིན་བརླབས་ཆོ་འཕྲུལ་
སྣ་ཚོགས་མཛད། །ཆོས་ཀྱི་འཁོར་ལོ་བསྐོར་བ་ཡིས། །གཏི་མུག་ལྡན་པའི་
སེམས་ཅན་ཀུན། །མ་ལུས་བྱིན་གྱིས་བརླབས་མཛད་པ། །ཆོས་དབྱིངས་ཡེ་
ཤེས་ངོ་བོ་བདག །གཏི་མུག་རིགས་ནི་གནས་སུ་ཐིམ། །དེ་བྱང་ཆུབ་སེམས་རྡོ་
རྗེའི་མདུན་དུ་བཞུགས་སོ། །དེ་ལྟར་མདོར་བསྡུས་པ་རྣམ་པར་སྣང་མཛད་ཀྱི་་་་
སྐུའི་ཆ་ལུགས་ཕུན་སུམ་ཚོགས་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རིན་པོ་ཆེ་་
འབྱུང་ལྡན་རྡོ་རྗེའི་དཔལ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ།
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་
དུ་ཐལ་བའི་འོག་ནས་འབྱུང་བའི་མགོ་འདྲེན་པའོ། །བཅོམ་ལྡན་འདས་ཞེས་པ་


ནི༑ དེ་བཞིན་གཤེགས་པ་ཐམས་ཅད་ལ་བྱ་སྟེ། དེའི་དོན་ནི་མདུན་དུ་་་
བཤད་པ་དང་མཐུན་ནོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི།
མདུན་དུ་སྨོས་པའི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་རིན་པོ་
ཆེ་ཞེས་པ་ནི་རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་བའོ། །དེ་ལ་
ཕྱིའི་རིན་པོ་ཆེའི་སྒྲ་བཤད་པར་བྱ་སྟེ། ཕྱིན་ཅི་ལོག་གི་ང་རྒྱལ་སེམས་ཅན་ཐམས་
ཅད་དམྱལ་བར་འགྲོ་བའི་ལམ་སྟོན་པར་བྱེད་པ་དེ་མེད་པར་བྱ་བའི་ཕྱིར། བླ་ན་
མེད་པའི་ང་རྒྱལ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་གསུངས་སོ། །གཞན་ཡང་་
རིན་པོ་ཆེའི་སྒྲ་ནི་ཇི་ལྟར་རིན་པོ་ཆེའི་ནང་ན། ཡིད་བཞིན་གྱི་ནོར་བུ་རིན་པོ་ཆེ་
ཁྱད་པར་དུ་གཙོ་བོ་ཡིན་ཏེ། དེས་རིན་པོ་ཆེ་ཐམས་ཅད་ཀྱི་ཡོན་ཏན་གྱི་ང་རྒྱལ་
མེད་པར་བྱེད་དོ། །དེ་བཞིན་དུ་ཕྱིའི་ལྷ་ཐམས་ཅད་ལ་རིག་པའི་ཆོ་འཕྲུལ་ཇི་་་་
སྙེད་པའི་ང་རྒྱལ་ཡོད་པ་དེ། བླ་ན་མེད་པའི་ང་རྒྱལ་མཉམ་པ་ཉིད་ཀྱི་ཡེ་ཤེས་ཀྱི་
ངོ་བོས་མེད་པ་དང་འཇོམས་པར་མཛད་དོ། །ཚུལ་དེ་ལྟར་ཕྱིའི་རིན་པོ་ཆེའི་སྒྲའི་
དོན་དུ་ཤེས་པར་བྱའོ། །དེ་ནས་ནང་གི་རིན་པོ་ཆེའི་དོན་བཤད་པར་བྱ་སྟེ།
ཇི་ལྟར་ཡིན་ན། སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཕྱིན་ཅི་ལོག་གི་
ང་རྒྱལ་འཆད་སྟེ། སྒྲུབ་པ་པོས་ཡེ་ཤེས་རྣམ་པ་ལྔའི་ཡོན་ཏན་གྲུབ་པའི་ངོ་བོ་་
མཉམ་པ་ཉིད་ཀྱི་ཡེ་ཤེས་ཀྱི་ང་རྒྱལ་བྱ་ཞིང་བསྒོམ་པའི་ཐབས་ཀྱི་སྒྲུབ་པ་བྱ་སྟེ།
ཉོན་མོངས་པ་ལྔའི་ང་རྒྱལ་མེད་པར་བྱའོ། །ཇི་ལྟར་རྒྱན་ཐམས་ཅད་ཀྱི་ཡོན་ཏན་
རྣམས༑ རིན་པོ་ཆེ་འཛམ་བུ་ནཱ་ད་ལ་སོགས་པ་ཡོན་ཏན་གྱི་བརྒྱན་པ་ཡོན་་་་
ཏན་མེད་པར་བྱེད་པར་གསུངས་པ་བཞིན་ནོ། །ཚུལ་དེ་ལྟར་ནང་གི་རིན་པོ་ཆེའི་
སྒྲའི་དོན་དུ་ཤེས་པར་བྱའོ། །དེ་ནས་གསང་བའི་རིན་པོ་ཆེའི་དོན་བཤད་པར་བྱ་
སྟེ༑ སྒྲུབ་པ་པོས་བསྒྲུབ་པ་ཆེན་པོ་བྱེད་པའི་དུས་སུ། མ་ཏྲཾ་ཀ་རུ་དྲའི་བྱིན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

གྱིས་བརླབས་ཀྱིས་དམ་རྫས་ཐམས་ཅད་བྱིན་གྱིས་བརླབས་ཅིང་ཟ་བ་ལ་རྣམ་་
པར་རྟོག་པའི་ངར་འཛིན་པ་དེ། ཆོས་ཐམས་ཅད་རྣམ་པར་དག་པ་བདག་མེད་
པའི་བསྒོམ་པའི་ངོ་བོ་བྱས་ནས། དམ་རྫས་ཐམས་ཅད་བྱིན་གྱིས་བརླབས་ནས་་
བཟའ་བའི་ཕྱིར། རྣམ་པར་རྟོག་པ་ཆེན་པོ་སྤངས་ཏེ། རྣམ་པར་རྟོག་པ་ཆེན་
པོ་དགྲའི་ངོ་བོ་མ་ཏྲཾ་ཀ་རུ་དྲ་མེད་པར་བྱ་བའི་ཕྱིར། བླ་ན་མེད་པ་རྟོག་པའི་་
སེམས་དག་པར་གསུངས་ཏེ། ཇི་ལྟར་ནུབ་མོའི་དུས་སུ་ཁང་པའི་ནང་མུན་པ་་
ནག་པོའི་ཡོན་ཏན་སྟུག་པ་ལྟ་བུ་ཕྱིན་ཅི་ལོག་གི་ང་རྒྱལ་དེ། ཡིད་བཞིན་གྱི་་
ནོར་བུ་རིན་པོ་ཆེའི་རང་གི་ཡོན་ཏན་གྱི་འབར་བའི་འོད་ཀྱིས་མུན་པ་ནག་པོ་སྟུག་
པོ་ལྟ་བུའི་ང་རྒྱལ་འཇོམས་པ་དང་མེད་པར་མཛད་པར་གསུངས་སོ། །ཚུལ་དེ་་
ལྟར་གསང་བའི་རིན་པོ་ཆེའི་སྒྲའི་དོན་དུ་གསུངས་སོ། །དེ་ནས་བྱུང་བ་ཞེས་པ་ནི།
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་པོ་ཆེ་འབྱུང་ལྡན་བྱང་ཆུབ་སེམས་རྡོ་རྗེས་་་་
ཕྱུང་བའི་དུས་སུ་དང་པོ་ཆོ་འཕྲུལ་གྱི་སྤྲུལ་པ་མཉམ་པ་ཉིད་ཀྱི་ཡེ་ཤེས་ཀྱི་སྤྲུལ་པ་་་
ཡིན་ཏེ། ཚུལ་དེ་ལྟར་འབྱུང་བའི་སྒྲའི་དོན་དུ་ཤེས་པར་བྱའོ། །དེ་སྤྲུལ་པའི་་
ངོ་བོར་བསྟན་པའོ། །དེ་ནས་རྡོ་རྗེ་ཞེས་པ་ནི། མཉམ་པ་ཉིད་ཀྱི་ཡེ་ཤེས་ཀྱི་ངོ་
བོ་རིན་པོ་ཆེ་འབྱུང་ལྡན་ལ་བྱའོ། །དེ་ནས་དཔལ་ཞེས་པ་ནི་རིན་པོ་ཆེ་འབྱུང་་་
ལྡན་མཉམ་པ་ཉིད་ཀྱི་ཡེ་ཤེས་ཀྱི་སྤྲུལ་པར་གསུངས་སོ། །དེ་ཁྱད་པར་དུ་བཤད་་
པར་བྱ་སྟེ། དང་པོ་བྱང་ཆུབ་སེམས་རྡོ་རྗེས་ཐབས་དང་ཤེས་རབ་ཀྱི་རོལ་པ་་
མཛད་ཅིང་ཤེས་རབ་ལྷ་མོ་དང་གཉིས་སུ་མེད་པའི་ཕྱག་རྒྱ་འཁྱུད་པའི་དུས་སུ་ཡེ་་
ཤེས་ཀྱི་སྤྲུལ་པ་སྤྲུལ་པར་མཛད་དེ། མཱ་མ་ཀཱིའི་བྷ་གའི་དབུས་སུ་ས་བོན་བྱང་་་་
ཆུབ་སེམས་ལ་ཡིག་འབྲུ་སྭས་བྱིན་གྱིས་རླབས་ནས་ཐིམ་པར་གྱུར་ཏེ། དེ་ཐིམ་མ་
ཐག་ཏུ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཡེ་ཤེས་ཀྱི་འོད་ཟེར་ཁ་དོག་སེར་པོ་སྤྲིན་་


བཞིན་དུ་སྤྲོས་པས་ནམ་མཁའི་དབྱིངས་ཐམས་ཅད་ཁྱབ་པར་འགྱུར་རོ། །དེའི་་
འོག་ཏུ་དེ་བཞིན་དུ་ཡེ་ཤེས་ཀྱི་མེ་སྟག་ལྟ་བུ་སྤྲོ་བར་མཛད་དོ། །དེའི་འོག་ཏུ་ཡེ་
ཤེས་ཀྱི་འབར་བ་སྤྲོ་བར་མཛད་དོ། །དེའི་འོག་ཏུ་ཡེ་ཤེས་ཀྱི་འོད་སྤྲོ་བར་མཛད་
དོ༑ །དེའི་འོག་ཏུ་ཡེ་ཤེས་ཀྱི་གསལ་བ་སྤྲོ་བར་མཛད་དོ། །དེ་དག་ཐམས་་
ཅད་ཇི་ལྟར་སྤྲོ་བར་མཛད་པ་དེ་བཞིན་དུ་སླར་བསྡུ་བར་མཛད་པར་གསུངས་སོ། །
ཚུལ་དེ་ལྟར་དཔལ་གྱི་སྒྲའི་དོན་དུ་གསུངས་སོ། །ཞེས་བྱ་བའི་དོན་ནི། མདུན་
དུ་སྨོས་པའི་དེ་བཞིན་གཤེགས་པ་ཐམས་ཅད་དེ། དེའི་དཔལ་ཡོན་ཏན་གྱི་ངོ་བོ་
རིན་ཆེན་འབྱུང་ལྡན་དུ་གསུངས་སོ། །ཏིང་ངེ་འཛིན་གྱི་དོན་ནི་མདུན་དུ་བཤད་
པ་བཞིན་དུ། འདིར་སྟོན་པ་བྱང་ཆུབ་སེམས་རྡོ་རྗེས་ཐུགས་རྩེ་གཅིག་པ་མཛད་
པའོ༑ །དེ་ལྟར་ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །གཞན་ཡང་་་
ཏིང་ངེ་འཛིན་གྱི་སྒྲའི་དོན་དུ་བཤད་པར་བྱ་སྟེ། སྟོན་པ་བྱང་ཆུབ་སེམས་རྡོ་རྗེས་
རིན་ཆེན་འབྱུང་ལྡན་གྱི་གསང་བའི་མཚན་གྱི་སྔགས་བརྗོད་པའི་དུས་སུ། རིན་་
པོ་ཆེ་འབྱུང་ལྡན་གྱི་སྐུ་ཕྱག་རྒྱ་ཕྱུང་བའི་དུས་སུ་སྐུ་དང་གསུང་དང་ཐུགས་རྩེ་་
གཅིག་པར་ཏིང་ངེ་འཛིན་མཛད་པས། དེ་ལྟར་ཏིང་ངེ་འཛིན་གྱི་སྒྲའི་དོན་དུ་་་་
ཤེས་པར་བྱའོ། །སྙོམས་པར་ཞུགས་ཏེ་ཞེས་པ་ནི། སྟོན་པ་བྱང་ཆུབ་སེམས་རྡོ་
རྗེ་རིན་པོ་ཆེ་འབྱུང་ལྡན་གྱི་སྐུ་ཕྱག་རྒྱར་གྱུར་པར་མཛད་དེ། མཛད་མ་ཐག་ཏུ་
བྱང་ཆུབ་སེམས་རྡོ་རྗེ་ཐུགས་བདེ་བས་ཞལ་ཅུང་ཟད་འཛུམ་པར་རྒྱས་པའི་ཚུལ་དུ་
བཞུགས་པས། དེ་ལྟར་ཏིང་ངེ་འཛིན་ལ་སྙོམས་པར་ཞུགས་པའི་སྒྲའི་དོན་དུ་་་
ཤེས་པར་བྱའོ། །དེ་ནས་རིན་པོ་ཆེ་འབྱུང་བ་ཞེས་བྱ་བའི་སྒྲ་བཤད་པར་བྱ་སྟེ།
རིན་པོ་ཆེ་སྒྲ་རྣམ་པ་གསུམ་དུ་དབྱེ་སྟེ། གསང་བའི་བྱེ་བྲག་དང་། ཡེ་ཤེས་ཀྱི་
བྱེ་བྲག་དང་། སྐུའི་བྱེ་བྲག་གོ། །དེ་ལ་གསང་བའི་བྱེ་བྲག་ནི་སྟོན་པ་བྱང་ཆུབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སེམས་རྡོ་རྗེའི་སྐུ་ཐམས་ཅད་ལ་ཁྱབ་ནས་གནས་པའི་བྱང་ཆུབ་སེམས་ཁུ་བའི་ངོ་བོ་
དེ་ཡོན་ཏན་གྲངས་མེད་པའི་བདག་ཉིད་དེ། ཡིན་བཞིན་གྱི་ནོར་བུ་རིན་པོ་ཆེ་ཇི་
ལྟ་བ་དེ་ལྟར་རིན་ཐང་དཔག་ཏུ་མེད་པའོ། །དེ་ལྟར་གསང་བའི་རིན་པོ་ཆེའི་་་་
སྒྲའི་དོན་དུ་ཤེས་པར་བྱའོ། །ཡེ་ཤེས་ཀྱི་བྱེ་བྲག་གི་རིན་པོ་ཆེ་ནི། སྟོན་པ་བྱང་
ཆུབ་སེམས་རྡོ་རྗེའི་ཐུགས་ཀ་ན་གནས་པ་ཡིག་འབྲུ་ཧཱུཾ་གི་ངོ་བོ་ཡེ་ཤེས་སེམས་་་
དཔའི་མེ་མར་བཞིན་དུ་བརྟན་པ་མི་གཡོ་བ། ཡེ་ཤེས་རྣམ་པ་ལྔ་འོད་ཟེར་འཕྲོ་བ།
དེའི་དབུས་ནས་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཡིག་འབྲུ་སྭ་རིན་པོ་ཆེ་འབྱུང་་་་
ལྡན་གྱི་སྐུ་འབྱུང་བའི་ས་བོན་ལ་བྱའོ། །དེ་ལྟར་ཡེ་ཤེས་ཀྱི་བྱེ་བྲག་གི་རིན་པོ་ཆེའི་
སྒྲའི་དོན་དུ་ཤེས་པར་བྱའོ། །དེ་ནས་སྐུའི་བྱེ་བྲག་རིན་པོ་ཆེ་ནི། དེ་བཞིན་་་་་
གཤེགས་པ་རིན་པོ་ཆེ་འབྱུང་ལྡན་གྱི་སྐུ་ཡན་ལག་དང་ཉིང་ལག་ཐམས་ཅད་དང་་་
ལྡན་པའི་སྐུ་ཕྱག་རྒྱ་ལ་རིན་པོ་ཆེར་བརྟགས་པར་ཤེས་པར་བྱའོ། །དེ་ནས་འབྱུང་
བ་ཞེས་པ། རྣམ་པ་གསུམ་དུ་དབྱེ་སྟེ། གསང་བའི་བྱེ་བྲག་དང་ཡེ་ཤེས་ཀྱི་བྱེ་
བྲག་དང་སྐུའི་བྱེ་བྲག་གོ། །དེ་ལ་གསང་བའི་བྱེ་བྲག་གི་འབྱུང་བ་ནི། སྟོན་པ་
བྱང་ཆུབ་སེམས་རྡོ་རྗེ་ཐབས་དང་ཤེས་རབ་རོལ་པའི་ཐབས་ཀྱི་སྐུ་ལ་བྱང་ཆུབ་་
སེམས་ཁྱབ་ནས་གནས་པ་དེ་མཱ་མ་ཀཱི་བྷ་གའི་དབུས་སུ་ཞུ་བར་མཛད་དོ། །དེ་
ལྟར་གསང་བའི་བྱེ་བྲག་གི་འབྱུང་བའི་སྒྲའི་དོན་དུ་ཤེས་པར་བྱའོ། །དེ་ནས་ཡེ་་
ཤེས་ཀྱི་བྱེ་བྲག་གི་འབྱུང་བའི་སྟོན་པ་བྱང་ཆུབ་སེམས་རྡོ་རྗེའི་ཐུགས་ཀ་ཡེ་ཤེས་་
སེམས་དཔའི་གནས་ནས། མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཉིད་ཀྱི་རིགས་ཀྱི་བྱེ་
བྲག་གི་འོད་ཟེར་གྱི་དྲ་བ་སྤྲོ་བར་མཛད་དེ། དེའི་འོག་ཏུ་འོད་ཟེར་སླར་འདུས་་
པ་གོང་བུ་ལྟ་བུར་གྱུར་ཏེ། དེ་ལ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཡིག་འབྲུ་སྭ་
བྱུང་ངོ་། །དེ་ལྟར་ཡེ་ཤེས་ཀྱི་བྱེ་བྲག་གི་འབྱུང་བའི་དོན་དུ་ཤེས་པར་བྱའོ། །


དེ་ནས་སྐུའི་བྱེ་བྲག་གི་འབྱུང་བ་ནི། སྟོན་པ་བྱང་ཆུབ་སེམས་རྡོ་རྗེས་མདུན་དུ་
སྨོས་པའི་ཚུལ་གྱིས་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཡིག་འབྲུ་སྭ་བྱང་ཆུབ་སེམས་
ལ་གཉིས་སུ་མེད་པའི་ངོ་བོ་ཐིམ་པའི་ས་བོན་དེ་ལས་དཔལ་རྡོ་རྗེ་སེམས་དཔའི་་་་་་
ཡོན་ཏན་ཐམས་ཅད་ཀྱི་བདག་ཉིད་མཉམ་པ་ཉིད་ཀྱི་ཡེ་ཤེས་ཀྱི་སྐུ་ཕྱག་རྒྱའི་ངོ་བོ་
དེ་བཞིན་གཤེགས་པ་རིན་པོ་ཆེ་འབྱུང་ལྡན་སྐུ་སྤྲུལ་ནས་ཕྱུང་སྟེ། དེ་ལྟར་སྐུའི་བྱེ་
བྲག་གི་འབྱུང་བའི་སྒྲའི་དོན་དུ་ཤེས་པར་བྱའོ། །དེ་ནས་རྡོ་རྗེ་དཔལ་ཞེས་བྱ་་་་
བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བ་ནི་མདུན་དུ་བཤད་པ་་་
བཞིན་དུ་འདིར་སྦྱར་རོ། །ནོར་བུ་ཡིད་བཞིན་གྱི་རིགས་མཆོག་གི་བསྟན་པའི་་་་
སྙིང་པོ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ནས་བཞུགས་སོ་ཞེས་
བྱ་བ་དེའི་སྒྲ་བཤད་པར་བྱ་སྟེ། གང་ཡིན་ན། ཡིད་བཞིན་གྱི་ནོར་བུ་ཞེས་པ་
རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་བའོ། །དེ་ལ་ཕྱིའི་ཡིད་་
བཞིན་གྱི་ནོར་བུའི་དོན་ནི། དཔལ་རྡོ་རྗེ་སེམས་དཔས་སེམས་ཅན་གྱི་དོན་དུ།
མཉམ་པའི་ཐུགས་རྗེ་ཆེན་པོའི་ངོ་བོ་ཡིད་བཞིན་གྱི་ནོར་བུ་རིན་པོ་ཆེ་འདྲ་བ་དེས།
སེམས་ཅན་གྱི་རིགས་སྣ་ཚོགས་ཀྱི་རེ་བ་སྣ་ཚོགས་སྐྱེ་བ་དེ་དག་གི་དོན་དུ་དུས་་་
གསུམ་དུ་རེ་བ་འགྲུབ་པ་ཡིན་ནོ། །བཤད་པར་བྱ་སྟེ། འདས་པའི་སེམས་ཅན་
གྱི་གྲུབ་པར་བྱ་བར་གསུངས་སོ། །མ་འོངས་པའི་སེམས་ཅན་གྱིས་འགྲུབ་པར་་
བྱེད་པར་གསུངས་སོ། །དེ་ལྟར་སེམས་ཅན་གྱི་འགྲུབ་པར་གསུངས་སོ། །དེ་ལྟར་་་
སེམས་ཅན་ཐམས་ཅད་ཀྱི་རེ་བ་བསྐང་བའི་དོན་ཁྱད་པར་གྱི་བསྟན་པར་བྱ་སྟེ།
ཇི་ལྟར་མིའི་རིགས་གང་ཡང་རུང་བ་བསོད་ནམས་ཆེན་པོའི་དབང་གིས་དུས་་་་
གཅིག་ན་ཡིད་བཞིན་གྱི་ནོར་བུ་རིན་པོ་ཆེ་རྙེད་ན། དེ་རྙེད་མ་ཐག་ཏུ་རང་གི་
སེམས་ལ་ཇི་ལྟར་བསམས་པ་བཞིན་དུ། ཐེ་ཚོམ་མེད་པར་འགྲུབ་པར་འགྱུར་རོ།།


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དེ་བཞིན་དུ་སྒྲུབ་པ་པོས་རྡོ་རྗེ་སེམས་དཔའ་བསྒོམ་པ་ཇི་ལྟར་རྡོ་རྗེ་སེམས་དཔས་
སེམས་ཅན་ཐམས་ཅད་ཀྱི་རེ་བ་མདུན་དུ་སྨོས་པའི་ཚུལ་དུ་རེ་བ་བསྐོང་བའི་ཕྱིར།
ཐུགས་རྗེ་ཆེན་པོ་མཛད་པ་དེ་བཞིན་དུ་སྒྲུབ་པ་པོས་ཕྱག་རྒྱ་ཆེན་པོའི་དངོས་གྲུབ་་
ཀྱི་བར་དུ་སེམས་ཐུགས་རྗེ་ཆེན་པོ་ང་རྒྱལ་གྱིས་སེམས་ཅན་ཐམས་ཅད་རེ་བ་སྐོང་་
བར་བྱེད་དེ། དེ་ལྟར་བྱས་པས་ཇི་ལྟར་ཡིད་བཞིན་གྱི་ནོར་བུ་རིན་པོ་ཆེ་བསམས་
པ་ཙམ་གྱིས་རེ་བ་གྲུབ་པར་བྱེད་པ་དེ་བཞིན་དུ། སྒྲུབ་པ་པོས་ཐུགས་རྗེ་ཆེན་པོ་
ཡིད་བཞིན་གྱི་ནོར་བུ་རིན་པོ་ཆེ་འདྲ་བ་སེམས་ཅན་ཐམས་ཅད་ཀྱི་རེ་བ་ཐེ་ཚོམ་
མེད་པར་འགྲུབ་པར་བྱེད་དེ། ཚུལ་དེ་ལྟར་ཕྱིའི་ནོར་བུ་ཡིད་བཞིན་དུ་སྒྲའི་དོན་
ཤེས་པར་བྱའོ། །དེ་ནས་ནང་གི་ནོར་བུ་ཡིད་བཞིན་གྱི་སྒྲ་བཤད་པར་བྱ་སྟེ།
ཇི་ལྟར་ཡིན་ན་དཔལ་རྡོ་རྗེ་སེམས་དཔའི་ཐུགས་ཀའི་གནས་ན་གནས་པའི་ཡིག་་་་་
འབྲུ་ཧཱུཾ། ཡེ་ཤེས་སེམས་དཔའི་ངོ་བོ་མདུན་དུ་སྨོས་པའི་ཚུལ་གྱི་མེ་མར་བཞིན་དུ་
རབ་ཏུ་འབར་བ་རིགས་ཀྱི་རྣམ་པ་ལྔའི་ཡེ་ཤེས་ཀྱི་འོད་ཟེར་གྱི་དྲ་བ་འཕྲོ་བ། བླ་
ན་མེད་པའི་ཡོན་ཏན་ཐམས་ཅད་ཀྱི་ངོ་བོ་ཡིན་ཏེ། དེ་ལྟ་བུའི་ཚུལ་གྱི་ཡེ་ཤེས་་
སེམས་དཔའ་དེ་ནི་ཡིད་བཞིན་གྱི་ནོར་བུ་ལྟ་བུར་གསུངས་སོ། །དེ་ཅིའི་ཕྱིར་ཞེ་ན།
བཤད་པར་བྱ་སྟེ། དཔལ་རྡོ་རྗེ་སེམས་དཔས་སྒྲུབ་པ་པོ་ལ་སོགས་པ་སེམས་ཅན་
ཐམས་ཅད་ཀྱི་རེ་བ་བསྐོང་བར་མཛད་དེ། རེ་བ་བསྐོང་བའི་ཐབས་མདུན་དུ་་་་
སྨོས་པའི་ཡེ་ཤེས་སེམས་དཔའི་གནས་ནས། ཡེ་ཤེས་ཀྱི་སྤྲོ་བ་དང་། བསྡུ་བ་་
སྣ་ཚོགས་ཀྱི་བྱེ་བྲག་གིས་སེམས་ཅན་ཐམས་ཅད་བྱིན་གྱིས་རློབ་པར་མཛད་པའོ། །
གཞན་ཡང་སྣ་ཚོགས་ཀྱི་བྱེ་བྲག་གི་ལས་ཐམས་ཅད་ཀྱི་བདག་ཉིད་ཡེ་ཤེས་སེམས་་་
དཔའ་ཡིད་བཞིན་དུ་ནོར་བུ་རིན་པོ་ཆེ་ལྟ་བུ་ཡིན་ནོ། །གཞན་ཡང་སྒྲུབ་པ་པོས་
ཡེ་ཤེས་སེམས་དཔའ་བསྒྲུབ་པར་བྱ་སྟེ། བདག་ཉིད་དགའ་བའི་ཡི་དམ་གྱི་ལྷ་་་་་


བསྒོམས་ནས་བསྒྲུབ་པར་བྱ་སྟེ། དེ་གྲུབ་པའི་དུས་སུ་ཡིད་བཞིན་གྱི་ནོར་བུ་རིན་
པོ་ཆེ་ཇི་ལྟ་བ་བཞིན་དུ་འགྲུབ་པར་འགྱུར་རོ། །དེ་ལྟར་ཡེ་ཤེས་ཀྱི་བྱེ་བྲག་གི་ཡིད་
བཞིན་གྱི་ནོར་བུ་རིན་པོ་ཆེ་སྒྲའི་དོན་དུ་ཤེས་པར་བྱའོ། །དེ་ནས་གསང་བའི་བྱེ་
བྲག་གི་ཡིད་བཞིན་གྱི་ནོར་བུ་རིན་པོ་ཆེ་ནི། བྱང་ཆུབ་ཀྱི་སེམས་རྣམ་པ་གཉིས་ཏེ།
དོན་དམ་པའི་བྱེ་བྲག་དང་། གསང་བའི་བྱེ་བྲག་གོ། །ས་བོན་དེ་ལས་དཔལ་
རྡོ་རྗེ་སེམས་དཔས་སེམས་ཅན་ཐམས་ཅད་ཀྱི་དོན་གྱི་ཕྱིར། ཡིད་བཞིན་གྱི་ནོར་
བུ་རིན་པོ་ཆེ་ལྟ་བུའི་བྱང་ཆུབ་སེམས་ཇི་ལྟར་ཡིད་བཞིན་གྱི་ནོར་བུ་རིན་པོ་ཆེ་ལ་ཅི་
བསམས་པ་ཐམས་ཅད་འབྱུང་བ་དང་འདྲ་བར། བྱང་ཆུབ་སེམས་ལས་དཀྱིལ་་་
འཁོར་ཐམས་ཅད་དང་། གཞན་ཡང་དཀྱིལ་འཁོར་གྱི་ལྷ་རྣམས་ཀྱི་སྐུ་ཕྱག་རྒྱ་་
དང་། སྤྲོ་བ་དང་བསྡུ་བའི་སྤྲུལ་པ་སྣ་ཚོགས་ཀྱི་བྱེ་བྲག་གིས་སེམས་ཅན་ཐམས་་
ཅད་བྱིན་གྱིས་བརླབས་པའི་བྱང་ཆུབ་སེམས་ལས་འབྱུང་བར་གསུངས་སོ། །
གཞན་ཡང་མདུན་དུ་སྨོས་པའི་ཡོན་ཏན་ཐམས་ཅད་ཀྱི་དངོས་གྲུབ་ཀྱི་ངོ་བོ་བྱང་་་
ཆུབ་སེམས་དེ་བསྒྲུབ་པ་པོས་ཡིད་བཞིན་གྱི་ནོར་བུ་བཞིན་དུ་བསྒྲུབ་པར་བྱའོ། །
བཤད་པར་བྱ་སྟེ་སྒྲུབ་པ་པོས་རང་རྒྱལ་བའི་ལྷའི་ང་རྒྱལ་དུ་བསྒོམས་པས་བྱང་ཆུབ་
སེམས་བསྒྲུབ་པར་བྱ་སྟེ། དེ་དུས་གང་གི་ཚེ་གྲུབ་པའི་དུས་སུ་ཡིད་བཞིན་གྱི་ནོར་
བུ་འདྲ་བའི་འབྲས་བུ་བྱང་ཆུབ་སེམས་འགྲུབ་པར་འགྱུར་རོ། །དེ་ལྟར་གསང་་་་
བའི་བྱེ་བྲག་གི་ཡིད་བཞིན་གྱི་ནོར་བུའི་སྒྲའི་དོན་དུ་ཤེས་པར་བྱའོ། །རིགས་ཞེས་
པ་ནི་བྱེ་བྲག་རྣམ་པ་གསུམ་དུ་དབྱེ་བར་བྱ་སྟེ། ཕྱི་དང་ནང་དང་གསང་བའོ། །
དེ་ལ་ཕྱིའི་རིགས་ཀྱི་སྒྲ་ནི་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱི་དོན་དུ་
དཔལ་རྡོ་རྗེ་སེམས་དཔས་ཐུགས་རྗེ་ཆེན་པོ་བསྐྱེད་ནས། ཐབས་སྣ་ཚོགས་ཀྱི་བྱེ་
བྲག་གིས་རེ་བ་སྐོང་བར་མཛད་པར་གསུངས་སོ། །དེ་ལྟར་ཕྱིའི་རིགས་ཀྱི་སྒྲའི་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དོན་དུ་ཤེས་པར་བྱའོ། །དེ་ནས་ནང་གི་རིགས་ཀྱི་སྒྲ་ནི། སྒྲུབ་པ་པོས་སྒྲུབ་པ་
ཆེན་པོ་བྱེད་པའི་དུས་སུ་མོས་པའི་ལྷ་གང་ཡང་རུང་བ་བསྒོམས་པའི་ང་རྒྱལ་བྱའོ།
དེའི་དོན་གསལ་བར་བསྟན་པར་བྱ་སྟེ། རིགས་རྣམ་པ་ལྔ་གང་ཡང་རུང་བ་་་
བསྒོམ་པར་བྱའོ། །ཡང་ན་དེ་བཞིན་གཤེགས་པ་རྣམས་ཀྱི་ལྷ་མོའི་ནང་ན་ཡང་
རུང་བ་བསྒོམ་པར་བྱའོ། །ཡང་ན་བྱང་ཆུབ་སེམས་དཔའ་རྣམས་ཀྱི་ནང་ན་གང་
ཡང་རུང་བ་བསྒོམ་པར་བྱའོ། །ཡང་ན་སེམས་མ་རྡོ་རྗེ་རྣམས་གང་ཡང་རུང་བ་་
བསྒོམ་པར་བྱའོ། །ཡང་ན་ཁྲོ་བོའི་རྒྱལ་པོ་གང་ཡང་རུང་བ་བསྒོམ་པར་བྱའོ། །
ཡང་ན་ཁྲོ་མོའི་རྒྱལ་མོ་གང་ཡང་རུང་བ་བསྒོམ་པར་བྱའོ། །དེ་ལྟར་རང་གི་་་
སེམས་གང་ལ་མོས་པ་བསྒོམ་ཞིང་། རྒྱུད་ལས་གསུངས་པའི་སྤྱོད་པ་སྤྱད་པར་་
བྱེད་པ་དེའི་འོག་ཏུ་དཔལ་རྡོ་རྗེ་སེམས་དཔའི་བླ་ན་མེད་པའི་ཡོན་ཏན་གྱི་ངོ་བོ་་
མཉམ་པ་ཉིད་ཀྱི་ཡེ་ཤེས་ཀྱི་བྱིན་གྱིས་བརླབ་པར་མཛད་དོ། །དེས་བྱིན་གྱིས་་
བརླབས་མ་ཐག་ཏུ་སྒྲུབ་པ་པོས་ཕྱག་རྒྱ་ཆེན་པོའི་ངོ་བོ་བླ་ན་མེད་པའི་འབྲས་བུ་་་་
ཆོས་ཀྱི་སྐུའི་ངོ་བོ་འགྲུབ་པོ། །དཔེར་ན་གཟུགས་སྣ་ཚོགས་པའི་ནོར་བུ་དང་འདྲ་
བར༑ ཇི་ལྟ་ཇི་ལྟར་སྨོས་པའི་སེམས་ཅན་གྱི་བསམ་པ་སྣ་ཚོགས་སྐྱེ་བ་དེ་མོས་་་
པའི་ལྷ་གང་ཡང་རུང་བ་བསྒོམས་པས་འགྲུབ་པོ། །དེ་ལྟར་ནང་གི་རིགས་ཀྱི་སྒྲའི་
དོན་དུ་ཤེས་པར་བྱའོ། །དེ་ནས་གསང་བའི་རིགས་ཀྱི་སྒྲས་ནི། དཔལ་རྡོ་རྗེ་་
སེམས་དཔའ་ཐབས་དང་ཤེས་རབ་ཀྱི་རོལ་པ་མཱ་མ་ཀཱིའི་བྷ་གའི་དབུས་སུ་བྱང་ཆུབ་
སེམས་འོད་དུ་ཞུ་བ་ཟླ་བའི་དཀྱིལ་འཁོར་ལྟ་བུ། ས་བོན་ཡིག་འབྲུ་ཧཱུཾ་གིས་བྱིན་་
གྱིས་བརླབས་ཏེ། བྱིན་གྱིས་བརླབས་མ་ཐག་ཏུ་གཅིག་ཏུ་གྱུར་པ་བདུད་རྩིའི་ངོ་
བོ་དེ། མདུན་དུ་སྨོས་པའི་ཚུལ་དུ་ཡི་དམ་གྱི་ལྷ་གང་ཡང་རུང་བ་བསྒོམ་ཞིང་་
བྱིན་གྱིས་བརླབས་ནས་བཟའ་བར་བྱ་སྟེ། དེ་གྲུབ་པའི་དུས་སུ་ཡིད་བཞིན་གྱི་་


ནོར་བུ་རིན་པོ་ཆེ་འདྲ་བ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་ཆེན་འབྱུང་ལྡན་
འགྲུབ་པར་འགྱུར་རོ། །དེ་ལྟར་གསང་བ་རིགས་ཀྱི་སྒྲའི་དོན་དུ་ཤེས་པར་བྱའོ། །
དེ་ནས་མཆོག་ཞེས་པ་ནི་ཡང་དག་པ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་ཆེན་་
འབྱུང་ལྡན་སྒྲུབ་པ་པོ་རྣམས་ཀྱིས་གྲུབ་པའི་དུས་སུ་དངོས་གྲུབ་ཐམས་ཅད་ཀྱི་་་་
བདག་ཉིད་མཉམ་པ་ཉིད་ཡེ་ཤེས་ཀྱི་འབྲས་བུ་གྲུབ་པར་འགྱུར་རོ། །དེ་ལྟར་་་
མཆོག་གི་སྒྲའི་དོན་དུ་ཤེས་པར་བྱའོ། །དེ་ནས་བསྟན་པ་ཞེས་པ་ནི། རུ་དྲ་ལ་
སོགས་པ་བགེགས་རྣམས་ཀྱི་གནོད་པ་བྱེ་བྲག་སྣ་ཚོགས་ཀྱིས་གཡོ་བར་མི་འགྱུར་
བས༑ དེའི་ཕྱིར་བརྟན་པ་ཡིན་ཏེ། དེ་ལྟར་བརྟན་པའི་སྒྲའི་དོན་དུ་ཤེས་་
པར་བྱའོ། །དེ་ནས་སྙིང་པོ་ཞེས་པ་ནི། མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་
པོ་ཆེ་འབྱུང་ལྡན་གྱི་གསང་བའི་མཚན་གྱི་སྔགས་ཀྱི་སྙིང་པོ་གསུངས་པས་དེ་ལྟར་་་
སྙིང་པོའི་སྒྲའི་དོན་དུ་ཤེས་པར་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་
ཞེས་པ་ནི་ཉིད་ཀྱི་སྐུ་དང་གསུང་དང་ཐུགས་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་
པོ་ཆེ་འབྱུང་ལྡན་གྱི་སྐུར་གྱུར་པ་བྱུང་བར་མཛད་པར་གསུངས་སོ། །དེ་ནས་རྡོ་་
རྗེ་ཞེས་པ་ནི་མདུན་དུ་བཤད་པའི་དོན་དེ་བཞིན་དུ་འདིར་སྦྱར་རོ། །གཞན་ཡང་
པདྨའི་རྒྱལ་པོས་སྐུ་དང་གསུང་དང་ཐུགས་ཀྱི་དོན་ཁྱད་པར་དུ་བཤད་པར་བྱ་སྟེ།
ཇི་ལྟར་ཡིན་ན། སྐུ་དང་གསུང་དང་ཐུགས་གསུམ་བྱེ་བྲག་རྣམ་པ་གསུམ་དུ་དབྱེ་
སྟེ༑ བྱང་ཆུབ་སེམས་རྡོ་རྗེ་ཉིད་ཀྱི་ཤེས་རབ་ལྷ་མོ་མཱ་མ་ཀཱི་དང་གཉིས་སུ་མེད་་
པའི་སྐུ་ཕྱག་རྒྱ་ངོ་བོ་དེ་སྐུ་དང་གསུང་དང་ཐུགས་གསུམ་མི་ཕྱེད་པའི་ཚུལ་གྱིས་་་་་
རིན་པོ་ཆེ་འབྱུང་ལྡན་གྱི་གསང་བའི་མཚན་གྱི་སྔགས་དང་། སྐུ་ཕྱག་རྒྱ་རྒྱས་པའི་
ངོ་བོ་ཕྱུང་བར་མཛད་མཁན་གྱི་སྐུ་དང་གསུང་དང་ཐུགས་རྡོ་རྗེ་མི་ཕྱེད་པ་གསུངས་
སོ༑ །དེ་ལྟར་སྐུ་དང་གསུང་དང་ཐུགས་ཀྱི་དོན་དང་པོར་ཤེས་པར་བྱའོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཞན་ཡང་སྐུ་དང་གསུང་དང་ཐུགས་ཀྱི་དོན་བཤད་པར་བྱ་སྟེ། སྟོན་པ་བྱང་
ཆུབ་སེམས་རྡོ་རྗེས་ཐབས་དང་ཤེས་རབ་རོལ་པ་མཛད་ནས་མཱ་མ་ཀཱིའི་བྷ་གའི་་་
དབུས་སུ་བྱང་ཆུབ་སེམས་ཟླ་བའི་དཀྱིལ་འཁོར་ངོ་བོ་ལྟ་བུ་འོད་དུ་ཞུ་བ་དེ་ལ་ས་
བོན་ཡིག་འབྲུ་སྭ་ཐིམ་པར་གྱུར་པ་དེ། སྐུ་དང་གསུང་དང་ཐུགས་གསུམ་གཉིས་
སུ་མེད་པའི་ངོ་བོར་གསུངས་ཏེ། དེ་ལྟར་སྐུ་དང་གསུང་དང་ཐུགས་ཀྱི་དོན་་་
གཉིས་པར་ཤེས་པར་བྱའོ། །གཞན་ཡང་སྐུ་དང་གསུང་དང་ཐུགས་ཀྱི་དོན་་་
བཤད་པར་བྱ་སྟེ། རིན་པོ་ཆེ་འབྱུང་ལྡན་གྱི་གསང་བའི་མཚན་གྱི་སྔགས་དང་།
རིན་པོ་ཆེ་འབྱུང་ལྡན་གྱི་རྒྱས་པའི་ཚུལ་གྱི་སྐུ་ཕྱག་རྒྱ་དེ་སྐུ་དང་གསུང་དང་ཐུགས་
གསུམ་མི་ཕྱེད་པར་གཅིག་པའི་ངོ་བོར་གསུངས་སོ། །དེ་ལྟར་སྐུ་དང་གསུང་དང་
ཐུགས་ཀྱི་དོན་བཤད་པར་ཤེས་པར་བྱའོ། །དེ་ནས་རྡོ་རྗེ་ཞེས་པ་ནི་མདུན་དུ་་་་
བཤད་པ་དང་མཐུན་ནོ། །དེ་ནས་ཕྱུང་ནས་ཞེས་པ་ནི། སྟོན་པ་བྱང་ཆུབ་
སེམས་རྡོ་རྗེས་ཡིད་བཞིན་གྱི་ནོར་བུའི་རིགས་རིན་ཆེན་འབྱུང་ལྡན་གྱི་རྒྱས་པའི་ངོ་
བོའི་གསང་བ་གསུངས་པར་ཤེས་པར་བྱའོ།། །།
དེ་ནས་བཞུགས་པ་ནི། ཕུན་སུམ་ཚོགས་པའི་ཆ་ལུགས་དང་ལྡན་པའི་མི་
གཡོ་བ་ཐུགས་རྩེ་གཅིག་པར་མདུན་དུ་སྨོས་པའི་ཏིང་ངེ་འཛིན་ལ་རྩེ་གཅིག་པར་་་
སྙོམས་པར་ཞུགས་པའི་ཚུལ་དུ་བཞུགས་པར་གསུངས་སོ། །དེ་ལྟར་བཞུགས་པའི་
སྒྲའི་དོན་དུ་ཤེས་པར་བྱའོ། །རཏྣ་དྷྲྀ ཀ་དེའི་དོན་ནི་བདེ་སྟེ་བཤད་མི་དགོས་སོ།
དེ་ནས་དེ་ཕྱུང་མ་ཐག་ཏུ་བཅོམ་ལྡན་འདས་དེ་ཉིད་དེ་བཞིན་གཤེགས་པ་ཐམས་་་
ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུ་རིན་ཆེན་ཏོག་གི་ཕྱག་རྒྱ་་་་་
ཆེན་པོ་ཞེས་བྱ་བ་དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་
ནི་མདུན་དུ་སྨོས་པའི་འོག་ཏུ་ཡིད་བཞིན་གྱི་ནོར་བུའི་རིགས་རིན་ཆེན་འབྱུང་ལྡན་


གྱི་སྐུ་ཕྱག་རྒྱ་འབྱིན་པའི་དོན་སྟོན་པའོ། །དེ་ལྟར་དེ་ནས་ཀྱི་སྒྲའི་དོན་དུ་ཤེས་་་
པར་བྱའོ། །གསུངས་མ་ཐག་ཏུ་ཞེས་པ་ནི། ཡིད་བཞིན་གྱི་ནོར་བུ་རིན་པོ་་་་་
ཆེའི་འབྱུང་ལྡན་གྱི་གསང་བའི་མཚན་གྱི་སྔགས་ཀྱི་ངོ་བོར་གསུངས་སོ། །དེ་ལྟར་
གསུངས་པའི་སྒྲའི་དོན་དུ་ཤེས་པར་བྱའོ། །དེ་ནས་གསུངས་མ་ཐག་ཏུ་ཞེས་པ་ནི།
སྟོན་པ་བྱང་ཆུབ་སེམས་རྡོ་རྗེ་ཡིད་བཞིན་གྱི་ནོར་བུའི་རིགས་རིན་ཆེན་འབྱུང་ལྡན་
གྱི་གསང་བའི་མཚན་གྱི་སྔགས་གསུངས་མ་ཐག་ཏུ། ཡིད་བཞིན་གྱི་ནོར་བུ་རིན་
པོ་ཆེའི་རིགས་རིན་ཆེན་འབྱུང་ལྡན་གྱི་སྐུ་ཕྱག་རྒྱར་གྱུར་པའི་ཡོན་ཏན་གྱི་ངོ་བོ་་
བསྟན་པའོ། །དེ་ལྟར་གསུངས་མ་ཐག་ཏུ་སྒྲའི་དོན་དུ་ཤེས་པར་བྱའོ། །དེ་་
ནས་བཅོམ་ལྡན་འདས་དེ་ཉིད་ཞེས་པ་ནི། མདུན་དུ་ཇི་ལྟར་སྨོས་པའི་བྱང་ཆུབ་
སེམས་རྡོ་རྗེ་གསང་བའི་རྡོ་རྗེའི་ཏིང་ངེ་འཛིན་ལ་སྙོམས་པར་བཞུགས་པའི་ཚུལ་གྱི་
ཡིད་བཞིན་གྱི་ནོར་བུའི་རིགས་རིན་ཆེན་འབྱུང་ལྡན་གསང་བའི་མཚན་གསུངས་པ་
དེ་བཞིན་དུ་མི་གཡོ་བ་སྐུ་དང་གསུང་དང་ཐུགས་གསུམ་རྩེ་གཅིག་པར་གསུངས་སོ།།
དེ་བཞུགས་མ་ཐག་ཏུ་གསང་བའི་རྡོ་རྗེའི་ཏིང་ངེ་འཛིན་ལ་སྙོམས་པར་བཞུགས་་
པར་གསུངས་སོ། །བཤད་པར་བྱ་སྟེ། གསང་བ་ནི་ཐབས་དང་ཤེས་རབ་་་
གཉིས་སུ་མེད་པར་དབང་པོ་གཉིས་མཉམ་པར་སྦྱར་བར་གསུངས་སོ། །དེ་ལྟར་
གསང་བའི་སྒྲའི་དོན་དུ་ཤེས་པར་བྱའོ། །བཅོམ་ལྡན་འདས་དེ་ཉིད་ཞེས་པ་ནི་་་
རིན་པོ་ཆེ་འབྱུང་ལྡན་གྱི་ཡོན་ཏན་གྱི་བཤད་པར་བསྟན་ཏོ། །གཞན་ཡང་བཅོམ་
ལྡན་འདས་ཀྱི་སྒྲ་ནི། མདུན་དུ་བཤད་པ་དེ་བཞིན་དུ་འདིར་སྦྱར་ཏོ། །དེ་་
ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཞེས་པ་ནི།
དེ་བཞིན་གཤེགས་པ་ཐམས་ཅད་ནི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །
སྐུ་དང་གསུང་དང་ཐུགས་ནི། དེ་བཞིན་གཤེགས་པ་ཐམས་ཅད་དོན་དམ་པར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྐུ་དང་གསུང་དང་ཐུགས་གསུམ་མི་ཕྱེད་པ་གཅིག་པའི་ངོ་བོར་གསུངས་སོ།
བཤད་པར་བྱ་སྟེ། སྐུ་དང་གསུང་དང་ཐུགས་གསུམ་རིན་པོ་ཆེ་འབྱུང་ལྡན་གྱི་སྐུ་
ཕྱག་རྒྱའི་ངོ་བོར་ཤེས་པར་བྱའོ། །དེ་ནས་རིགས་པའི་སྐྱེས་བུ་ཞེས་པ་ནི།
རིག་པ་ནི་རྡོ་རྗེ་དགའ་མ་ལྷ་མོ་མཱ་མ་ཀཱིའི་ལ་རིག་པར་གསུངས་སོ། །དེ་ནས་སྐྱེས་
བུ་ནི་རྒྱས་པའི་ཚུལ་གྱི་རིན་པོ་ཆེ་འབྱུང་ལྡན་ལ་སྐྱེས་བུའི་ཞེས་བྱའོ། །བཤད་་་་
པར་བྱ་སྟེ། དེ་གཉིས་ཀྱི་སྐུ་ཕྱག་རྒྱ་གཅིག་ཏུ་འཁྱུད་ནས་གསང་བའི་དབང་པོ་་་
མཉམ་པར་སྦྱར་ནས་གནས་པར་གསུངས་སོ། །ཚུལ་དེ་ལྟར་རིག་པའི་སྐྱེས་བུའི་
སྒྲའི་དོན་དུ་ཤེས་པར་བྱའོ། །དེ་ནས་རིན་ཆེན་ཏོག་གི་ཕྱག་རྒྱ་ཆེན་པོ་ཞེས་པ་ནི།
རིན་ཆེན་ཏོག་གི་དོན་བདེ་སྟེ་བཤད་མི་དགོས་སོ། །དེ་ནས་ཕྱག་རྒྱ་ཆེན་པོ་ཞེས་
པ་ནི། མདུན་དུ་སྨོས་པའི་ཐབས་དང་ཤེས་རབ་གཉིས་སུ་མེད་པར་འཁྱུད་པའི་
ཚུལ་གྱི་སྐུ་ཕུན་སུམ་ཚོགས་པ་ལ། ཕྱག་རྒྱ་ཆེན་པོའི་སྒྲའི་དོན་དུ་གསུངས་སོ། །
ནམ་མཁའི་རང་བཞིན་དུ་སྦྱོར་བ་གནས་ཀྱིས་སེར་པོ་དཀར་པོ་ནག་པོའི་ཚུལ་དུ།
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་གཡས་་་་
ཕྱོགས་སུ་ཞུགས་ནས་བཞུགས་སོ། །ཞེས་བྱ་བ་དེའི་སྒྲ་བཤད་པར་བྱ་སྟེ། ཇི་་
ལྟར་ཡིན་ན། ནམ་མཁའི་རང་བཞིན་ཞེས་པ་ནི། མཉམ་པ་ཉིད་ཀྱི་ཡེ་ཤེས་ཀྱི་
ངོ་བོ་རིན་ཆེན་ཏོག་གི་སྐུ་ཕྱག་རྒྱ་གསུངས་སོ། །གཞན་ཡང་ནམ་མཁའི་རང་་་
བཞིན་ཞེས་པ་ནི་གསང་བའི་ཚུལ་རྡོ་རྗེ་དགའ་མཱ་ ལྷ་མོ་མཱ་མ་ཀཱི་ལ་བྱའོ། །དེ་་
ལྟར་ནམ་མཁའི་རང་བཞིན་གྱི་སྒྲའི་དོན་དུ་ཤེས་པར་བྱའོ། །སྦྱོར་བ་ཞེས་པ་ནི།
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་ཆེན་ཏོག་གི་སྐུ་དང་གསུང་དང་ཐུགས་དང་
ལྡན་པ་ཞེས་གཅིག་པའི་ངོ་བོར་གྱུར་པས། སྒྲའི་དོན་དུ་ཤེས་པར་བྱའོ། །དེ་
ནས་གནས་ཞེས་པ་ནི། རིན་པོ་ཆེ་ཏོག་ལྷ་མོ་མཱ་མ་ཀཱི་དང་གཉིས་སུ་མེད་པའི་་་་


ཚུལ་དུ་འཁྱུད་ནས་གསང་བའི་དབང་པོ་གཉིས་མཉམ་པར་སྦྱར་བའི་ཚུལ་གྱི་སྐུ་་
ཕྱག་རྒྱའི་ངོ་བོར་གནས་པར་གསུངས་སོ། །དེ་ལྟར་གནས་ཞེས་བྱ་བའི་སྒྲའི་དོན་
དུ་ཤེས་པར་བྱའོ། །དེ་ནས་དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་་་
དང་། རྒྱན་རྣམ་པར་བསྟན་པར་བྱ་སྟེ། སེར་པོ་དང་དཀར་པོ་དང་ནག་པོའི་
ཚུལ་དུ་ཞེས་པ་ནི། རིན་པོ་ཆེ་འབྱུང་ལྡན་གྱི་ཞལ་དབུས་ཁ་དོག་སེར་པོའོ། །
ཞལ་གཡས་དཀར་པོ། ཞལ་གཡོན་ནག་པོ། ཡན་ལག་དང་ཉིང་ལག་ཐམས་་
ཅད་ཁ་དོག་སེར་པོའོ། །ཕྱག་དྲུག་ཕྱག་མཚན་དྲུག་གོ། །ཕྱག་གཡས་དང་པོ་་
ན་རིན་པོ་ཆེ་འཛམ་བུ་ནཱ་ད་ཟུར་བརྒྱད་བསྣམས་པ་བར་མ་ན་རྡོ་རྗེ་རྩེ་ལྔ་པ། ཐ་
མ་ན་འཁོར་ལོ་བརྩིབས་བརྒྱད་དོ། །ཕྱག་གཡོན་དང་པོ་ན་རྡོ་རྗེ་དྲིལ་བུ་ཤེས་་
རབ་འཁྱུད་པར་ལྡན་པ། གཡོན་བར་མ་པདྨ་དཀར་པོ་འདབ་བརྒྱད་པ། ཐ་
མ་རལ་གྲིའོ། །ཚུལ་དེ་ལྟར་ཕྱག་མཚན་དྲུག་ཏུ་ཤེས་པར་བྱའོ། །དེའི་འོག་ཏུ་
རིན་པོ་ཆེ་འབྱུང་ལྡན་གྱི་སྐུ་ཕྱག་རྒྱ་ཕུན་སུམ་ཚོགས་པ་བཤད་པར་བྱ་སྟེ། རཏྣ་་
དྷིཀ་ས་བོན་ལས་ཤེས་པར་བྱའོ། །རིན་ཆེན་ཏོག་གི་ཕྱག་རྒྱ་ཕྱུང་། །རྒྱས་
པའི་ཐབས་དང་ལྡན་པ་སྟེ། །ཕྱོགས་རྣམས་ཐམས་ཅད་གསལ་བར་མཛད། །
མ་ར་ག་ཏའི་ཁ་དོག་འདྲ། །སྣ་ཚོགས་རྒྱན་གྱིས་བརྒྱན་པ་སྟེ། །འོད་ཟེར་སྣ་་་
ཚོགས་སྤྲིན་བཞིན་དུ། །རིན་ཆེན་རྡོ་རྗེ་སྤྲོ་བར་མཛད། །རྒྱས་པ་ཞི་བ་ཁྲོ་ཚུལ་
བཤད༑ །སྐུ་ནི་ལྡེམ་བག་མཛེས་པའི་ཚུལ། །ང་རྒྱལ་ཅན་གྱི་སེམས་ཅན་ཀུན།།
མ་ལུས་པ་ནི་བྱིན་རླབས་ནས། །རིན་ཆེན་རིགས་དང་གཉིས་མེད་པའི། །བྱིན་
གྱིས་བརླབས་ནས་གྲུབ་པར་མཛད། །མ་ར་ཀ་ཏའི་གདན་སྟེང་ན། །བདེ་བའི་
ཚུལ་དུ་བཞུགས་པའོ། །དེ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་་་་
དང་ཐུགས་རྡོ་རྗེ་སྟོན་པ། བྱང་ཆུབ་སེམས་རྡོ་རྗེའི་གཡས་ཕྱོགས་སུ་བཞུགས་སོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དེ་ལྟར་མདོར་བསྡུས་རིན་ཆེན་འབྱུང་ལྡན་གྱི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་
པར་ཤེས་པར་བྱའོ།་།
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་
ཆེན་པོ་འབྱུང་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས།
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི།
མདུན་དུ་ཐལ་བའི་འོག་ནས་འབྱུང་བའི་མགོ་འདྲེན་པའོ། །བཅོམ་ལྡན་འདས་
ཞེས་པ་ནི། དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་དུ་མདུན་དུ་
བཤད་པ་དེ་བཞིན་དུ་སྦྱར་རོ། །དེ་བཞིན་གཤེགས་པ་ཐམས་ཅད་ཞེས་པ་ནི།
མདུན་དུ་སྨོས་པའི་མི་བསྐྱོད་པ་ལ་སོགས་པའི་རྣམ་པ་ལྔ་ལ་བྱའོ། །དེ་ནས་་
འདོད་ཆགས་ཆེན་པོ་ཞེས་པ་ནི། དེ་བཞིན་གཤེགས་པ་ཐམས་ཅད་ཀྱིས་ཐུགས་་
རྗེ་ཆེན་པོའི་ཁྱད་པར་གྱིས་འགྲོ་བའི་དོན་ཆེད་དུ་གསང་བའི་སྤྱོད་པ་སྤྱད་པ་གྲུབ་་
པར་མཛད་དེ། དེ་ལྟར་འདོད་ཆགས་ཆེན་པོའི་སྒྲའི་དོན་དུ་ཤེས་པར་བྱའོ། །
གཞན་ཡང་འདོད་ཆགས་རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་
བའོ༑ །དེ་ལ་ཕྱིའི་འདོད་ཆགས་ཀྱི་སྒྲ་བཤད་པར་བྱ་སྟེ། སྒྲུབ་པ་པོ་ལ་སོགས་
པ་སེམས་ཅན་ཐམས་ཅད་ཀྱི་སྣ་ཚོགས་ཀྱི་བྱེ་བྲག་གི་ཕྱིན་ཅི་ལོག་པའི་སྤྱོད་པ་དུས་
གང་ཡང་རུང་བ་སྤྱོད་པའི་དུས་སུ། དེ་མེད་པར་བྱེད་པའི་གཉེན་པོའི་ངོ་བོ་་་་་
ཐུགས་རྗེ་ཆེན་པོའི་རང་བཞིན་སོ་སོར་རྟོག་པའི་ཡེ་ཤེས་ཀྱིས་སེམས་ཅན་ཐམས་་་་
ཅད་ཀྱི་དོན་བྱེད་པ། མདུན་དུ་སྨོས་པ་སེམས་ཅན་ཐམས་ཅད་ཀྱི་ཕྱིན་ཅི་ལོག་གི་
འདོད་ཆགས་ཀྱི་སྤྱད་པ་སྤྱོད་པའི་དེ་མེད་པར་བྱ་བའི་ཐབས་སོ་སོར་རྟོག་པའི་ཡེ་་
ཤེས་ཀྱི་ངོ་བོ་སྣང་བ་མཐའ་ཡས་ཀྱིས་སེམས་ཅན་ཐམས་ཅད་བྱིན་གྱིས་བརླབས་་་་


པར་མཛད་དེ། མཛད་མ་ཐག་ཏུ་ཉོན་མོངས་པའི་འདོད་ཆགས་ཐམས་ཅད་མེད་
པར་འགྱུར་རོ། །དེ་ལྟར་ཕྱིའི་འདོད་ཆགས་ཀྱི་སྒྲའི་དོན་དུ་ཤེས་པར་བྱའོ། །
དེ་ནས་ནང་གི་འདོད་ཆགས་ཀྱི་སྒྲ་ནི་སྟོན་པ་བྱང་ཆུབ་སེམས་རྡོ་རྗེས་ཐུགས་རྗེ་་
ཆེན་པོའི་ཐུགས་བསྐྱེད་དེ། ཉིད་ཀྱི་ཐུགས་ཀ་ན་གནས་པ། ཡིག་འབྲུ་ཧཱུཾ་གི་ངོ་
བོ་ཡེ་ཤེས་སེམས་དཔའ་མེ་མར་ལྟ་བུ་བརྟན་པ་རབ་ཏུ་འབར་བ། ཡེ་ཤེས་ཀྱི་་་་
འོད་ཟེར་སྣ་ཚོགས་ཀྱི་བྱེ་བྲག་རབ་ཏུ་འཕྲོ་བ། དེའི་གནས་ནས་མདུན་དུ་སྨོས་་་
པའི་ཚུལ་དུ་སེམས་ཅན་ཐམས་ཅད་བྱིན་གྱིས་བརླབ་པའི་ཕྱིར། སྤྲོ་བ་དང་བསྡུ་
བ་སྣ་ཚོགས་མཛད་དེ། སྤྲོ་བ་དང་བསྡུ་བའི་འཕྲིན་ལས་དེ་ནི་སོ་སོར་རྟོག་པའི་
ཡེ་ཤེས་ཀྱི་ངོ་བོ། སེམས་ཅན་ཐམས་ཅད་ཀྱི་དོན་གྲུབ་པར་མཛད་མཁན་དུས་་་
རྟག་ཏུ་སེམས་ཅན་གྱི་དོན་ཁྱད་པར་དུ་མཛད་པ་ཡིན་ཏེ། དེ་ལྟར་ནང་གི་འདོད་
ཆགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་གསང་བའི་འདོད་ཆགས་ཀྱི་སྒྲ་ནི།
སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱིས་རྟག་ཏུ་ཉོན་མོངས་པའི་འདོད་
ཆགས་ཀྱི་སྤྱོད་པ་ཆགས་པའི་སེམས་ཀྱིས་སྤྱོད་དེ། དེ་སྤྱད་པས་བདེ་བར་གྱུར་པ་
དེ་དག་ཉོན་མོངས་པའི་རྒྱ་མཚོ་ལས་དབྱུང་བའི་ཕྱིར། བཅོམ་ལྡན་འདས་་
དཔལ་རྡོ་རྗེ་སེམས་དཔས་ཐུགས་རྗེ་ཆེན་པོའི་ཐབས་ཀྱིས། འདོད་ཆགས་ཀྱི་སྤྱོད་
པ་སེམས་ཅན་སྤྱོད་པ་དེ་དང་མཐུན་པའི་ཚུལ་གྱི་བླ་ན་མེད་པའི་འདོད་ཆགས་ཀྱི་་
སྤྱོད་པ། བླ་ན་མེད་པའི་འབྲས་བུ་ཐོབ་པར་བྱ་བའི་ཕྱིར་ཐབས་དང་ཤེས་རབ་ཀྱི་
རོལ་པའི་སྤྱོད་པ་བསྟན་པར་མཛད་དོ། །དེ་ནས་ཁྱད་པར་གྱིས་བཤད་པར་བྱ་
སྟེ༑ འདོད་ཆགས་སྤྱོད་པའི་སེམས་ཅན་རྣམས་ཐབས་དང་ཤེས་རབ་ཀྱི་རོལ་
པ་བྱང་ཆུབ་སེམས་ཕབ་པར་གྱུར་ཏེ། ཕབ་མ་ཐག་ཏུ་ས་བོན་དེ་ལས་གསང་་
བའི་དཀྱིལ་འཁོར་འབྱུང་བའི་ཐབས་ནི་བླ་ན་མེད་པ་འདོད་ཆགས་ཀྱི་ངོ་བོ་སོ་སོར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ .
རྟོག་པའི་ཡེ་ཤེས་དང་གཉིས་སུ་མེད་པར་གྲུབ་པ་ཡིན་ནོ། །དེ་ལྟར་གསང་བའི་
འདོད་ཆགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་འབྱུང་བ་ཞེས་པ་ནི། བྱང་
ཆུབ་སེམས་རྡོ་རྗེས་སོ་སོར་རྟོག་པའི་ཡེ་ཤེས་ཀྱི་ངོ་བོ་སྣང་བ་མཐའ་ཡས་ཕྱུང་བའི་
དུས་སུ། དང་པོ་ཆོ་འཕྲུལ་གྱི་སྤྲུལ་པ་སོ་སོར་རྟོག་པའི་ཡེ་ཤེས་ཀྱི་སྤྲུལ་པ་སྤྲུལ་པར་
མཛད་པ་གསུངས་སོ། །དེ་ལྟར་འབྱུང་བའི་སྒྲའི་དོན་དུ་ཤེས་པར་བྱའོ། །དེ་ནས་
རྡོ་རྗེས་ཞེས་པ་ནི་སོ་སོར་རྟོག་པའི་ངོ་བོ་སྣང་བ་མཐའ་ཡས་ལ་བྱའོ།། །།
གཞན་ཡང་འཕགས་པ་ཡེ་ཤེས་ཞབས་ཀྱི་འབྱུང་བ་རྡོ་རྗེའི་སྒྲ་བཤད་པ་་་
འདིར་དྲངས་པ། དང་པོ་སྟོན་པ་བྱང་ཆུབ་སེམས་རྡོ་རྗེས་ཐབས་དང་ཤེས་རབ་
རོལ་པ་མཛད་ཅིང་། ཤེས་རབ་མ་དང་གཉིས་སུ་མེད་པའི་སྐུ་ཕྱག་རྒྱ་དུས་མཉམ་
པ་ལས་ཡེ་ཤེས་ཀྱི་སྤྲུལ་པ་སྤྲུལ་པར་མཛད་པར་གསུངས་སོ། །དེའི་དོན་ཁྱད་ཀྱི་
བཤད་པར་བྱ་སྟེ། སྟོན་པ་བྱང་ཆུབ་སེམས་རྡོ་རྗེས་དང་པོ་ཐབས་དང་ཤེས་རབ་
ཀྱི་ངོ་བོ་ལས། ཡེ་ཤེས་ཀྱི་འོད་ཟེར་ཁ་དོག་དམར་པོ་སྤྲིན་བཞིན་དུ་སྤྲོ་བར་་་
མཛད་དོ། །དེས་ནམ་མཁའི་དབྱིངས་ཐམས་ཅད་ཁྱབ་པར་གྱུར་ཏོ། །དེའི་་
འོག་ཏུ་དེ་བཞིན་དུ་ཡེ་ཤེས་ཀྱི་མེ་སྟག་འཕྲོ་བར་མཛད་དོ། །དེའི་འོག་ཏུ་དེ་
བཞིན་དུ་ཡེ་ཤེས་ཀྱི་འབར་བ་འཕྲོ་བར་མཛད་དོ། །དེའི་འོག་ཏུ་དེ་བཞིན་དུ་ཡེ་
ཤེས་ཀྱི་འོད་འཕྲོ་བར་མཛད་དོ། །དེའི་འོག་ཏུ་དེ་བཞིན་དུ་ཡེ་ཤེས་ཀྱི་གསལ་བ་
སྤྲོ་བར་མཛད་དོ། །ཚུལ་དེ་ལྟར་སྤྲོ་བར་མཛད་པ་ཐམས་ཅད་ཇི་ལྟ་བ་དེ་ལྟར་་་
སླར་བསྡུ་བར་མཛད་དེ། བསྡུས་མ་ཐག་ཏུ་ཡེ་ཤེས་ཀྱི་སྒྲུབ་པ་སྤྲོས་པ་རྣམས་གོང་
བུ་ལྟ་བུའི་ངོ་བོར་གྱུར་ཏོ། །སོ་སོར་རྟོག་པའི་ཡེ་ཤེས་ཀྱི་བདག་ཉིད་སྣང་བ་་
མཐའ་ཡས་འབྱུང་བའི་ས་བོན་ཡིག་འབྲུ་ཨར་གྱུར་པ་གསུངས་སོ། །དེ་ལྟར་་་
འབྱུང་བ་སྒྲའི་དོན་དུ་ཤེས་པར་བྱའོ། །དེ་ནས་རྡོ་རྗེ་ཞེས་པ་ནི། སོ་སོར་རྟོག་


པའི་ངོ་བོ་སྣང་བ་མཐའ་ཡས་ཀྱི་སྐུ་ཕྱག་རྒྱ་དེ་ནི། དོན་དམ་པ། མི་ཟད་པ།
བརྟན་པ། ངེས་པ། དངོས་པོ་མེད་པ། ཐམས་ཅད་ལ་ཁྱབ་པ། ཆོས་ཀྱི་
སྐུའི་ངོ་བོ་ཡིན་ཏེ། དེ་ལྟར་རྡོ་རྗེའི་སྒྲའི་དོན་དུ་ཤེས་པར་བྱའོ། །ཞེས་བྱ་བའི་
སྒྲ་ནི་མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ཆེན་པོ་
འབྱུང་བའི་དོན་བརྟན་པའོ། །དེ་ནས་ཏིང་ངེ་འཛིན་ཞེས་པ་ནི་མདུན་དུ་བཤད་
པའི་དོན་གྱི་སྟོན་པ་བྱང་ཆུབ་སེམས་རྡོ་རྗེ་སྣ་ཚོགས་ཀྱི་བྱེ་བྲག་གི་སྤྲོ་བསྡུ་མཛད་པ་་
ཐམས་ཅད་ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །གཞན་ཡང་ཏིང་ངེ་་
འཛིན་གྱི་སྒྲའི་དོན་བཤད་པར་བྱ་སྟེ། ཇི་ལྟར་ཡིན་ན། སྟོན་པ་བྱང་ཆུབ་་་
སེམས་རྡོ་རྗེས་སྣང་བ་མཐའ་ཡས་ཀྱི་གསང་བའི་མཚན་གྱི་སྔགས་གསུངས་པའི་་
དུས་དང་། གཞན་ཡང་སྣང་བ་མཐའ་ཡས་ཀྱི་སྐུ་ཕྱག་རྒྱ་ཕྱུང་བའི་དུས་སུ།
སྐུ་དང་གསུང་དང་ཐུགས་གསུམ་རྩེ་གཅིག་པར་མཛད་པའོ། །དེ་ལྟར་ཏིང་ངེ་་
འཛིན་གྱི་སྒྲའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ཏེ་ཞེས་པ་ནི།
སྟོན་པ་བྱང་ཆུབ་སེམས་རྡོ་རྗེས་སྣང་བ་མཐའ་ཡས་ཀྱི་སྐུ་ཕྱག་རྒྱ་གྱུར་པར་མཛད་དེ།
གྱུར་མ་ཐག་ཏུ་བྱང་ཆུབ་སེམས་རྡོ་རྗེས་ཐུགས་བདེ་བར་འགྱིང་བག་དུ་ཅུང་ཟད་དུ་
བཞད་པ་སྐུའི་ཆ་ལུགས་ཞི་བ་དང་རྒྱས་པའི་ཚུལ་དུ་བཞུགས་སོ། །དེ་ལྟར་སྙོམས་
པར་བཞུགས་པའི་སྒྲའི་དོན་དུ་ཤེས་པར་བྱའོ། །གཞན་ཡང་འདོད་ཆགས་འབྱུང་
བའི་སྒྲའི་བྱེ་བྲག་བཤད་པར་བྱ་སྟེ། འདོད་ཆགས་ཀྱི་སྒྲ་རྣམ་པ་གསུམ་དུ་དབྱེ་
སྟེ༑ གསང་བའི་བྱེ་བྲག་དང་ཡེ་ཤེས་ཀྱི་བྱེ་བྲག་དང་སྐུའི་བྱེ་བྲག་གོ། །དེ་ལ་
གསང་བའི་བྱེ་བྲག་ནི་སྟོན་པ་བྱང་ཆུབ་སེམས་རྡོ་རྗེ་དགྱེས་པ་ཆེན་པོའི་ཐུགས་ཀྱིས་
ཐབས་དང་ཤེས་རབ་རོལ་པ་མཛད་ནས། བྱང་ཆུབ་སེམས་མཱ་མ་ཀཱིའི་བྷ་གའི་་་་
དབུས་སུ་འོད་དུ་ཞུ་སྟེ། ས་བོན་གྱི་ངོ་བོ་དེ་ལས་གསང་བའི་དཀྱིལ་འཁོར་གྱི་ལྷ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

རྣམས་བསྐྱེད་དོ། །དེ་ལྟར་འདོད་ཆགས་ཀྱི་རོལ་པས་རོལ་པ་དེ་ལྟར་གསང་བའི་
བྱེ་བྲག་གི་འདོད་ཆགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་ཡེ་ཤེས་ཀྱི་བྱེ་་
བྲག་གི་འདོད་ཆགས་ཀྱི་སྒྲ་ནི། སོ་སོར་རྟོག་པའི་ཡེ་ཤེས་ཀྱི་སྟོབས་ནི་སྤྲུལ་པ་་
ཐུགས་རྗེའི་ལྕགས་ཀྱུས་ཐུགས་བསྐུལ་བར་གྱུར་ཏེ། སྒྲུབ་པ་པོ་ལ་སོགས་པ་་
སེམས་ཅན་ཐམས་ཅད་འདོད་ཆགས་ཆེན་པོའི་ཐུགས་ཀྱིས་སྣ་ཚོགས་ཀྱི་བྱེ་བྲག་གི་
རེ་བ་སྐྱེ་བ་དང་། སྣ་ཚོགས་ཀྱི་བྱེ་བྲག་གིས་རེ་བ་སྐོང་བར་མཛད་དེ། དེ་ལྟར་
ཡེ་ཤེས་ཀྱི་འདོད་ཆགས་ཀྱི་སྒྲའི་དོན་དུ་ཤེས་པར་བྱའོ།། །
དེ་ནས་སྐུའི་བྱེ་བྲག་གི་འདོད་ཆགས་ཀྱི་སྒྲ་ནི། བླ་ན་མེད་པའི་འདོད་་
ཆགས་སོ་སོར་རྟོག་པའི་ཡེ་ཤེས་ཀྱི་ངོ་བོ་སྣང་བ་མཐའ་ཡས་རིག་པའི་སྐྱེས་བུའི་་་་
ཚུལ་གྱིས་སྐུ་ཕྱག་རྒྱ་ལ་བྱ་སྟེ། དེ་ནི་སྒྲུབ་པ་པོ་ལ་སོགས་པའི་སེམས་ཅན་ཐམས་
ཅད་ཀྱི་ཕྱིན་ཅི་ལོག་པའི་འདོད་ཆགས་ཀྱི་སྤྱོད་པ་དེ་མེད་པར་བྱ་བའི་ཕྱིར། བླ་་
ན་མེད་པའི་འདོད་ཆགས་ཀྱི་ངོ་བོ་སྣང་བ་མཐའ་ཡས་ཡིན་ཏེ། དེ་བསྒོམ་ཞིང་་་
འདོད་ཆགས་ཀྱི་སེམས་ཀྱིས་འདོད་ཆགས་ཀྱི་སྤྱོད་པ་ཐབས་དང་ཤེས་རབ་ཀྱི་རོལ་
པ་བྱ་སྟེ། དེ་བྱས་པས་འདོད་ཆགས་རྡོ་རྗེ་འགྲུབ་པར་འགྱུར་རོ། །དེ་ལྟར་་་་་
སྐུའི་བྱེ་བྲག་གི་འདོད་ཆགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་འབྱུང་བ་
ཞེས་པ། བྱེ་བྲག་གསུམ་དུ་དབྱེ་སྟེ། གསང་བའི་བྱེ་བྲག་དང་། ཡེ་ཤེས་ཀྱི་་
བྱེ་བྲག་དང་། སྐུའི་བྱེ་བྲག་གོ། །དེ་ལ་གསང་བའི་བྱེ་བྲག་གི་འབྱུང་བ་ནི།
སྟོན་པ་བྱང་ཆུབ་སེམས་རྡོ་རྗེས་ཐབས་དང་ཤེས་རབ་རོལ་པའི་ཐབས་ཀྱིས་སྐུ་ལ་་་
གནས་པའི་བྱང་ཆུབ་ཀྱི་སེམས་མཱ་མ་ཀཱིའི་བྷ་གའི་དབུས་སུ་འོད་དུ་ཞུ་བ་བྱུང་བར་
མཛད་དོ། །དེ་ལྟར་གསང་བའི་བྱེ་བྲག་གི་འབྱུང་བའི་སྒྲའི་དོན་དུ་ཤེས་པར་བྱའོ།།
དེ་ནས་ཡེ་ཤེས་ཀྱི་བྱེ་བྲག་གི་འབྱུང་བ་ནི། སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་


ཐུགས་ཀ་ན་གནས་ནས་མདུན་དུ་སྨོས་པའི་ཚུལ་གྱི་ཡེ་ཤེས་སེམས་དཔའི་དེའི་་་་
དབུས་སུ་གནས་ནས། སོ་སོར་རྟོག་པའི་ཡེ་ཤེས་ཀྱི་ངོ་བོ་ཉིད་ཀྱི་རིགས་ཀྱི་ཁ་
དོག་གི་འོད་ཟེར་གྱི་དྲ་བ་སྤྲོ་བར་མཛད་དེ། དེའི་འོག་ཏུ་སླར་གོང་བུ་ལྟ་བུ་བསྡུ་
བར་མཛད་ནས། འོད་ཟེར་གྱི་གོང་བུ་ལས་སོ་སོར་རྟོག་པའི་ཡེ་ཤེས་ཀྱི་ངོ་བོ་་
ཡིག་འབྲུ་ཨཱ་སྤྲུལ་ནས་ཕྱུང་བའོ། །དེ་ལྟར་ཡེ་ཤེས་ཀྱི་བྱེ་བྲག་གི་འབྱུང་བའི་སྒྲའི་
དོན་དུ་ཤེས་པར་བྱའོ། །དེ་ནས་སྐུའི་བྱེ་བྲག་གི་འབྱུང་བའི་སྒྲ་ནི། སྟོན་པ་་
བྱང་ཆུབ་ཀྱི་སེམས་རྡོ་རྗེས་མདུན་དུ་སྨོས་པའི་ཚུལ་གྱི་སོ་སོར་རྟོག་པའི་ཡེ་ཤེས་ཀྱི་
ངོ་བོ་ཡིག་འབྲུ་ཨཱ་དེ། བྱང་ཆུབ་སེམས་ལ་གཉིས་སུ་མེད་པའི་ངོ་བོར་ཐིམ་ཏེ།
ས་བོན་གྱི་ངོ་བོ་དེ་ལས་དཔལ་རྡོ་རྗེ་སེམས་དཔས་སེམས་ཅན་ཐམས་ཅད་ཀྱི་རང་་
བཞིན༑ འདོད་ཆགས་ཀྱི་ངོ་བོ་སོ་སོར་རྟོག་པའི་ཡེ་ཤེས་ཀྱི་སྐུ་ཕྱག་རྒྱའི་བདག་
ཉིད༑ དེ་བཞིན་གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱར་སྤྲུལ་ནས་བྱུང་་
བ་ཡིན་ཏེ། དེ་ལྟར་སྐུའི་བྱེ་བྲག་གི་འབྱུང་བའི་སྒྲའི་དོན་དུ་ཤེས་པར་བྱའོ། །
རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས། ཞེས་བྱ་བའི་སྒྲ་ནི་
མདུན་དུ་བཤད་པ་དང་མཐུན་པར་སྦྱར་རོ། །རྡོ་རྗེ་འདོད་ཆགས་ཀྱི་རིགས་
མཆོག་གི་བསྟན་པའི་སྙིང་པོ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་
ནས་བཞུགས་སོ། །ཞེས་བྱ་བ་དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
རྡོ་རྗེ་འདོད་ཆགས་ཞེས་པ་ནི། རྣམ་པ་གསུམ་གྱི་བྱེ་བྲག་དུ་དབྱེ་སྟེ། མདུན་་
དུ་སྨོས་པའི་ཕྱི་དང་ནང་དང་གསང་བའི་ཚུལ་དུ་གསུངས་སོ།། །།
བྱེ་
དེ་ནས་རྡོ་རྗེ་འདོད་ཆགས་ཀྱི་དོན་ཁྱད་པར་དུ་བཤད་པར་བྱ་སྟེ། རྡོ་རྗེ་
ནི་བརྟན་པ་ངེས་པ་ཐམས་ཅད་ལ་ཁྱབ་པ། དཔལ་རྡོ་རྗེ་སེམས་དཔའ་ཐུགས་རྗེ་
ཆེན་པོའི་ཐུགས་ཀྱིས་དུས་ཐམས་ཅད་དུ་སེམས་ཅན་ཐམས་ཅད་ལ་སྣ་ཚོགས་ཀྱི་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཚུལ་གྱིས་དོན་མཛད་པའོ། །དེ་ལྟར་དེ་བཞིན་དུ་སྒྲུབ་པ་པོས་སེམས་དང་སྤྱོད་་་
པས་བསྟན་པས་མ་གྲུབ་ཀྱི་བར་དུ་སེམས་ཅན་ཐམས་ཅད་ཀྱི་དོན་གྲུབ་པར་བྱའོ། །
སོ་སོར་རྟོག་པའི་ཡེ་ཤེས་ཀྱི་ངོ་བོ་དེས་སེམས་ཅན་གྱི་དོན་རྣམ་པའི་བྱེ་བྲག་གསུམ་
དུ་བྱའོ། །དེ་ལྟར་རྡོ་རྗེ་འདོད་ཆགས་ཀྱི་སྒྲའི་དོན་དུ་ཤེས་པར་གསུངས་སོ། །
དེ་ནས་རིགས་ཞེས་པ་ནི་རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་བའོ།།
དེ་ལ་ཕྱིའི་རིགས་ཀྱི་སྒྲ་ནི་དཔལ་རྡོ་རྗེ་སེམས་དཔས་སྒྲུབ་པ་ལ་སོགས་པ་སེམས་་་་་
ཅན་ཐམས་ཅད་ཀྱི་འདོད་ཆགས་སྤྱོད་པ་ལ་སོ་སོར་རྟོག་པའི་ཡེ་ཤེས་ཀྱི་བྱིན་གྱིས་་
བརླབས་པར་མཛད། དེའི་ཡོན་ཏན་གྱིས་པདྨའི་རིགས་སྣང་བ་མཐའ་ཡས་
གྲུབ་པའི་ཕྱིར། སེམས་དད་པ་བསྐྱེད་པར་འགྱུར་རོ། །དེ་ལྟར་ཕྱིའི་རིགས་ཀྱི་
སྒྲའི་དོན་དུ་ཤེས་པར་བྱའོ། །དེ་ནང་གི་རིགས་ཀྱི་སྒྲ་ནི། ཡིག་འབྲུ་ཨཱ་སོ་སོར་
རྟོག་པའི་ཡེ་ཤེས་ཀྱི་ངོ་བོ་ཡིན་ཏེ། དེ་ལྟར་ནང་གི་རིགས་ཀྱི་སྒྲའི་དོན་དུ་ཤེས་་་
པར་བྱའོ། །དེ་ནས་གསང་བའི་རིགས་ཀྱི་སྒྲ་ནི། སྒྲུབ་པ་པོ་མ་གྲུབ་ཀྱི་བར་དུ་
སྣང་བ་མཐའ་ཡས་ཡབ་ཡུམ་དང་གཉིས་སུ་མེད་པའི་ཆེ་བའི་ང་རྒྱལ་དུ་དུས་རྟག་་
ཏུ་བསྒོམ་ཞིང་བསྒྲུབ་པར་བྱ་སྟེ། དེ་ལྟར་གསང་བའི་རིགས་ཀྱི་སྒྲའི་དོན་དུ་ཤེས་
པར་བྱའོ། །དེ་ནས་མཆོག་ཅེས་པ་ནི་བླ་ན་མེད་པའི་འདོད་ཆགས་སོ་སོར་རྟོག་་
པའི་ཡེ་ཤེས་ཀྱི་ངོ་བོ་སྣང་བ་མཐའ་ཡས་ཏེ། སྒྲུབ་པ་པོ་རྣམས་སོ་སོར་རྟོག་པའི་
ཡེ་ཤེས་ཀྱི་འབྲས་བུ་གྲུབ་པར་འགྱུར་རོ། །དེ་ལྟར་མཆོག་གི་སྒྲའི་དོན་དུ་ཤེས་་་་
པར་བྱའོ། །དེ་ནས་བརྟན་པ་ཞེས་པ་ནི། བདུད་ཀྱི་ཆོ་འཕྲུལ་གྱིས་མི་གཡོ་བ།
རྡོ་རྗེ་སེམས་དཔའི་སྤྲུལ་པའི་ངོ་བོ། སེམས་ཅན་གྱི་དོན་དུ་ཡོན་ཏན་གྲུབ་པ་་་་་
གཉིས་སུ་མེད་པའི་ངོ་བོ་དེས་མདུན་དུ་སྨོས་པའི་རུ་དྲ་ལ་སོགས་པ་བདུད་རྣམས་་
ཕམ་པར་མཛད་པས། དེ་ལྟར་བསྟན་པའི་སྒྲའི་དོན་དུ་ཤེས་པར་བྱའོ། །དེ་་


ནས་སྙིང་པོ་ཞེས་པ་ནི། སོ་སོར་རྟོག་པའི་ཡེ་ཤེས་སྣང་བ་མཐའ་ཡས་ཀྱི་གསང་་
བའི་མཚན་གྱི་སྔགས་སྙིང་པོ་ཡིན་ཏེ། དེ་ལྟར་སྙིང་པོའི་སྒྲའི་དོན་ནོ། །དེ་
ནས་འདི་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི་ཉིད་ཀྱི་སྐུ་དང་གསུང་དང་་
ཐུགས་རྣམས་སོ་སོར་རྟོག་པའི་ཡེ་ཤེས་ཀྱི་ངོ་བོ་སྣང་བ་མཐའ་ཡས་ཀྱི་སྐུའི་བདག་་
ཉིད་དུ་གྱུར་པར་ཕྱུང་བ་ཡིན་ཏེ། དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་་
སྒྲའི་དོན་དུ་ཤེས་པར་བྱའོ། །དེ་ནས་རྡོ་རྗེ་ཞེས་པ་ནི་མདུན་དུ་བཤད་པ་དང་་་
འདིར་སྦྱར་རོ།། །།
དེ་ནས་པདྨའི་རྒྱལ་པོ་སྐུ་དང་གསུང་དང་ཐུགས་ཀྱི་དོན་ཁྱད་པར་དུ་བཤད་
པར་དེའི་སྒྲ་འདིར་དྲངས་པ། སྐུ་དང་གསུང་དང་ཐུགས་གསུམ་རྣམ་པ་གསུམ་་
དུ་བྱེ་བྲག་དབྱེ་སྟེ། སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་ཤེས་རབ་ལྷ་མོ་མཱ་མ་ཀཱི་
དང་གཉིས་སུ་མེད་པའི་སྐུ་ཕྱག་རྒྱའི་ངོ་བོ་དེའི་སྐུ་དང་གསུང་དང་ཐུགས་གསུམ་མི་
ཕྱེད་པའི་ཚུལ་གྱི་སྣང་བ་མཐའ་ཡས་གསང་བའི་མཚན་གྱི་སྔགས་དང་། སྐུ་་་
ཕྱག་རྒྱ་དབང་གི་ངོ་བོ་འབྱུང་བར་མཛད་མཁན་གྱི་སྐུ་དང་གསུང་དང་ཐུགས་མི་་་
ཕྱེད་པ་ཡིན་ནོ། །ཚུལ་དེ་ལྟར་སྐུ་དང་གསུང་དང་ཐུགས་ཀྱི་དོན་དང་པོར་ཤེས་་
པར་བྱའོ། །གཞན་ཡང་སྐུ་དང་གསུང་དང་ཐུགས་ཀྱི་དོན་བཤད་པར་བྱ་སྟེ།
སྟོན་པ་བྱང་ཆུབ་སེམས་རྡོ་རྗེས་ཐབས་དང་ཤེས་རབ་ཀྱི་རོལ་པས་མཱ་མ་ཀཱིའི་བྷ་
གའི་དབུས་སུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུ་འོད་དུ་ཞུ་བ་དེ་ལས་ས་
བོན་ཡིག་འབྲུ་ཨཱ་ཐིམ་པར་གྱུར་པའི་ས་བོན་གྱི་ངོ་བོ་དེ་ལས་སྐུ་དང་གསུང་དང་་་་
ཐུགས་གཉིས་སུ་མེད་པ་ཡིན་ནོ། །ཚུལ་དེ་ལྟར་སྐུ་དང་གསུང་དང་ཐུགས་ཀྱི་དོན་
གཉིས་པར་ཤེས་པར་བྱའོ།། །།
གཞན་ཡང་སྐུ་དང་གསུང་དང་ཐུགས་ཀྱི་དོན་བཤད་པར་བྱ་སྟེ། སྣང་བ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མཐའ་ཡས་ཀྱི་གསང་བའི་མཚན་གྱི་སྔགས་དང་། སྣང་བ་མཐའ་ཡས་ཀྱི་དབང་
གི་ཚུལ་གྱི་སྐུ་ཕྱག་རྒྱ་དེ་སྐུ་དང་གསུང་དང་ཐུགས་གསུམ་མི་ཕྱེད་པ་གཅིག་པའི་ངོ་
བོ་ཡིན་ཏེ། དེ་ལྟར་སྐུ་དང་གསུང་དང་ཐུགས་ཀྱི་དོན་གསུམ་པར་ཤེས་པར་བྱའོ།།
དེ་ནས་རྡོ་རྗེ་ཞེས་པ་ནི་མདུན་དུ་བཤད་པའི་དོན་དང་འདིར་སྦྱར་རོ། །དེ་ནས་
ཕྱུང་དེས་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་འདོད་ཆགས་ཀྱི་རིགས་་་་
སྣང་བ་མཐའ་ཡས་ཀྱི་སྐུ་དབང་གི་ཚུལ་གྱི་གཟུགས་ཀྱི་ངོ་བོ་དེ་གསང་བའི་མཚན་་
གྱི་སྔགས་གསུངས་པ་ཡིན་ནོ། །བཞུགས་ཞེས་པ་ནི། སྐུའི་ཆ་ལུགས་ཕུན་སུམ་
ཚོགས་པ་མི་གཡོ་བ་ཐུགས་རྩེ་གཅིག་པས་མདུན་དུ་སྨོས་པའི་ཏིང་ངེ་འཛིན་ལ་
སྙོམས་པར་ཞུགས་པའི་ཚུལ་དུ་བཞུགས་པའོ། །དེ་ལྟར་བཞུགས་པའི་སྒྲའི་དོན་་
དུ་ཤེས་པར་བྱའོ། །ཨཱ་རོ་ལིག་དེའི་དོན་ནི་བདེ་སྟེ་བཤད་མི་དགོས་སོ། །དེ་
ནས་དེ་གསུངས་མ་ཐག་ཏུ་བཅོམ་ལྡན་འདས་དེ་ཉིད། དེ་བཞིན་གཤེགས་པ་་
ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་རིག་པའི་སྐྱེས་བུ་འཇིག་རྟེན་་་
དབང་ཕྱུག་རིག་པ་ཆེན་པོའི་བདག་པོ། ཞེས་བྱ་བ་དེའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ཞེས་པ་ནི། མདུན་དུ་སྨོས་པའི་འོག་ཏུ། འཇིག་་་
རྟེན་དབང་ཕྱུག་སྣང་བ་མཐའ་ཡས་ཀྱི་སྐུ་ཕྱག་རྒྱ་འབྱུང་བའི་དོན་སྟོན་ཏེ། དེ་་
ལྟར་དེ་ནས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་གསུངས་མ་ཐག་ཏུ་ཞེས་པ་
ནི༑ གསུང་རྡོ་རྗེ་སྣང་བ་མཐའ་ཡས་ཀྱི་གསང་བའི་མཚན་གྱི་སྔགས་ཀྱི་ངོ་བོ་་་་
ཡིན་ནོ། །གཞན་ཡང་གསུངས་མ་ཐག་ཏུ་ཞེས་པ་ནི། སྟོན་པ་བྱང་ཆུབ་སེམས་
རྡོ་རྗེ་གསང་བའི་མཚན་གྱི་སྔགས་གསུངས་མ་ཐག་ཏུ་གསུང་རྡོ་རྗེ་སྣང་བ་མཐའ་་་
ཡས་ཀྱི་སྐུ་ཕྱག་རྒྱར་གྱུར་པའི་ཡོན་ཏན་གྱི་ངོ་བོ་བསྟན་པའོ། །དེ་ལྟར་གསུངས་
མ་ཐག་ཏུ་སྒྲའི་དོན་དུ་ཤེས་པར་བྱའོ། །དེ་ནས་བཅོམ་ལྡན་འདས་དེ་ཉིད་ཞེས་་


པ་ནི། བཅོམ་ལྡན་འདས་ནི་སྣང་བ་མཐའ་ཡས་ཀྱི་ཡོན་ཏན་བརྗོད་པར་བསྟན་
ཏོ༑ །གཞན་ཡང་བཅོམ་ལྡན་འདས་ཀྱི་སྒྲ་ནི་མདུན་དུ་ཚིག་གི་དོན་བཤད་པ་དེ་
བཞིན་དུ་འདིར་སྦྱར་རོ། །དེ་ནས་དེ་ཉིད་ཀྱི་ཚིག་གི་དོན་ནི་མདུན་དུ་ཅི་ལྟར་
བྱང་ཆུབ་སེམས་དཔའ་རྡོ་རྗེས་གསང་བའི་རྡོ་རྗེའི་ཏིང་ངེ་འཛིན་ལ་སྙོམས་པར་
ཞུགས་པའི་ཚུལ་གྱི་གསུང་རྡོ་རྗེ་སྣང་བ་མཐའ་ཡས་ཀྱི་གསང་བའི་མཚན་གྱི་སྔགས་
གསུངས་པ་དེ་བཞིན་དུ་མི་གཡོ་བར་སྐུ་དང་གསུང་དང་ཐུགས་གསུམ་རྩེ་གཅིག་པ་
ཞུགས་ཏེ། བཞུགས་མ་ཐག་ཏུ་ཉིད་གསང་བའི་རྡོ་རྗེའི་ཏིང་ངེ་འཛིན་ལ་སྙོམས་
པར་ཞུགས་པ་གསུངས་སོ། །བཤད་པར་བྱ་སྟེ། གསང་བ་ནི་ཐབས་དང་ཤེས་
རབ་གཉིས་སུ་མེད་པར་དབང་པོ་གཉིས་མཉམ་པར་སྦྱར་བ་གསང་བ་ཡིན་ནོ། །
དེ་ལྟར་གསང་བའི་སྒྲའི་དོན་དུ་གསུངས་སོ།། །།
དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་། ཐུགས་
ཞེས་པ་ནི། དེ་བཞིན་གཤེགས་པ་ཐམས་ཅད་ནི་མདུན་དུ་སྨོས་པའི་དེ་བཞིན་་་་
གཤེགས་པ་རྣམ་པ་ལྔ་ལ་བྱའོ། །སྐུ་དང་གསུང་དང་ཐུགས་ནི་དེ་བཞིན་གཤེགས་
པ་ཐམས་ཅད་དོན་དམ་པ་སྐུ་དང་གསུང་དང་ཐུགས་མི་ཕྱེད་པ་གཅིག་པའི་ངོ་བོར་
གསུངས་སོ། །བཤད་པར་བྱ་སྟེ། དེ་ནི་དེ་བཞིན་དུ་སྐུ་དང་གསུང་དང་ཐུགས་
གསུམ་སྣང་བ་མཐའ་ཡས་ཀྱི་སྐུ་ཕྱག་རྒྱའི་ངོ་བོར་ཤེས་པར་བྱའོ། །དེ་ནས་རིག་་
པའི་སྐྱེས་བུ་ཞེས་པ། རིག་པ་ནི་འདོད་ཆགས་དགའ་མ་ལྷ་མོ་ན་བཟའ་དཀར་མོ་
ལ་རིག་པ་ཞེས་གསུངས་སོ། །དེ་ནས་སྐྱེས་བུ་ནི། དབང་གི་ཚུལ་སྣང་བ་་་་
་མཐའ་ཡས་ལ་བྱའོ། །དེ་ལྟར་སྐྱེས་བུའི་སྒྲའི་དོན་དུ་ཤེས་པར་བྱའོ། །བཤད་་
པར་བྱ་སྟེ། དེ་གཉིས་ཀྱི་སྐུ་ཕྱག་རྒྱ་གཅིག་པར་བྱུང་ནས་སོ་སོར་འཁྱུད་པའི་ཚུལ་
དུ་གསང་བའི་དབང་པོ་གཉིས་མཉམ་པར་སྦྱར་ནས་གནས་པར་གསུངས་སོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཚུལ་དེ་ལྟར་རིག་པའི་སྐྱེས་བུའི་སྒྲའི་དོན་དུ་ཤེས་པར་བྱའོ། །འཇིག་རྟེན་དབང་
ཕྱུག་གི་སྒྲ་ནི་བདེ་སྟེ་བཤད་མི་དགོས་སོ། །དེ་ལས་རིག་པ་ཆེན་པོ་ཞེས་པ་ནི།
བྱེ་བྲག་རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་བའོ། །དེ་ལ་ཕྱི་ནི་
རིག་བྱེད་ཐམས་ཅད་མ་ལུས་པར་མཁས་པ་ལ་བྱའོ། །ནང་གི་ནི་སངས་རྒྱས་ཀྱི་་
བསྟན་པའི་རིམ་པ་ཐེག་པ་དྲུག་གི་ཆོས་ཀྱི་ཕྱི་ནང་ཐམས་ཅད་ལ་མཁས་པའོ། །
དེ་ནས་གསང་བ་ནི་འདོད་ཆགས་དགའ་མ་ལྷ་མོ་ན་བཟའ་དཀར་མོ་ལ་སོགས་པ་་
ལྷ་མོ་ཐམས་ཅད་ལ་འདོད་ཆགས་ཆེན་པོ་བདེ་བའི་རོལ་པ་དུས་རྟག་ཏུ་རོལ་པར་་
གསུངས་སོ། །དེ་ལྟར་རིག་པའི་སྒྲའི་དོན་དུ་ཤེས་པར་བྱའོ། །དེ་ནས་ཆེན་པོ་
ཞེས་པ་ནི། མདུན་དུ་བཤད་པའི་ཕྱི་དང་ནང་དང་གསང་བ་གསུམ་གྱི་དོན་མ་་
ལུས་པར་མཐར་ཕྱིན་པས་ཆེན་པོ་ཞེས་བྱའོ། །དེ་ནས་བདག་པོ་ཞེས་པ་ནི་མདུན་
དུ་སྨོས་པའི་ཕྱི་དང་ནང་དང་གསང་བ་གསུམ་གྱི་ཚུལ་གྱི་རིག་པ་ཆེན་པོའི་གནས་་
ཀྱི་ངོ་བོ་གསུང་རྡོ་རྗེ་འཇིག་རྟེན་དབང་ཕྱུག་བདག་པོ་ཡིན་པར་ཤེས་པར་བྱའོ། །
སྣང་བ་མཐའ་ཡས་ཀྱི་ཕྱག་རྒྱ་ཆེན་པོར་སྦྱོར་བའི་མཆོག་གི་གནས་ཀྱིས། དམར་
པོ་དཀར་པོ་ནག་པོའི་ཚུལ་དུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་་་
དང་ཐུགས་ཀྱི་རྡོ་རྗེའི་རྒྱབ་ཀྱི་ཕྱོགས་སུ་བཞུགས་སོ། །ཞེས་བྱ་བ་དེའི་སྒྲ་བཤད་་
པར་བྱ་སྟེ། ཇི་ལྟར་ཡིན་ན་སྣང་བ་མཐའ་ཡས་ཀྱི་སྒྲ་ནི་བདེ་སྟེ་བཤད་མི་དགོས་
སོ༑ །དེ་ནས་ཕྱག་རྒྱ་ཆེན་པོ་ཞེས་པ་ནི། མདུན་དུ་སྨོས་པའི་ཐབས་དང་ཤེས་
རབ་གཉིས་ཀས་འཁྱུད་པའི་ཚུལ་གྱི་སྐུ་ཕུན་སུམ་ཚོགས་པ་ཆ་ལུགས་ཀྱི་ངོ་བོ་ལ་་་་་
ཕྱག་རྒྱ་ཆེན་པོ་ཞེས་བྱའོ། །དེ་ནས་སྦྱོར་བའི་ཞེས་པ་ནི། སོ་སོར་རྟོག་པའི་ཡེ་
ཤེས་ཀྱི་ངོ་བོ་སྣང་བ་མཐའ་ཡས་ཀྱི་སྐུ་དང་གསུང་དང་ཐུགས་གསུམ་རྩེ་གཅིག་ཏུ་་
སྦྱོར་བའི་བདག་ཉིད་དོ། །ཚུལ་དེ་ལྟར་སྦྱོར་བའི་སྒྲའི་དོན་དུ་ཤེས་པར་བྱའོ། །


དེ་ནས་མཆོག་གི་གནས་ཞེས་པ་ནི་དམ་པ་གཙོར་གསུངས་སོ། །གཞན་ཡང་་་
གནས་ཀྱི་སྒྲ་བཤད་པར་བྱ་སྟེ་པདྨའི་རིགས་སུ་བསྟན་ཏོ། །གཞན་ནས་ཞེས་པ་ནི་
སྣང་བ་མཐའ་ཡས་དབང་གི་ཚུལ་ཡན་ལག་དང་ཉིང་ལག་ཐམས་ཅད་དང་ལྡན་་
པའི་སྐུ་ཕྱག་རྒྱ་ལ་བྱའོ།། །།་
གཞན་ཡང་གནས་ཞེས་པ་ནི་བདེ་བ་ཆེན་པོའི་སྤྱོད་པ་སྤྱོད་ཅིང་རིག་པར་་
མཚན་བཏགས་པའི་པདྨའི་རིགས་ལྷ་མོ་ན་བཟའ་དཀར་མོ་དང་འཁྱུད་པའི་ཚུལ་་
དུ་གནས་པའོ། །དེ་ལྟར་གནས་ཞེས་པའི་སྒྲའི་དོན་དུ་ཤེས་པར་བྱའོ། །དེའི་་
སྐུ་མདོག་དང་ཞལ་དང་ཕྱག་མཚན་དང་། རྒྱན་རྣམས་བསྟན་པར་བྱ་སྟེ།
དམར་པོ་དཀར་པོ་ནག་པོ་ཞེས་པ་ནི། སྣང་བ་མཐའ་ཡས་ཀྱི་ཞལ་དབུས་མ་་་
དམར་པོའོ། །ཞལ་གཡས་དཀར་པོའོ། །ཞལ་གཡོན་ནག་པོའོ། །གཞན་
ཡང་སྐུའི་ཡན་ལག་དང་ཉིང་ལག་ཐམས་ཅད་ནི་དམར་པོའོ། །ཕྱག་དྲུག་ཕྱག་་
མཚན་དྲུག་གོ། །དེ་ནས་ཕྱག་མཚན་དྲུག་བསྟན་པར་བྱ་སྟེ། ཕྱག་གཡས་དང་
པོ་ན་པདྨ་དམར་པོ་འདབ་བརྒྱད་པ་བསྣམས་པ། བར་མ་ན་རྡོ་རྗེ་རྩེ་ལྔ་པ།
ཐ་མ་ན་འཁོར་ལོ་རྩིབས་བརྒྱད། གཡོན་དང་པོ་ན་རྡོ་རྗེ་དང་དྲིལ་བུ་དང་ལྡན་
པར་ཤེས་རབ་འཁྱུད། བར་མ་ན་རིན་པོ་ཆེ་འཛམ་བུ་ནཱ་ད་ཟུར་བརྒྱད། ཐ་་
མ་ན་རལ་གྲིའོ། །ཚུལ་དེ་ལྟར་ཕྱག་མཚན་དྲུག་དུ་ཤེས་པར་བྱའོ། །གཞན་
ཡང་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པའོ། །དེའི་འོག་ཏུ་སྣང་བ་མཐའ་་
ཡས་ཀྱི་ཆ་ལུགས་ཕུན་སུམ་ཚོགས་པ་བཤད་པར་བྱ་སྟེ། ཨཱ་རོ་ལིཀ་གི་ས་བོན་ལས།
རྡོ་རྗེ་སྣང་བ་མཐའ་ཡས་བསྐྱེད། །དབང་གི་ཚུལ་དང་ལྡན་པ་སྟེ། །ཕྱོགས་་
ཀུན་ཏུ་ནི་གསལ་བར་མཛད། །པདྨ་རཱ་གའི་ཁ་དོག་འདྲ། །རིན་ཆེན་སྣ་་་་་
ཚོགས་རྒྱན་གྱིས་བརྒྱན། །འོད་ཟེར་སྣ་ཚོགས་སྤྲིན་བཞིན་དུ། །གསུང་གི་རྡོ་རྗེ་
0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྤྲོ་བར་མཛད། །དེ་ནི་དབང་དང་ཞི་ཁྲོ་ཚུལ། །ཞལ་གསུམ་པོ་ནི་ཅུང་ཟད་་
བཞད༑ །འདོད་ཆགས་ཅན་གྱི་སེམས་ཅན་ཀུན། །མ་ལུས་པར་ནི་བྱིན་་་་
བརླབས་ནས། །བྱིན་གྱིས་བརླབས་ཏེ་པདྨའི་རིགས། །སོ་སོར་རྟོག་པའི་ཡེ་
ཤེས་འགྲུབ། །མཛེས་པའི་སྐུ་དང་ལྡེམ་བག་ཅན། །པདྨ་དམར་པོའི་གདན་ལ་
བཞུགས༑ །བཅོམ་ལྡན་འདས་བྱང་ཆུབ་སེམས་རྡོ་རྗེའི་རྒྱབ་ཕྱོགས་སུ་བཞུགས་
སོ༑ །དེ་ལྟར་མདོར་བསྡུས་པ་སྣང་བ་མཐའ་ཡས་ཀྱི་སྐུའི་ཆ་ལུགས་ཕུན་སུམ་་་་
ཚོགས་པར་ཤེས་པར་བྱའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་གདོན་མི་ཟ་
བའི་དམ་ཚིག་ཅེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བའི་
དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི། མདུན་དུ་་
ཐལ་བའི་འོག་ནས་འབྱུང་བའི་མགོ་འདྲེན་པར་བསྟན་པའོ། །བཅོམ་ལྡན་འདས་
ཞེས་པ་ནི། དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་མདུན་དུ་་་
བཤད་པའི་དེ་བཞིན་དུ་འདིར་སྦྱར་རོ། །དེ་ནས་དེ་བཞིན་གཤེགས་པ་ཐམས་་་་
ཅད་ཞེས་པ་ནི། མདུན་དུ་སྨོས་པའི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །
དེ་ནི་གདོན་མི་ཟ་བ་ཞེས་པ་ནི། སྒྲུབ་པ་པོ་ལ་སོགས་པ་སེམས་ཅན་ཐམས་ཅད་
ལ་བླ་ན་མེད་པའི་ལམ་ངེས་པ། ཐེ་ཚོམ་མེད་པ། གདོན་མི་ཟ་བར་གྲུབ་པར་
བྱེད་པའོ། །དེ་ལྟར་གདོན་མི་ཟ་བའི་སྒྲའི་དོན་དུ་ཤེས་པར་བྱའོ། །དེ་ནས་
དམ་ཚིག་ཞེས་པ་ནི། རྣམ་པ་གསུམ་དུ་དབྱེ་སྟེ། ཐུགས་རྗེ་ཆེན་པོའི་དམ་ཚིག་
དང་། དམ་རྫས་བཅུ་བྱིན་གྱིས་རླབས་ཅིང་བཟའ་བའི་དམ་ཚིག་དང་། བདེ་་
བ་ཆེན་པོ་རོལ་པའི་དམ་ཚིག་གོ། །དེའི་དོན་གསལ་བར་བཤད་པར་བྱ་སྟེ།


ཕྱི་དང་ནང་དང་གསང་བའི་ཚུལ་དུའོ། །དེ་ལ་ཕྱི་ནི་སེམས་ཅན་གྱི་དོན་སྣ་་
ཚོགས་ཀྱིས་བྱེ་བྲག་དུ་མཛད་པའོ། །དེ་ནི་ཐུགས་རྗེ་ཆེན་པོའི་དམ་ཚིག་སྟེ་ཕྱིར་་
ཤེས་པར་བྱའོ། །དེ་ནས་ནང་གི་ནི། པཉྩ་ཨ་མྲྀ་ཏ་དང་ཤ་རྣམ་པ་ལྔ་ཆོ་གས་་
བྱིན་གྱིས་བརླབས་ནས་ཟ་བ་སྟེ། དེ་ལྟར་ནང་གི་དམ་ཚིག་གི་སྒྲའི་དོན་དུ་ཤེས་་
པར་བྱའོ། །དེ་ནས་གསང་བ་ནི། གསང་བའི་དཀྱིལ་འཁོར་འབྱུང་བའི་དུས་
སུ་ཉིད་ཀྱི་རིགས་ཀྱི་ཤེས་རབ་ཀྱི་ལྷ་མོ་དང་ལྡན་པར། གཉིས་སུ་མེད་པའི་ཚུལ་་
གྱིས་དབང་པོ་གཉིས་མཉམ་པར་སྦྱར་ཏེ། བདེ་བ་ཆེན་པོ་ཐབས་དང་ཤེས་རབ་
ཀྱི་རོལ་པ་བྱང་ཆུབ་སེམས་འབྱུང་བའི་ཐབས་ནི་བདེ་བ་ཆེན་པོ་རོལ་པའི་དམ་ཚིག་
གསང་བའི་སྒྲའི་དོན་དུ་ཤེས་པར་བྱའོ། །དེ་ནས་རྡོ་རྗེ་ཞེས་པ་ནི། བྱ་བ་ནན་
ཏན་གྱི་ཡེ་ཤེས་ཀྱི་ངོ་བོ་གདོན་མི་ཟ་བར་གྲུབ་པ་ལ་བྱའོ། །གཞན་ཡང་རྡོ་རྗེ་ཞེས་
པ་ནི། བྱ་བ་ནན་ཏན་གྱི་ཡེ་ཤེས་ཀྱི་བྱིན་གྱིས་རླབས་ཀྱི་ངོ་བོ་དོན་ཡོད་གྲུབ་པའི་
སྐུ་ཕྱག་རྒྱ་དེ་ནི། དོན་དམ་པ་མི་ཟད་པ། བསྟན་པ་ངེས་པ། དངོས་པོ་་་་་
མེད་པ། ཐམས་ཅད་ལ་ཁྱབ་པ། ཆོས་ཀྱི་སྐུའོ། །ཚུལ་དེ་ལྟར་རྡོ་རྗེའི་སྒྲའི་་
དོན་དུ་ཤེས་པར་བྱའོ། །ཞེས་བྱ་བ་ཞེས་པ་ནི། མདུན་དུ་སྨོས་པའི་དེ་བཞིན་
གཤེགས་པ་ཐམས་ཅད་གདོན་མི་ཟ་བར་བསྟན་པའི་དམ་ཚིག་གི་ངོ་བོར་བསྟན་ཏོ།།
དེ་ནས་ཏིང་ངེ་འཛིན་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་དོན་ཡོད་གྲུབ་
པའི་གསང་བའི་མཚན་གྱི་སྔགས་གསུངས་པའི་དུས་དང་། དོན་ཡོད་གྲུབ་པའི་་
སྐུ་ཕྱག་རྒྱ་ཕྱུང་བའི་དུས་སུ་དོན་དེའི་སྐུ་དང་གསུང་དང་ཐུགས་གསུམ་རྩེ་གཅིག་་་
པར་མཛད་པ་ཡིན་ཏེ། དེ་ལྟར་ཏིང་ངེ་འཛིན་ལ་དོན་དུ་ཤེས་པར་བྱའོ། །དེ་
ནས་སྙོམས་པར་ཞུགས་ཏེ། ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་དོན་
ཡོད་གྲུབ་པའི་སྐུ་ཕྱག་རྒྱར་གྱུར་པ་སྟེ། གྱུར་པར་མཛད་མ་ཐག་ཏུ། སྟོན་པ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བྱང་ཆུབ་སེམས་རྡོ་རྗེ་ཅུང་ཟད་འགྱིང་བའི་ཚུལ་དུ་བཞེད་ཅིང་དབང་དང་ཁྲོ་བོའི་
ཚུལ་དུ་བཞུགས་སོ། །དེ་ལྟར་སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ།།
གཞན་ཡང་གདོན་མི་ཟ་བའི་དམ་ཚིག་གི་དོན་བྱེ་བྲག་དུ་བཤད་པར་བྱ་སྟེ། རྣམ་
པ་གསུམ་དུ་དབྱེ་སྟེ། གསང་བའི་བྱེ་བྲག་དང་། ཡེ་ཤེས་ཀྱི་བྱེ་བྲག་དང་།
སྐུའི་བྱེ་བྲག་གོ། །དེ་ལ་གསང་བའི་བྱེ་བྲག་གི་སྒྲ་ནི། སྟོན་པ་བྱང་ཆུབ་སེམས་
རྡོ་རྗེས་ཐབས་དང་ཤེས་རབ་གཉིས་སུ་མེད་པའི་སྦྱོར་བས་རྡོ་རྗེའི་མཆོད་པ་བྱིན་་་
གྱིས་བརླབ་པར་མཛད་དེ། མཱ་མ་ཀཱིའི་བྷ་གའི་དབུས་སུ་བྱང་ཆུབ་སེམས་འོད་དུ་
ཞུ་སྟེ། དེ་ཞུ་མ་ཐག་ཏུ་ཟླ་བའི་དཀྱིལ་འཁོར་ལྟ་བུར་བྱིན་གྱིས་བརླབས་པ་དེ།
གསང་བའི་བྱེ་བྲག་གི་དམ་ཚིག་གི་སྒྲའི་དོན་དུ་ཤེས་པར་བྱའོ། །དེ་ནས་ཡེ་ཤེས་
ཀྱི་བྱེ་བྲག་གི་དམ་ཚིག་གི་སྒྲ་ནི། བྱ་བ་ནན་ཏན་གྱི་ཡེ་ཤེས་ཀྱི་སྟོབས་ཀྱི་སྤྲུལ་པ་
ཐུགས་རྗེ་ཆེན་པོའི་དམ་ཚིག་གི་ལྕགས་ཀྱུས་ཐུགས་བསྐུལ་ཏེ། དེ་བསྐུལ་བའི་་
དབང་གིས་སེམས་ཅན་ཐམས་ཅད་ཀྱི་དོན་གྱི་ཕྱིར་དེ་བཞིན་གཤེགས་པ་ཐམས་་
ཅད་ཡེ་ཤེས་ཀྱི་སྐུ་ཕྱག་རྒྱའི་སྤྲིན་བཞིན་དུ་སྤྲོ་བར་མཛད་དེ། ནམ་མཁའི་་་་
དབྱིངས་དང་མཉམ་པ་སེམས་ཅན་ཐམས་ཅད་བྱིན་གྱིས་རླབ་པར་མཛད་དོ། །
དེ་ལྟར་ཡེ་ཤེས་ཀྱི་བྱེ་བྲག་གི་དམ་ཚིག་གི་སྒྲའི་དོན་དུ་ཤེས་པར་བྱའོ། །དེ་ནས་་
སྐུའི་བྱེ་བྲག་གི་དམ་ཚིག་གི་སྒྲ་ནི། སྟོན་པ་བྱང་ཆུབ་སེམས་རྡོ་རྗེས་ཐབས་དང་་
ཤེས་རབ་རོལ་པ་མཛད་པའི་བསྐྱོད་པ་དང་། གཞན་ཡང་གསང་བའི་ཐུགས་ཀ་
དང་། བ་སྤུའི་བུ་ག་ཐམས་ཅད་ནས། དེ་བཞིན་གཤེགས་པ་རྡུལ་ཕྲ་མོ་དང་་
མཉམ་པ་སྤྲིན་བཞིན་དུ་སྤྲོ་བ་དང་། བསྡུ་བ་མཛད་པ་ནི་བྱ་བ་ནན་ཏན་གྱི་ཡེ་་
ཤེས་ཀྱི་ངོ་བོ་སེམས་ཅན་ཐམས་ཅད་ཉོན་མོངས་པའི་འདམ་ལས་དབྱུང་བའི་་་་
ཐབས་ཐུགས་རྗེ་ཆེན་པོའི་འབྱུང་བའི་ཡེ་ཤེས་ཀྱི་སྒྱུ་འཕྲུལ་སྐུའི་རོལ་མོའི་འཕྲིན་་


ལས་དམ་ཚིག་ཡིན་ནོ། །དེ་ལྟར་སྐུའི་བྱེ་བྲག་གི་དམ་ཚིག་གི་སྒྲའི་དོན་དུ་ཤེས་་
པར་བྱའོ། །དེ་ནས་གདོན་མི་ཟ་བར་དོན་མདོར་བསྡུས་ནས་བསྟན་པར་བྱའོ། །
མདུན་དུ་སྨོས་པའི་དམ་ཚིག་གསུམ་གྱི་བྱེ་བྲག་སྟོན་པ་བྱང་ཆུབ་སེམས་རྡོ་རྗེས་་་
སེམས་ཅན་ཐམས་ཅད་བསྒྲལ་བའི་ཕྱིར་ཇི་ལྟར་མཛད་པ་དེ་བཞིན་དུ་བསྒྲུབ་པ་་
པོས་འཕྲིན་ལས་བྱས་ན་ཚེ་འདི་ལ་བླ་ན་མེད་པའི་འབྲས་བུ་ངེས་པ་ཐེ་ཚོམ་མེད་པ།
གདོན་མི་ཟ་བར་གྲུབ་པར་འགྱུར། དེ་ནས་རྡོ་རྗེ་ཞེས་བྱ་བའི་ཏིང་ངེ་འཛིན་ལ་་
སྙོམས་པར་ཞུགས་ཞེས་བྱ་བ་ནི། མདུན་དུ་བཤད་པ་དེ་བཞིན་དུ་འདིར་སྦྱར་་་་
བར་ཤེས་པར་བྱའོ། །དམ་ཚིག་འགུགས་པའི་རིག་པའི་མཆོག་གི་བསྟན་པའི་་་་་
སྙིང་པོ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ནས་བཞུགས་སོ། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དམ་ཚིག་ཞེས་པ་ནི་་་་་
གསུམ་དུ་དབྱེ་སྟེ། ཕྱི་དང་ནང་དང་གསང་བའོ། །དེ་ལ་ཕྱིའི་དམ་ཚིག་གི་ནི་
དོན་བཤད་པར་བྱ་སྟེ། ཐུགས་རྗེའི་དམ་ཚིག་སྟེ། དཔལ་རྡོ་རྗེ་སེམས་དཔའ་
ཐབས་སྣ་ཚོགས་ཀྱི་བྱེ་བྲག་གི་སེམས་ཅན་སྣ་ཚོགས་ཀྱི་བྱེ་བྲག་གི་རེ་བ་སྣ་ཚོགས་
བསྐོང་བར་མཛད་དེ། དེ་ལྟར་ཕྱིའི་དམ་ཚིག་གི་སྒྲའི་དོན་དུ་ཤེས་པར་བྱའོ། །
དེ་ནས་ནང་གི་ཡེ་ཤེས་ཀྱི་དམ་ཚིག་གི་དོན་བཤད་པར་བྱ་སྟེ། དཔལ་རྡོ་རྗེ་་་
སེམས་དཔའི་ཐུགས་ཀ་ན་གནས་པའི་ཡེ་ཤེས་སེམས་དཔའི་གནས་ནས་ཉིད་ཉིད་་
ཀྱི་ས་བོན་གྱི་ཡིག་འབྲུ་ལས་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་སྐུ་ཕྱག་
རྒྱ་ཉིད་ཉིད་ཀྱི་ཁ་དོག་དང་། རྒྱན་དང་ཕྱག་མཚན་དང་ཡུམ་དང་སྦྱོར་བྱ་སྤྲིན་་
བཞིན་དུ་སྤྲོ་བར་མཛད་དེ། ཏིལ་གྱི་འབྲུ་དང་མཉམ་པ་ནམ་མཁའི་དབྱིངས་་་་་
ཐམས་ཅད་ཁྱབ་ནས། འཇིག་རྟེན་གྱི་ཁམས་མ་ལུས་པའི་སེམས་ཅན་ཐམས་ཅད་
གཉིས་སུ་མེད་པའི་ངོ་བོར་བྱིན་གྱིས་རླབས་སོ། །དེ་ལྟར་ནང་གི་ཡེ་ཤེས་ཀྱི་དམ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཚིག་གི་སྒྲའི་དོན་དུ་ཤེས་པར་བྱའོ། །དེ་ནས་གསང་བའི་མཆོད་པའི་དམ་ཚིག་གི་
སྒྲ་བཤད་པར་བྱ་སྟེ། དཔལ་རྡོ་རྗེ་སེམས་དཔས་གསང་བའི་དཀྱིལ་འཁོར་འབྱུང་
བའི་ཕྱིར། སྐུ་གར་གྱི་ཚུལ་སྣ་ཚོགས་ཀྱི་བྱེ་བྲག་ཏུ་བསྐྱོད་ནས། མཱ་མ་ཀཱི་དང་
དབང་པོ་གཉིས་མཉམ་པར་སྦྱར་ནས། ཐུགས་བསྐྱེད་པ་ཆེན་པོས་རྡོ་རྗེའི་མཆོད་
པ་མཛད་པ་ཡིན་ནོ། །དེ་ལྟར་གསང་བའི་མཆོད་པའི་དམ་ཚིག་གི་སྒྲའི་དོན་དུ་་
ཤེས་པར་བྱའོ། །།དེ་ནས་འགུགས་ཞེས་པའི་སྒྲ་རྣམ་པ་གསུམ་དུ་དབྱེ་སྟེ། ཕྱི་་
དང་ནང་དང་གསང་བའོ། །དེ་ལ་ཕྱི་ནི་འགུགས་པ་ཡིན་ཏེ་བཤད་པར་བྱའོ། །
མདུན་དུ་སྨོས་པའི་ཚུལ་དུ་དཔལ་རྡོ་རྗེ་སེམས་དཔས་སེམས་ཅན་ཐམས་ཅད་ལ་སྣ་
ཚོགས་ཀྱི་བྱེ་བྲག་གིས་ཐུགས་རྗེའི་དམ་ཚིག་ཆེན་པོ་སྦྱིན་པ་ཕུན་སུམ་ཚོགས་པ་་
བསྒྲུབ་པའི་ཕྱིར། དམ་བཅས་ནས་བརྩོན་འགྲུས་ཀྱི་ལྕགས་ཀྱུས་སེམས་ཅན་
ཐམས་ཅད་འགུགས་པར་མཛད་དེ། དེ་ལྟར་ཕྱིའི་ཐུགས་རྗེས་འགུགས་པའི་སྒྲའི་
དོན་དུ་ཤེས་པར་བྱའོ། །དེ་ནས་ནང་གི་ཡེ་ཤེས་ཀྱིས་འགུགས་པའི་སྒྲ་བཤད་པར་
བྱ་སྟེ། ཇི་ལྟར་ཡིན་ན། དཔལ་རྡོ་རྗེ་སེམས་དཔས་མདུན་དུ་སྨོས་པའི་ཉིད་ཀྱི་
ཐུགས་ཀ་ན་གནས་པའི་ཡེ་ཤེས་སེམས་དཔའི་དེའི་དབུས་ནས། དེ་བཞིན་་་
གཤེགས་པ་སྤྲིན་བཞིན་དུ་སྤྲོ་བར་མཛད་དེ། སེམས་ཅན་ཐམས་ཅད་གཉིས་སུ་
མེད་པའི་ངོ་བོར་བྱིན་གྱིས་བརླབས་ཏེ། བྱིན་གྱིས་བརླབས་མ་ཐག་ཏུ་ཡེ་ཤེས་ཀྱི་
ལྕགས་ཀྱུས་ཡེ་ཤེས་སེམས་དཔའི་གནས་ནས་བཀུག་ནས་བསྡུ་བར་མཛད་དོ། །
དེ་ལྟར་ནང་གི་ཡེ་ཤེས་ཀྱི་འགུགས་པའི་སྒྲའི་དོན་དུ་ཤེས་པར་བྱའོ། །དེ་ནས་་་་་
གསང་བའི་མཆོད་པའི་འགུགས་པའི་དོན་བཤད་པར་བྱ་སྟེ། དཔལ་རྡོ་རྗེ་སེམས་
དཔས་མདུན་དུ་སྨོས་པའི་ཚུལ་གྱི་གསང་བའི་དཀྱིལ་འཁོར་དབྱུང་བའི་ཕྱིར་རྡོ་རྗེ་
མཆོད་པ་མཛད་པའི་དུས་སུ་པདྨའི་ལྕགས་ཀྱུ་ཐབས་ཀྱི་སྐུ་ལ་གནས་པའི་བྱང་ཆུབ་


སེམས་བྷ་གའི་དབུས་སུ་འགུགས་པར་མཛད་པ་ཟླ་བའི་དཀྱིལ་འཁོར་ལྟ་བུར་གྱུར་
པའོ༑ །དེ་བཞིན་དུ་རྡོ་རྗེའི་ལྕགས་ཀྱུས་ཤེས་རབ་མཱ་མ་ཀཱིའི་སྐུ་ལ་གནས་པའི་་་
འདོད་ཆགས་ཀྱི་གསང་བའི་ཁུ་བ་ཉིད་ཀྱི་པདྨའི་དབུས་སུ་འགུགས་པར་མཛད་དེ།
བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུ་དང་གཉིས་སུ་མེད་པར་གྱུར་པའོ། །
དེ་ལྟར་གསང་བའི་མཆོད་པའི་འགུགས་པའི་སྒྲའི་དོན་དུ་ཤེས་པར་བྱའོ། །དེ་་་་་
ནས་རིགས་ཞེས་པ་ནི་བྱེ་བྲག་རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་
བའོ༑ །དེ་ལ་ཕྱི་ནི་རྡོ་རྗེ་སེམས་དཔའ་མདུན་དུ་སྨོས་པའི་ཚུལ་དུ་སེམས་ཅན་་
ཐམས་ཅད་བྱིན་གྱིས་རླབས་པའི་ཕྱིར་སྤྲོ་བ་དང་བསྡུ་བའི་འཕྲིན་ལས་ཀྱི་ངོ་བོ་གྲུབ་
པར་མཛད་པ་དེ། དེ་ལྟར་ཕྱིའི་རིགས་ཀྱི་སྒྲའི་དོན་དུ་ཤེས་པར་བྱའོ། །དེ་་་་་
ནས་ནང་གི་རིགས་ཀྱི་སྒྲ་ནི། ས་བོན་ཡིག་འབྲུ་ཧ་བྱ་བ་ནན་ཏན་གྱི་ཡེ་ཤེས་ཀྱི་ངོ་
བོ་ཡིན་ཏེ། དེ་ལྟར་ནང་གི་རིགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་་་་་
གསང་བའི་རིགས་ཀྱི་སྒྲ་ནི། དཔལ་རྡོ་རྗེ་སེམས་དཔས་གསང་བའི་དཀྱིལ་འཁོར་
དབྱུང་བའི་དུས་སུ། རྡོ་རྗེ་མཆོད་པ་མཛད་པའི་འཕྲིན་ལས་དེ་རིགས་ཀྱི་ངོ་བོ་་
ཡིན་ཏེ། དེ་ལྟར་གསང་བའི་རིགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་་
མཆོག་ཞེས་པ་ནི་དམ་པ་སྟེ། དམ་ཚིག་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དོན་་
ཡོད་གྲུབ་པ་སྟེ། སྒྲུབ་པ་པོ་རྣམས་ལ་བྱ་བ་ནན་ཏན་གྱི་ཡེ་ཤེས་ཀྱི་འབྲས་བུ་་་་
གྲུབ་པར་བྱེད་པ་ཡིན་ཏེ། དེ་ལྟར་མཆོག་གི་སྒྲའི་དོན་དུ་ཤེས་པར་བྱའོ། །དེ་
ནས་བསྟན་པ་ཞེས་པ་ནི། རྡོ་རྗེ་སེམས་དཔའི་ཡེ་ཤེས་ཀྱི་སྤྲུལ་པའི་སྐུ་རྣམས་་་་
སེམས་ཅན་གྱི་དོན་དུ་ཡོན་ཏན་གྲུབ་པ་གཉིས་སུ་མེད་པའི་ངོ་བོ་དེ། རུ་དྲ་་
ལ་སོགས་པ་བདུད་རྣམས་ཀྱི་གནོད་པ་གང་གིས་ཀྱང་གཡོ་བར་མི་འགྱུར་བས།
དེའི་ཕྱིར་བསྟན་པའི་སྒྲའི་དོན་དུ་ཤེས་པར་བྱའོ། །དེ་ནས་སྙིང་པོ་ཞེས་པ་ནི།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དོན་ཡོད་གྲུབ་པའི་གསང་བའི་མཚན་གྱི་སྔགས་
ཀྱི་སྙིང་པོ་ཡིན་པས། དེ་ལྟར་སྙིང་པོའི་སྒྲའི་དོན་དུ་ཤེས་པར་བྱའོ། །དེ་ནས་
ཉིད་ཀྱི་སྐུ་དང་གསུང་དང་ཐུགས་ཞེས་པ་ནི་ཉིད་བདག་ཉིད་ཀྱི་སྐུ་དང་གསུང་དང་
ཐུགས་ཞེས་བྱ་བ་ནན་ཏན་གྱི་ངོ་བོ་དོན་ཡོད་གྲུབ་པའི་ཉིད་ཀྱི་སྐུ་ཕྱག་རྒྱ་དང་མི་་་
ཕྱེད་པར་གྱུར་ནས་ཕྱུང་བ་དེ། དེ་ལྟར་ཉིད་ཀྱི་སྐུ་དང་གསུང་དང་ཐུགས་ཀྱི་སྒྲའི་
དོན་དུ་ཤེས་པར་བྱའོ། །དེ་ནས་རྡོ་རྗེ་ཞེས་པ་ནི་མདུན་དུ་བཤད་པའི་དོན་དང་
འདིར་སྦྱར་རོ། །།དེ་ལྟར་རྡོ་རྗེ་སྒྲའི་དོན་དུ་ཤེས་པར་བྱའོ།། །།
དེ་ནས་པདྨའི་རྒྱལ་པོས་སྐུ་དང་གསུང་དང་ཐུགས་ཀྱི་དོན་ཁྱད་པར་དུ་་་
བཤད་པ། ཇི་ལྟར་ཡིན་ན། སྐུ་དང་གསུང་དང་ཐུགས་ཀྱི་དོན་རྣམ་པ་གསུམ་
དུ་དབྱེ་སྟེ། སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་ཤེས་རབ་ལྷ་མོ་མཱ་མ་ཀཱི་དང་་
གཉིས་སུ་མེད་པའི་སྐུ་དང་གསུང་དང་ཐུགས་གསུམ་མི་ཕྱེད་པའི་ཚུལ་གྱིས་དོན་་་་
ཡོད་གྲུབ་པའི་གསང་བའི་མཚན་གྱི་སྔགས་དང་། གཞན་ཡང་དོན་ཡོད་གྲུབ་་་་་
པའི་སྐུ་ཕྱག་རྒྱ་ཅུང་ཟད་ཁྲོ་བོའི་ངོ་བོ་འབྱུང་བར་མཛད་མཁན་གྱི་སྐུ་དང་གསུང་་
དང་ཐུགས་རྡོ་རྗེ་མི་ཕྱེད་པ་ཡིན་ཏེ། ཚུལ་དེ་ལྟར་སྐུ་དང་གསུང་དང་ཐུགས་ཀྱི་་
དོན་དང་པོར་ཤེས་པར་བྱའོ། །གཞན་ཡང་སྐུ་དང་གསུང་དང་ཐུགས་ཀྱི་དོན་་་་
བཤད་པར་བྱ་སྟེ། སྟོན་པ་བྱང་ཆུབ་སེམས་རྡོ་རྗེ་ཐབས་དང་ཤེས་རབ་ཀྱི་རོལ་་་
པས་མཱ་མ་ཀཱིའི་བྷ་གའི་དབུས་སུ་བྱང་ཆུབ་སེམས་འོད་དུ་ཞུ་བར་མཛད་པ་ཟླ་བའི་
དཀྱིལ་འཁོར་ལྟ་བུ་ལ། ས་བོན་ཡིག་འབྲུ་ཧ་ཐིམ་པར་གྱུར་པའི་ས་བོན་གྱི་ངོ་བོ་
དེ་སྐུ་དང་གསུང་དང་ཐུགས་གསུམ་མི་ཕྱེད་པའི་ངོ་བོ་ཡིན་ཏེ། དེ་ལྟར་སྐུ་དང་་
གསུང་དང་ཐུགས་ཀྱི་དོན་གཉིས་པར་ཤེས་པར་བྱའོ། །གཞན་ཡང་སྐུ་དང་་
གསུང་དང་ཐུགས་ཀྱི་དོན་བཤད་པར་བྱ་སྟེ། དོན་ཡོད་གྲུབ་པའི་གསང་བའི་


མཚན་གྱི་སྔགས་དང་། དོན་ཡོད་གྲུབ་པའི་དབང་དང་ཁྲོ་བོའི་ཚུལ་གྱི་སྐུ་ཕྱག་་
རྒྱའི་སྐུ་དང་གསུང་དང་ཐུགས་མི་ཕྱེད་པ་གཅིག་པའི་ངོ་བོ་ཡིན་ཏེ། དེ་ལྟར་སྐུ་་
དང་གསུང་དང་ཐུགས་ཀྱི་དོན་གསུམ་པར་ཤེས་པར་བྱའོ། །དེ་ནས་རྡོ་རྗེ་ཞེས་པ་
ནི༑ མདུན་དུ་བཤད་པའི་དོན་དེ་བཞིན་དུ་འདིར་སྦྱར་རོ། །དེ་ནས་ཕྱུང་་
ནས་བཞུགས་སོ། །ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་དམ་ཚིག་གི་་
རིགས་དོན་ཡོད་གྲུབ་པའི་དབང་དང་ཁྲོ་བོའི་ཚུལ་གྱི་སྔགས་གསུང་བར་ཤེས་པར་
བྱའོ༑ །གཞན་ཡང་བཞུགས་པ་ནི་སྐུའི་ཆ་ལུགས་ཕུན་སུམ་ཚོགས་པ་མི་གཡོ་བ་
ཐུགས་རྩེ་གཅིག་པས་མདུན་དུ་སྨོས་པའི་ཚུལ་གྱིས་ཏིང་ངེ་འཛིན་ལ་སྙོམས་པར་་
ཞུགས་ནས་བཞུགས་པའི་ཡིན་ནོ། །དེ་ལྟར་བཞུགས་པའི་སྒྲའི་དོན་དུ་ཤེས་པར་
བྱའོ༑ །པྲཛྙཱ་དྷྲྀཀ་དེའི་དོན་ནི་བདེ་སྟེ་བཤད་མི་དགོས་སོ། །དེ་ནས་དེ་་་
གསུངས་མ་ཐག་ཏུ་བཅོམ་ལྡན་འདས་དེ་ཉིད། དེ་བཞིན་གཤེགས་པ་ཐམས་་་
ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུ་གྲུབ་པར་གདོན་མི་ཟ་བའི།
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་བྱ་བ་ནི་་་་
མདུན་དུ་བཤད་པའི་འོག་ནས་དོན་ཡོད་གྲུབ་པའི་ལས་ཀྱི་སྐུ་ཕྱག་རྒྱ་འབྱུང་བར་་་
སྟོན་པའོ། །དེ་ལྟར་དེ་ནས་ཀྱི་སྒྲའི་དོན་དུ་ཤེས་པར་བྱའོ། །གསུངས་མ་ཐག་
ཏུ་ཞེས་པ་ནི། དམ་ཚིག་རྡོ་རྗེ་དོན་ཡོད་གྲུབ་པའི་གསང་བའི་མཚན་གྱི་སྔགས་ཀྱི་
ངོ་བོ་ཡིན་ནོ། །གཞན་ཡང་གསུངས་མ་ཐག་ཏུ་ཞེས་པ་ནི། སྟོན་པ་བྱང་ཆུབ་
སེམས་རྡོ་རྗེས་དམ་ཚིག་དོན་ཡོད་གྲུབ་པའི་གསང་བའི་མཚན་གྱི་སྔགས་གསུངས་་
པའི་འོག་ཏུ་དམ་ཚིག་རྡོ་རྗེས་དོན་ཡོད་གྲུབ་པའི་སྐུ་ཕྱག་རྒྱར་གྱུར་པའི་ཡོན་ཏན་་
གྱི་ངོ་བོ་བསྟན་པའོ། །དེ་ལྟར་གསུངས་མ་ཐག་སྒྲའི་དོན་དུ་ཤེས་པར་བྱའོ། །
བཅོམ་ལྡན་འདས་དེ་ཉིད་ཞེས་པ་ནི་བཅོམ་ལྡན་འདས་ཞེས་པ་ནི་དོན་ཡོད་གྲུབ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པའི་ཡོན་ཏན་བརྗོད་པ་བསྟན་པའོ། །གཞན་ཡང་བཅོམ་ལྡན་འདས་ཀྱི་དོན་ནི་
མདུན་དུ་བཤད་པ་བཞིན་དུ་འདིར་སྦྱར་རོ། །དེ་ཉིད་ཞེས་པ་ནི་ཇི་ལྟར་མདུན་་
དུ་སྨོས་པའི་བྱང་ཆུབ་སེམས་རྡོ་རྗེས་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་་
པའི་ཚུལ་གྱིས་དམ་ཚིག་རྡོ་རྗེ་དོན་ཡོད་གྲུབ་པའི་གསུང་བའི་མཚན་གྱི་སྔགས་་་
གསུངས་པ་བཞིན་དུ་མི་གཡོ་བར་སྐུ་དང་གསུང་དང་ཐུགས་གསུམ་རྩེ་གཅིག་ཏུ་་
བཞུགས་པའོ། །བཞུགས་མ་ཐག་ཏུ་གསང་བའི་རྡོ་རྗེའི་ཏིང་ངེ་འཛིན་ལ་སྙོམས་
པར་བཞུགས་པ་ཡིན་ནོ། །བཤད་པར་བྱ་སྟེ། གསང་བ་ནི་ཐབས་དང་ཤེས་་་
རབ་གཉིས་སུ་མེད་པར་དབང་པོ་གཉིས་མཉམ་པར་སྦྱར་བ་ལ་གསང་བ་ཞེས་བྱའོ།།
དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཞེས་པ་ནི་་་་
མདུན་དུ་སྨོས་པའི་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་ནས་སྐུ་དང་་་་་
གསུང་དང་ཐུགས་ནི་དེ་བཞིན་གཤེགས་པ་ཐམས་ཅད་ཀྱི་དོན་དམ་པར་སྐུ་དང་་་་
གསུང་དང་ཐུགས་གསུམ་ནི་མི་ཕྱེད་པ་གཅིག་པའི་ངོ་བོར་གསུངས་སོ། །བཤད་
པར་བྱ་སྟེ། སྐུ་དང་གསུང་དང་ཐུགས་དེ་ནི་དོན་ཡོད་གྲུབ་པའི་སྐུ་ཕྱག་རྒྱར་ཤེས་
པར་བྱའོ། །དེ་ནས་རིག་པའི་སྐྱེས་བུ་ཞེས་པ་ནི། རིག་པ་ནི་དམ་ཚིག་དགའ་
མ་ལྷ་མོ་དམ་ཚིག་སྒྲོལ་མ་ལ་རིག་པའི་དོན་དུ་གསུངས་སོ། །སྐྱེས་བུ་ནི་དབང་ཁྲོ་
བོའི་ཚུལ་གྱི་དོན་ཡོད་གྲུབ་པ་ལ་སྐྱེས་བུའི་དོན་དུ་གསུངས་སོ། །བཤད་པར་བྱ་སྟེ།
དེ་གཉིས་ཀྱི་སྐུའི་ཕྱག་རྒྱ་གཅིག་ཏུ་བྱུང་ནས་སོ་སོར་འཁྱུད་པའི་ཚུལ་དུ་གསང་བའི་
དབང་པོ་གཉིས་མཉམ་པར་སྦྱར་ནས། གནས་པ་ཡིན་ནོ། །ཚུལ་དེ་ལྟར་རིག་
པའི་སྐྱེས་བུའི་སྒྲའི་དོན་དུ་ཤེས་པར་བྱའོ། །དོན་ཡོད་གྲུབ་པ་ཞེས་བྱ་བའི་དོན་་
ནི་བདེ་སྟེ་བཤད་མི་དགོས་སོ། །ཕྱག་རྒྱ་ཆེན་པོར་སྦྱོར་བའི་མཆོག་གི་གནས་ཀྱིས་
ལྗང་ཁུ་དཀར་པོ་ནག་པོའི་ཚུལ་དུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་་་


གསུང་དང་ཐུགས་རྡོ་རྗེའི་གཡོན་ཕྱོགས་སུ་ཞུགས་ནས་བཞུགས་སོ། །ཞེས་བྱ་བ་
དེའི་སྒྲ་བཤད་པར་བྱའོ། །ཕྱག་རྒྱ་ཆེན་པོའི་ཞེས་པ་ནི། མདུན་དུ་སྨོས་པའི་་
ཚུལ་དུ་ཐབས་དང་ཤེས་རབ་གཉིས་སུ་མེད་པར་འཁྱུད་པའི་ཚུལ་གྱི་སྐུའི་ཆ་ལུགས་
ཕུན་སུམ་ཚོགས་པ་ངོ་བོ་ལ་ཕྱག་རྒྱ་ཆེན་པོར་ཤེས་པར་བྱའོ། །དེ་ནས་སྦྱོར་བ་་་་
ཞེས་པ་ནི། བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དོན་ཡོད་གྲུབ་པའི་སྐུ་དང་གསུང་
དང་ཐུགས་གསུམ་གཅིག་པའི་ངོ་བོར་གནས་པ་སྟེ། དེ་ལྟར་སྦྱོར་བའི་སྒྲའི་དོན་
དུ་ཤེས་པར་བྱའོ། །དེ་ནས་མཆོག་གི་གནས་ཞེས་པ་ནི་མཆོག་ནི་དམ་པ་སྟེ།
ལས་ཀྱི་རིགས་ཀྱི་གཙོ་བོར་གསུངས་སོ། །དེ་ནས་གནས་ནི་ལས་ཀྱི་རིགས་ལ་བྱའོ།།
གཞན་ཡང་གནས་ཀྱི་སྒྲ་ནི་བཤད་པར་བྱ་སྟེ། དོན་ཡོད་གྲུབ་པའི་དབང་དང་ཁྲོ་
བོའི་ཡན་ལག་དང་ཉིང་ལག་ཐམས་ཅད་དང་ལྡན་པའི་སྐུ་ཕྱག་རྒྱ་ལ་བྱའོ། །
གཞན་ཡང་གནས་ཀྱི་སྒྲ་བཤད་པར་བྱ་སྟེ། བདེ་བ་ཆེན་པོའི་སྤྱད་པ་སྤྱོད་ཅིང་་
རིག་པར་མཚན་བཏགས་པ་ལས་ཀྱི་རིགས་ཀྱི་ལྷ་མོ་དམ་ཚིག་སྒྲོལ་མ་དང་འཁྱུད་་་
པའི་ཚུལ་དུ་གནས་པ་ཡིན་ནོ། །ཚུལ་དེ་ལྟར་གནས་ཀྱི་སྒྲའི་དོན་དུ་ཤེས་པར་བྱའོ།།
དེ་ནས་སྐུའི་མདོག་དང་ཞལ་དང་ཕྱག་མཚན་དང་། རྒྱན་རྣམས་བསྟན་པར་བྱ་
སྟེ༑ ལྗང་ཁུ་དང་དཀར་པོ་དང་ནག་པོའི་ཚུལ་དུ་ཞེས་པ་ནི། དོན་ཡོད་གྲུབ་
པའི་སྐུ་ཡན་ལག་ཐམས་ཅད་དང་། ཞལ་དབུ་མའི་ཁ་དོག་ལྗང་ཁུར་གསུངས་སོ།།
ཞལ་གཡས་པའི་ཁ་དོག་དཀར་པོ་གསུངས་སོ། །ཞལ་གཡོན་པའི་ཁ་དོག་ནག་་
པོའོ༑ །ཕྱག་དྲུག་ཕྱག་མཚན་དྲུག་ཏེ། ཕྱག་གཡས་དང་པོ་ན་རལ་གྲི་ཨུཏྤ་ལ་
སྔོན་པོའི་ཁ་དོག་ལྟ་བུའོ། །གཡས་བར་མ་ན་རྡོ་རྗེ་རྩེ་ལྔ་པ། ཐ་མ་ན་འཁོར་་
ལོ་རྩིབས་བརྒྱད་པ། གཡོན་དང་པོ་ན་རྡོ་རྗེ་དྲིལ་བུ་ཤེས་རབ་མ་དང་འཁྱུད་པ་
ལྡན་པ། གཡོན་བར་མ་ན་རིན་པོ་ཆེ་འཛམ་བུ་ནཱ་ད་ཟུར་བརྒྱད་པ། ཐ་མ་ན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པདྨ་དམར་པོ་འདབ་བརྒྱད་དོ། །དེ་ལྟར་ཕྱག་མཚན་དྲུག་ཏུ་ཤེས་པར་བྱའོ། །
གཞན་ཡང་རིན་པོ་ཆེ་བཻ་ཌཱུརྱ་ལ་སོགས་པ་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་
པའོ༑ །དེའི་འོག་ཏུ་དོན་ཡོད་གྲུབ་པའི་སྐུའི་ཕྱག་རྒྱ་ཆ་ལུགས་ཕུན་སུམ་ཚོགས་
པ་བཤད་པར་བྱ་སྟེ། པྲཛྙཱ་ཏྲཾ གི་ས་བོན་ལས། རྡོ་རྗེ་དོན་ཡོད་བདག་པོ་་
བསྐྱེད༑ །ཞི་དང་ཁྲོ་ཚུལ་ལྡན་པ་སྟེ། །ཕྱོགས་ཀུན་ཐམས་ཅད་གསལ་བར་་་་
མཛད༑ །སྐུ་མདོག་བཻ་ཌཱུརྱ་དང་འདྲ། །རིན་ཆེན་བཻ་ཌཱུར་ལ་སོགས་བརྒྱན། །
འོད་ཟེར་སྣ་ཚོགས་སྤྲིན་བཞིན་དུ། །ལས་ཀྱི་རྡོ་རྗེ་སྤྲོ་བར་མཛད། །དབང་
དང་ཁྲོ་བོའི་ཚུལ་གྱིས་གཟིགས། །ཞལ་གསུམ་ཅུང་ཟད་བཞད་པ་སྟེ། །ཕྲག་་་
དོག་ཅན་གྱི་སེམས་ཅན་ཀུན། །མ་ལུས་པར་ནི་བྱིན་རླབས་མཛད། །ལས་ཀྱི་་
རིགས་དང་གཉིས་མེད་པའི། །བྱ་བ་ནན་ཏན་ཡེ་ཤེས་གྲུབ། །སྐུ་ནི་ཁྲོ་ཚུལ་
འགྱིང་བག་ཅན། །རྡོ་རྗེ་རྒྱ་གྲམ་གདན་ལ་བཞུགས། །དེ་སྟོན་པ་བྱང་ཆུབ་
སེམས་རྡོ་རྗེའི་གཡོན་ཕྱོགས་སུ་བཞུགས་སོ། །དེ་ལྟར་མདོར་བསྡུས་པའི་དོན་
གྲུབ་པའི་ཆ་ལུགས་ཕུན་སུམ་ཚོགས་པ་ཤེས་པར་བྱའོ། །ཞེ་སྡང་གཏི་མུག་འདོད་
ཆགས་དང་། །ཡིད་བཞིན་ནོར་བུ་དམ་ཚིག་སྟེ། །རིགས་ལྔར་གཏོགས་པ་འདི་
རྣམས་ཀྱིས། །འདོད་དང་གྲོལ་བར་རབ་བསྒྲུབས་པའོ། །ཞེས་བྱ་བའི་སྒྲ་་་
བཤད་པར་བྱ་སྟེ། ཇི་ལྟར་ཡིན་ན། ཞེ་སྡང་ཞེས་པ་ནི་བླ་ན་མེད་པའི་ཐུགས་
རྗེ་ཆེན་པོའི་ཞེ་སྡང་སྟེ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་མི་བསྐྱོད་པའི་སྐུ་ཕྱག་་
རྒྱའི་བདག་ཉིད་དོ། །གཞན་ཡང་དེས་ཕྱིའི་ཞེ་སྡང་གི་ངོ་བོ་རུ་དྲ་ལ་སོགས་པ་མ་
རུངས་པ་ཐམས་ཅད་འདུལ་བ་དང་མེད་པར་མཛད་པའོ། །དེ་ལྟར་ཞེ་སྡང་གི་་་
སྒྲའི་དོན་དུ་ཤེས་པར་བྱའོ། །དེ་ནས་གཏི་མུག་གི་བླ་ན་མེད་པའི་གཏི་མུག་གི་་་
སེམས་ཅན་མ་ལུས་པ་དོན་མཐར་མ་ཕྱིན་གྱི་བར་དུ་མི་གཏོང་བར་མཛད་དེ། དེ་


བསྟན་འགྱུར རྒྱུད ཡུ 
ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རྣམ་པར་སྣང་མཛད་ཀྱི་སྐུ་ཕྱག་རྒྱའི་བདག་་
ཉིད་དོ། །གཞན་ཡང་དེས་ཐུགས་རྗེ་ཆེན་པོའི་ཐུགས་བསྐྱེད་དེ། ཕྱིའི་་་
གཏི་མུག་གི་ངོ་བོ་ཚངས་པ་ལ་སོགས་པ་ལྷ་རྣམས་ལ་བྱིན་གྱིས་བརླབ་པ་དང་།
འདུལ་བར་མཛད་པའོ། །དེ་ལྟར་གཏི་མུག་གི་སྒྲའི་དོན་དུ་ཤེས་པར་བྱའོ། །
དེ་ནས་འདོད་ཆགས་ཞེས་པ་ནི་བླ་ན་མེད་པའི་འདོད་ཆགས་སེམས་ཅན་མ་ལུས་་
པར་སྲིད་པའི་རྒྱ་མཚོར་ལྷུང་བ་ལས་འབྱུང་བའི་ཕྱིར་རྟག་ཏུ་ཐུགས་བརྟན་པར་
་མཛད་པས་འདོད་ཆགས་ཞེས་བྱའོ། །གཞན་ཡང་འདོད་ཆགས་ཀྱི་དོན་ནི།
གསང་བའི་འདོད་ཆགས་སྟེ། ཐབས་དང་ཤེས་རབ་ཀྱི་རོལ་པ་མཛད་པས།
བདེ་བ་ཆེན་པོ་ཐོབ་པ་དེ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོ་སྣང་བ་མཐའ་ཡས་་
ཀྱི་སྐུ་ཕྱག་རྒྱའི་བདག་ཉིད་དོ། །གཞན་ཡང་དེས་ཐུགས་རྗེ་ཆེན་པོའི་ཐུགས་་་
བསྐྱེད་དེ། ཕྱིའི་འདོད་ཆགས་ཀྱི་ངོ་བོ་ལྷའི་བུ་ཀ་མ་དེ་བ་ཉོན་མོངས་པའི་འདོད་
ཆགས་གཞོམ་པའི་ཕྱིར་བྱིན་གྱིས་རློབ་པ་འདུལ་བར་མཛད་པའོ། །དེ་ལྟར་་་
འདོད་ཆགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་ཡིད་བཞིན་ནོར་བུ་ཞེས་པ་
ནི །་ བླ་ན་མེད་པའི་རིན་པོ་ཆེ་རིན་ཐང་དཔག་ཏུ་མེད་པའི་ཡེ་ཤེས་ཀྱི་རིན་པོ་་
ཆེ་ནི་ཐམས་ཅད་ཀྱི་གཙོ་བོ་ཡིན་ཏེ། ང་རྒྱལ་ཆེན་པོ་དེ་བཞིན་གཤེགས་པ་ཐམས་
ཅད་ཀྱི་ཡོན་ཏན་གྲུབ་པའི་ངོ་བོ་ཡིན་ཏེ། དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་
རིན་པོ་ཆེ་འབྱུང་ལྡན་གྱི་སྐུ་ཕྱག་རྒྱའི་བདག་ཉིད་དོ། །གཞན་ཡང་དེས་ཐུགས་རྗེ་
ཆེན་པོའི་ཐུགས་བསྐྱེད་དོ། །ཕྱིའི་ང་རྒྱལ་གྱི་ངོ་བོ་ལྷའི་དབང་པོ་བརྒྱ་བྱིན་ལ་་་
སོགས་པ་ང་རྒྱལ་ཅན་རྣམས་ཉོན་མོངས་པའི་ང་རྒྱལ་གཞོམ་པའི་ཕྱིར། བྱིན་་
གྱིས་བརླབ་པ་དང་འདུལ་བར་མཛད་དོ། །གཞན་ཡང་ཡིད་བཞིན་གྱི་ནོར་བུའི་
སྒྲ་བཤད་པར་བྱ་སྟེ། ཇི་ལྟར་རིན་པོ་ཆེ་ཐམས་ཅད་ཀྱི་རྒྱལ་པོ་ཡིད་བཞིན་གྱི་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ནོར་བུ་དེ་རྙེད་པའི་དུས་སུ། སེམས་ལ་ཅི་བསམས་པའི་དོན་འགྲུབ་པར་འགྱུར་
རོ༑ །ཇི་ལྟར་ཡིད་བཞིན་གྱི་ནོར་བུ་རིན་པོ་ཆེ་རིན་པོ་ཆེ་ཐམས་ཅད་རྒྱལ་པོ་་་་
དང་འདྲ་བར་དེ་བཞིན་དུ། ཡེ་ཤེས་ཐམས་ཅད་ཀྱི་གཙོ་བོ་མཉམ་པ་ཉིད་ཀྱི་ཡེ་་
ཤེས་ཡིན་ཏེ། དེ་གྲུབ་པའི་དུས་སུ་སྒྲུབ་པ་པོ་སེམས་ལ་ཇི་ལྟར་བསམས་པ་བཞིན་
དུ་ཐམས་ཅད་འགྲུབ་པར་འགྱུར་རོ། །དེ་ལྟར་ཡིད་བཞིན་གྱི་ནོར་བུ་རིན་པོ་ཆེའི་
སྒྲའི་དོན་དུ་ཤེས་པར་བྱའོ། །དེ་ནས་དམ་ཚིག་ཞེས་པ་ནི། བླ་ན་མེད་པ་་་་
ཐུགས་རྗེ་ཆེན་པོའི་དམ་ཚིག་ཡིན་ནོ། །གཞན་ཡང་སེམས་ཅན་ཐམས་ཅད་ཉོན་
མོངས་པའི་འདམ་ལས་དབྱུང་བའི་ཐབས་ལ་དམ་ཚིག་ཞེས་གསུངས་སོ། །གཞན་
ཡང་དམ་ཚིག་ཞེས་བྱ་བ་ནི། དེ་བཞིན་གཤེགས་པ་ཐམས་ཅད་ཀྱིས་ཉིད་ཉིད་ཀྱི་
ཤེས་རབ་ལྷ་མོ་དང་རོལ་པ་མཛད་དེ། གསང་བའི་དཀྱིལ་འཁོར་བསྐྱེད་པའི་་
དུས་སུ་ཐུགས་བདེ་བ་ཆེན་པོར་གྱུར་པ་ལ་དམ་ཚིག་ཅེས་བྱ་སྟེ། དེ་བྱ་བ་ནན་་
ཏན་གྱི་ཡེ་ཤེས་ཀྱི་ངོ་བོ་དོན་ཡོད་གྲུབ་པའི་སྐུའི་ཕྱག་རྒྱ་བདག་ཉིད་དོ། །དེ་་
ཐུགས་རྗེ་ཆེན་པོའི་ཐུགས་བསྐྱེད་དེ། ཕྲག་དོག་གི་ངོ་བོ་ལྷ་མ་ཡིན་དང་ཀླུ་ལ་
སོགས་པ་མ་རུངས་པ་ཐམས་ཅད་ཀྱི་ཕྲག་དོག་གཞོམ་པའི་ཕྱིར་བྱིན་གྱིས་བརླབས་
པ་དང་འདུལ་བར་མཛད་པའོ། །དེ་ལྟར་དམ་ཚིག་གི་སྒྲའི་དོན་དུ་ཤེས་པར་བྱའོ།
དེ་ནས་རིགས་ལྔར་གཏོགས་པ་འདི་རྣམས་ཀྱི་ཞེས་པ་ནི། མདུན་དུ་སྨོས་པའི་མི་་
བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་རྣམས་ཀྱི་འབྲས་བུ་ཕུན་སུམ་་་
ཚོགས་པ་བཤད་པར་བྱ་སྟེ། སྒྲུབ་པ་པོས་རིགས་ལྔ་བསྒྲུབ་པར་བྱ་སྟེ། དེ་གྲུབ་
པའི་དུས་སུ་འབྲས་བུ་སྦྱིན་ཏེ་བཤད་པར་བྱའོ། །འདོད་དང་གྲོལ་བར་ཞེས་པ་་་་
སྒྲུབ་པ་པོ་སེམས་ལ་དངོས་གྲུབ་ཅི་འདོད་པ་གྲུབ་པར་བྱ་བ་སྟེ། བཅོམ་ལྡན་
འདས་ཀྱིས་སེམས་ཅན་ཐམས་ཅད་ཀྱི་དོན་ཐུགས་རྗེ་ཆེན་པོ་རྟག་ཏུ་མཛད་པ་ནི་་་


འདོད་པའི་དོན་ཡིན་ནོ། །གཞན་ཡང་བཤད་པར་བྱ་སྟེ། འདོད་པ་དམ་ཚིག་
ཏུ་གསུངས་ཏེ། །ཆོས་ཀྱི་འདོད་པའི་ཡིད་དུ་འོང་། །དེ་ཡི་ཆོས་སུ་བསྒྲུབ་པ་ནི། །
རྗེས་སུ་ཆགས་པར་འདི་གསུངས་སོ། །དེ་ལྟར་འདོད་པའི་སྒྲའི་དོན་དུ་ཤེས་པར་
བྱའོ༑ །དེ་ནས་གྲོལ་བ་ནི་སེམས་ཅན་ཉོན་མོངས་པ་ལྔའི་བཅིང་བ་བཅིངས་པ་
མ་ལུས་པ་ཀུན། བསྐལ་པ་གྲངས་མེད་པའི་བར་དུ་འཁོར་བར་འཁོར་ཞིང་།
ཉམ་ཐག་པ་དང་དུབ་པ་རྣམས་ཀྱིས་རིགས་རྣམ་པ་ལྔ་གྲུབ་པའི་དུས་སུ་ཉོན་མོངས་
པའི་ཆིང་པས་བཅིངས་པ་ལ་གྲོལ་བར་འགྱུར་ཏེ། དེའི་འོག་ཏུ་ཕྱག་རྒྱ་ཆེན་པོ་ཡེ་
ཤེས་ཀྱི་འབྲས་བུ་ཆོས་ཀྱི་དབྱིངས་ཀྱི་ངོ་བོའི་བདག་ཉིད་དུ་འགྲུབ་པར་འགྱུར་རོ། །
བཤད་པར་བྱ་སྟེ། ཕྱིར་མི་འོང་བ་བདེ་བ་ཆེན་པོ་ལ་གྲོལ་བ་ཞེས་བྱའོ། །བཤད་་
པར་བྱ་སྟེ། དངོས་གྲུབ་ཐམས་ཅད་ཀྱི་བདག་ཉིད་ནི་བདེ་བའོ། །ཐུགས་རྗེ་ཆེན་པོ་
འགྲོ་བའི་དོན་རྟག་ཏུ་མཛད་པས་ཆེན་པོའོ། །དེ་ལྟར་མདོར་བསྡུས་པ་གྲུབ་པའི་་་
ཕྱིར་གྲོལ་བ་ཡིན་ཏེ། དེ་ལྟར་གྲོལ་བའི་སྒྲའི་དོན་དུ་ཤེས་པར་བྱའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་འཛིན་
རྗེས་སུ་ཆགས་པར་བྱེད་པའི་དམ་ཚིག་ཅེས་བྱ་བའི་ཏིང་ངེ་འཛིན་ལ་སྙོམས་པར་་་
ཞུགས་ཏེ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་
མདུན་དུ་ཐལ་བའི་འོག་ནས་འབྱུང་བའི་དོན་སྟོན་པའོ། །བཅོམ་ལྡན་འདས་་་
ཞེས་པ་ནི། དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་ནི་མདུན་དུ་
བཤད་པ་དང་མཐུན་ནོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི་མི་
བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་རྡོ་རྗེ་འཛིན་ཞེས་པ་ནི། དེ་
བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔའི་རྡོ་རྗེའི་ངོ་བོ་རྣམས་དབྱེར་མེད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པ་གཅིག་པའི་བདག་ཉིད་སྐུ་ཕྱག་རྒྱ་འཛིན་པས་དེའི་ཕྱིར་དེ་བཞིན་གཤེགས་པ་རྡོ་
རྗེ་མི་བསྐྱོད་པར་གསུངས་སོ། །དེ་ནས་རྗེས་སུ་ཆགས་པའི་ཞེས་པ་ནི། ལྷ་་
མོ་མཱ་མ་ཀཱི་ཉིད་ཀྱི་གསང་བའི་རོལ་པ་ཆེན་པོ་འདོད་ཆགས་ཆེན་པོ་ཞེས་བྱ་བའི་་་་
འདོད་ཆགས་ཀྱིས། རྡོ་རྗེ་མི་བསྐྱོད་པ་ཉིད་རྡོ་རྗེའི་མཆོད་པ་མཛད་པས་མཉེས་
པར་འགྱུར་བས། དེའི་ཕྱིར་རྗེས་སུ་ཆགས་པའི་སྒྲའི་དོན་དུ་ཤེས་པར་བྱའོ།
དེ་ནས་དམ་ཚིག་ཞེས་པ་ནི། དམ་ཚིག་ངོ་བོ་མཱ་མ་ཀཱི་མི་བསྐྱོད་པ་རྡོ་རྗེ་འཛིན་རྡོ་
རྗེ་མཆོད་པའི་སྤྱོད་པས་མཉེས་པར་བྱེད་མཁན་དེ་དམ་ཚིག་གི་སྒྲའི་དོན་དུ་ཤེས་་
པར་བྱའོ། །དེ་ནས་ཏིང་ངེ་འཛིན་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེས་་
ཏིང་ངེ་འཛིན་མཛད་པ་དེའི་དུས་སུ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་
སེམས་དཔའི་གནས་ནས་འོད་ཟེར་གྱི་དྲ་བ་གྲངས་མེད་པར་སྤྲོ་བར་མཛད་དེ།
ནམ་མཁའི་དབྱིངས་ཇི་སྙེད་མ་ལུས་པ་ན་གནས་པའི་སེམས་ཅན་མ་ལུས་པ་ཐམས་
ཅད་བྱིན་གྱིས་བརླབ་པར་མཛད་དེ། བྱིན་གྱིས་རླབས་མ་ཐག་ཏུ་སྤྲོ་བའི་གནས་
ནས་བསླར་འདུ་བར་མཛད་དོ། །དེའི་འོག་ཏུ་གོང་བུ་ལྟ་བུར་གྱུར་པར་མཛད་དེ།
ཡེ་ཤེས་ཀྱི་གོང་བུ་དེ་ལས་ཡིག་འབྲུ་མཾ་གྱི་ངོ་བོར་གྱུར་ཏེ། ཡེ་ཤེས་ཀྱི་ཡིག་འབྲུ་དེ་
ལས་མདུན་དུ་སྨོས་པའི་ཚུལ་དུ་མཱ་མ་ཀཱི འི་ཕྱག་རྒྱ་གྲངས་མེད་པ་སྤྲིན་བཞིན་དུ་སྤྲོ་
བར་མཛད་དེ། འཇིག་རྟེན་གྱི་ཁམས་སེམས་ཅན་ཐམས་ཅད་བྱིན་གྱིས་བརླབས་
པར་མཛད་དེ། བྱིན་གྱིས་བརླབས་མ་ཐག་ཏུ་བསླར་བསྡུ་བར་མཛད་དོ། །དེ་
ལྟར་ཏིང་ངེ་འཛིན་སྒྲའི་དོན་དུ་ཤེས་པར་བྱའོ། །སྙོམས་པར་ཞུགས་ཏེ་ཞེས་པ་ནི།
སྟོན་པ་བྱང་ཆུབ་སེམས་རྡོ་རྗེས་ཐུགས་རྩེ་གཅིག་ཏུ་ཞུགས་པར་གྱུར་ཏོ། །དེ་ལྟར་
སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །རྡོ་རྗེ་འཛིན་ཐམས་ཅད་ཀྱི་
བཙུན་མོའི་མཆོག་ནི། ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །


ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། རྡོ་རྗེ་འཛིན་ཐམས་ཅད་་
ཞེས་པ་ནི། མི་བསྐྱོད་པ་ལ་སོགས་པ་རྣམ་པ་ལྔའི་ཡེ་ཤེས་རྣམ་པ་ལྔ་གཅིག་པ་མི་
ཕྱེད་པའི་ངོ་བོ་རྡོ་རྗེ་མི་བསྐྱོད་པ་ལ་བྱའོ། །གཞན་ཡང་བཤད་པར་བྱ་སྟེ། རྡོ་
རྗེའི་རིགས་ཇི་སྙེད་ཕྱུང་བ། ཕྱག་ན་རྡོ་རྗེ་དང་། ཁྲོ་བོའི་རྒྱལ་པོ་གཞན་གྱིས་
མི་ཐུབ་པ་ལ་སོགས་པ་ལ་རྡོ་རྗེ་འཛིན་ཐམས་ཅད་ཞེས་བྱའོ། །དེ་ནས་བཙུན་་་་
མོའི་མཆོག་ཞེས་པ་ནི། མདུན་དུ་སྨོས་པའི་རྡོ་རྗེ་འཛིན་ཐམས་ཅད་ནི་བཙུན་་་་་
མོའི་མཆོག་གཙོར་སྨོས་པའི་ཤེས་རབ་ལྷ་མོ་ཡིན་ནོ། །གཞན་ཡང་བཤད་པར་བྱ་
སྟེ༑ སྟོན་པ་བྱང་ཆུབ་སེམས་རྡོ་རྗེའི་བཙུན་མོ་དེ་ནི་དཀྱིལ་འཁོར་གྱི་ལྷ་ཐམས་
ཅད་བསྐྱེད་པའི་ཡུམ་དུ་གསུངས་སོ།། །།
གཞན་ཡང་འཕགས་པ་ཡེ་ཤེས་ཞབས་ཀྱིས་བཤད་པའི་སྒྲ་འདིར་དྲངས་པ།
ཕྱག་ན་རྡོ་རྗེ་དང་ཁྲོ་བོའི་རྒྱལ་པོ་གཞན་གྱིས་མི་ཐུབ་པ་ལ་སོགས་པ་རྡོ་རྗེའི་རིགས་
ཐམས་ཅད་ཀྱི་ཤེས་རབ་ལྷ་མོ་རྣམས་དོན་དམ་པར་མཱ་མ་ཀཱིའི་ངོ་བོར་དབྱེར་མི་་
ཕྱེད་པར་གསུངས་སོ། །དེ་ལྟར་རྡོ་རྗེ་འཛིན་ཐམས་ཅད་ཀྱི་བཙུན་མོའི་མཆོག་གི་
སྒྲའི་དོན་དུ་ཤེས་པར་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི།
མདུན་དུ་སྨོས་པའི་ཚུལ་དུ་སྟོན་པ་བྱང་ཆུབ་སེམས་རྡོ་རྗེའི་སྐུ་དང་གསུང་དང་་
ཐུགས་གསུམ་རྡོ་རྗེར་གཅིག་པའི་ངོ་བོར་གསུངས་སོ། །དེ་ཉིད་ཀྱི་སྐུ་དང་གསུང་
དང་ཐུགས་གསུམ་ནི་མཱ་མ་ཀཱིའི་སྐུ་ཕྱག་རྒྱའི་ངོ་བོ་ཡིན་ནོ། །རྡོ་རྗེ་ཞེས་བྱ་བ་ནི་
བདེ་སྟེ་བཤད་མི་དགོས་སོ། །དེ་ནས་ཕྱུང་ངོ་ཞེས་བྱ་བ་ནི་མདུན་དུ་སྨོས་པའི་སྐུ་
དང་གསུང་དང་ཐུགས་གསུམ་གྱི་ངོ་བོ་མཱ་མ་ཀཱིའི་སྐུ་ཕྱག་རྒྱ་དང་། གཞན་ཡང་་
མཱ་མ་ཀཱིའི་༔ གསང་བའི་མཚན་ཕྱུང་ནས། སྟོན་པ་བྱང་ཆུབ་སེམས་རྡོ་རྗེས་་
ཐུགས་བདེ་བར་ཞུགས་པ་ཡིན་ནོ། །དེ་ལྟར་ཕྱུང་བའི་སྒྲའི་དོན་དུ་ཤེས་པར་བྱའོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དྭེ་ཥ་ར་ཏི་དེའི་དོན་ནི་བདེ་སྟེ་བཤད་མི་དགོས་སོ། །དེ་ནས་དེ་གསུངས་མ་་་
ཐག་ཏུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་
ཐུགས་རིག་པའི་སྐྱེས་བུ་དེ་ཉིད། ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་་
ཡིན་ན། དེ་ནས་ཞེས་པ་ནི། མདུན་དུ་བཤད་པའི་འོག་ནས་འབྱུང་བའི་མགོ་
འདྲེན་པའོ། །།དེ་ནས་གསུངས་མ་ཐག་ཏུ་ཞེས་པ་ནི། མཱ་མ་ཀཱིའི་སྐུ་ཕྱག་རྒྱར་
གསུངས་སོ། །བཅོམ་ལྡན་འདས་ཞེས་པ་ནི། མདུན་དུ་བཤད་པ་དེ་བཞིན་དུ་
འདིར་སྦྱར་རོ། །དེ་བཞིན་གཤེགས་པ་ཐམས་ཅད་ཞེས་པ་ནི། མདུན་དུ་སྨོས་
པ་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་སྐུ་དང་གསུང་དང་་
ཐུགས་རིག་པའི་སྐྱེས་བུ་དེ་ཉིད་ཞེས་པ་ནི། སྐུ་དང་གསུང་དང་ཐུགས་རྡོ་རྗེའི་ངོ་
བོ་མཱ་མ་ཀཱིའི་སྐུ་ཕྱག་རྒྱ་དེ་བཞིན་གཤེགས་པ་རྡོ་རྗེ་མི་བསྐྱོད་པ་དང་གཉིས་སུ་མེད་
པའི་བདག་ཉིད་དུ་གསུངས་སོ། །བཤད་པར་བྱ་སྟེ། རིག་པའི་སྐྱེས་བུ་ནི།
རིག་པ་ནི་ལྷ་མོ་མཱ་མ་ཀཱི་ལ་བྱའོ། །སྐྱེས་བུ་ནི་རྡོ་རྗེ་མི་བསྐྱོད་པ་ལ་བྱའོ། །དེ་
ཉིད་སོ་སོར་འཁྱུད་པའི་ཚུལ་དུ་གསང་བའི་རོལ་པ་མཛད་ཅིང་གནས་པའོ། །དེ་
ལྟར་རིག་པའི་སྐྱེས་བུའི་སྒྲའི་དོན་དུ་ཤེས་པར་བྱའོ། །བུད་མེད་ཀྱི་གཟུགས་་
འཛིན་པར་གྱུར་ཏེ། ཤར་གྱི་ཕྱོགས་ཀྱི་གྲྭར་བཞུགས་སོ། །ཞེས་བྱ་བའི་སྒྲ་་
བཤད་པར་བྱ་སྟེ། ཇི་ལྟར་ཡིན་ན། བུད་མེད་ཀྱི་གཟུགས་འཛིན་པར་གྱུར་ཏེ་
ཞེས་པ་ནི། མེ་ལོང་ལྟ་བུའི་ཡེ་ཤེས་བུད་མེད་ཀྱི་གཟུགས་ནུ་མ་དང་བྷ་ག་དང་་་
ལྡན་པ་མཱ་མ་ཀཱི་ལ་བྱ་སྟེ། དེ་ལྟར་བུད་མེད་ཀྱི་གཟུགས་ཀྱི་ཚུལ་གྱི་མཱ་མ་ཀཱི་གཙོ་
བོའི་ངོ་བོའི་བདག་ཉིད་དེས་རྡོ་རྗེ་མི་བསྐྱོད་པ་པང་པར་འཁྱུད་པའི་ཚུལ་དུ་དབང་
པོ་གཉིས་མཉམ་པར་སྦྱར་ཏེ། སོ་སོར་འདོད་ཆགས་བསྐྱེད་པའི་ཕྱིར་སྒྲོས་ཙུམ་་
པ་ན་མཛད་པའོ། །ཚུལ་དེ་ལྟར་བུད་མེད་ཀྱི་གཟུགས་འཛིན་པའི་སྒྲའི་དོན་དུ་་


ཤེས་པར་བྱའོ། །དེ་ནས་ཤར་ཕྱོགས་ཀྱི་གྲྭར་བཞུགས་སོ། །ཞེས་པ་ནི། བདེ་
སྟེ་བཤད་མི་དགོས་སོ། །དེ་ནས་གཞན་ཡང་ཞེ་སྡང་དགའ་མའི་སྐུ་མདོག་དང་་
ཞལ་དང་། ཕྱག་མཚན་དང་རྒྱན་རྣམས་བསྟན་པར་བྱ་སྟེ། གཡས་དང་པོ་་
རྡོ་རྗེ་རྩེ་ལྔ་པ་འཛིན། ཡང་ན་ཨུཏྤ་ལ་མཐིང་ཀ་ཡང་མི་འགལ་ལོ། །ཕྱག་་་
གཡོན་དང་པོས་རྡོ་རྗེ་མི་བསྐྱོད་པ་འཁྱུད་དོ། །ཕྱི་མ་སྐུ་མདོག་དང་ཞལ་དང་།
ཕྱག་དང་ཕྱག་མཚན་དང་རྒྱན་རྣམས་ནི། མི་བསྐྱོད་པ་ཇི་བཞིན་དུ་མཐུན་་་་
པར་ཤེས་པར་བྱའོ།
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་རྗེས་སུ་ཆགས་་
པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བའི་སྒྲའི་
དོན་དུ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་
ཐལ་བའི་འོག་ནས་འབྱུང་བའི་མགོ་འདྲེན་པའོ། །བཅོམ་ལྡན་འདས་ཞེས་པ་ནི།
དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་མདུན་དུ་བཤད་པ་དང་་
མཐུན་པར་སྦྱར་རོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི་མདུན་་
དུ་སྨོས་པའི་མི་བསྐྱོད་པ་ལ་སོགས་པ་ལ་རྣམ་པ་ལྔ་ལ་བྱའོ། །གཞན་ཡང་དེ་་་
བཞིན་གཤེགས་པ་ཐམས་ཅད་ཞེས་པ་ནི། སྐུ་རྡོ་རྗེ་རྣམ་པར་སྣང་མཛད་ཀྱི་་་
རིགས་ཅི་སྙེད་ཡོད་པ་རྣམས། དོན་དམ་པར་རྣམ་པར་སྣང་མཛད་ཀྱི་སྐུ་ཕྱག་་
རྒྱའི་ངོ་བོར་གཅིག་པར་གནས་པར་གསུངས་སོ། །དེ་ནས་རྗེས་སུ་ཆགས་པ་་་་
ཞེས་པ་ནི། ལྷ་མོ་ཅན་ནི་ཉིད་ཀྱི་གསང་བའི་རོལ་པ་འདོད་ཆགས་ཆེན་པོ་དེས།
དེ་བཞིན་གཤེགས་པ་རྣམ་པར་སྣང་མཛད་ལ་འདོད་ཆགས་ཀྱི་མཆོད་པ་བྱས་པས་
མཉེས་པར་མཛད་དེ། དེའི་ཕྱིར་རྗེས་སུ་ཆགས་པ་ཞེས་བྱའོ། །དེ་ནས་རྡོ་རྗེ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་རྒྱ་འགྲེལ་པ། 
ཞེས་པ་ནི། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྤྱན་གྱི་ལྷ་མོ་ལ་བྱའོ། །ཞེས་་
བྱ་བའི་ཏིང་ངེ་འཛིན་གྱི་དོན་ནི། སྟོན་པ་བྱང་ཆུབ་སེམས་རྡོ་རྗེས་ཏིང་ངེ་འཛིན་
མཛད་པའི་དུས་སུ་ཡེ་ཤེས་སེམས་དཔའི་གནས་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་་
ངོ་བོ་འོད་ཟེར་གྱི་དྲ་བ་གྲངས་མེད་པར་སྤྲོ་བར་མཛད་པས། ནམ་མཁའི་་་
དབྱིངས་ཐམས་ཅད་ན་གནས་པའི་སེམས་ཅན་ཐམས་ཅད་བྱིན་གྱི་རླབས་པར་་་
མཛད་དེ། བྱིན་གྱིས་བརླབས་མ་ཐག་ཏུ་སྤྲོས་པའི་གནས་སུ་སླར་བསྡུ་བར་་་
མཛད་དེ། གོང་བུ་ལྟ་བུར་གྱུར་པར་མཛད་དོ། །དེའི་འོག་ཏུ་ཡེ་ཤེས་ཀྱི་གོང་
བུ་ལས་ཡིག་འབྲུ་ལམ་གྱི་ངོ་བོར་གྱུར་པར་མཛད་དེ། ཡེ་ཤེས་ཀྱི་ཡིག་འབྲུ་དེ་་་་
ལས་མདུན་དུ་སྨོས་པའི་ཚུལ་དུ་སངས་རྒྱས་སྤྱན་གྱི་སྐུ་གྲངས་མེད་པ་སྤྲིན་བཞིན་དུ་
སྤྲོ་བར་མཛད་དེ། འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་་
ཐམས་ཅད་བྱིན་གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་སྤྲོ་་་་་
བའི་གནས་སུ་སླར་བསྡུ་བར་མཛད་དོ། །ཚུལ་དེ་ལྟར་ཞེས་བྱ་བའི་ཏིང་ངེ་འཛིན་
གྱི་སྒྲའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ནས། ཞེས་པ་ནི།
སྟོན་པ་བྱང་ཆུབ་སེམས་རྡོ་རྗེས་ཐུགས་རྩེ་གཅིག་པར་བཞུགས་པར་གྱུར་པས།
དེ་ལྟར་སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །དེ་བཞིན་གཤེགས་
པ་ཐམས་ཅད་ཀྱི་བཙུན་མོའི་མཆོག་འདི་ཉིད་སྐུ་དང་གསུང་དང་ཐུགས་རྡོ་རྗེ་ལས་
ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་བཞིན་་་་
གཤེགས་པ་ཐམས་ཅད་ཞེས་པ་ནི། མདུན་དུ་སྨོས་པའི་རྣམ་པ་ལྔའི་ཡེ་ཤེས་རྣམ་
པ་ལྔའི་ངོ་བོ་རྣམ་པར་སྣང་མཛད་ལ་བྱའོ། །དེ་ནས་བཙུན་མོའི་མཆོག་ཞེས་པ་ནི།
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་ངོ་བོ་༔ སྐུའི་རིགས་རྣམ་
པར་སྣང་མཛད་ཀྱི་བཙུན་མོའི་མཆོག་གཙོ་མོ་ཤེས་རབ་ལྷ་མོ་སངས་རྒྱས་སྤྱན་ལ་་་


བྱའོ༑ །གཞན་ཡང་འཕགས་པ་ཡེ་ཤེས་ཞབས་ཀྱིས་བཤད་པའི་སྒྲ་འདིར་དྲངས་
པ༑ སའི་སྙིང་པོ་དང་ཁྲོ་བོའི་རྒྱལ་པོ་ཡ་མནྟ་ཀ་ལ་སོགས་པ་སྐུའི་རིགས་ཐམས་་
ཅད་ཀྱི་ཤེས་རབ་ལྷ་མོ་རྣམས་དོན་དམ་པར་སངས་རྒྱས་སྤྱན་གྱི་ངོ་བོ་ཡིན་པར་་་
གསུངས་སོ། །ཚུལ་དེ་ལྟར་དེ་བཞིན་གཤེགས་པ་ཐམས་ཅད་ཀྱི་བཙུན་མོའི་་་
མཆོག་གི་སྒྲའི་དོན་དུ་ཤེས་པར་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་
ཞེས་པ་ནི། མདུན་དུ་སྨོས་པའི་ཚུལ་དུ་བྱང་ཆུབ་སེམས་རྡོ་རྗེའི་སྐུ་དང་གསུང་
དང་ཐུགས་གསུམ་གཅིག་པའི་ངོ་བོ་ཡིན་ཏེ། དེ་ལྟར་ཉིད་ཀྱི་སྐུ་དང་གསུང་དང་
ཐུགས་གསུམ་ནི། སྐུ་དང་གསུང་དང་ཐུགས་གསུམ་གྱི་ངོ་བོ་སངས་རྒྱས་སྤྱན་གྱི་
སྐུ་ཕྱག་རྒྱར་གསུངས་སོ། །དེ་ནས་རྡོ་རྗེ་ཞེས་བྱ་བའི་དོན་ནི་བདེ་སྟེ་བཤད་མི་་་
དགོས་སོ། །ལས་ཕྱུང་ངོ་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་
གསུམ་གྱི་ངོ་བོ་སངས་རྒྱས་སྤྱན་གྱི་གསང་བའི་མཚན་གྱི་སྔགས་དང་སྐུ་ཕྱག་རྒྱ་ཕྱུང་
སྟེ༑ དེའི་འོག་ཏུ་སྟོན་པ་བྱང་ཆུབ་སེམས་རྡོ་རྗེ་ཐུགས་བདེ་བས་བཞུགས་པ་་་་་
ཡིན་ཏེ། དེ་ལྟར་ཕྱུང་བའི་སྒྲའི་དོན་དུ་ཤེས་པར་བྱའོ། །མོ་ཧ་ར་ཏི་དེའི་དོན་
ནི་བདེ་སྟེ་བཤད་མི་དགོས་སོ། །དེ་ནས་དེ་ཕྱུང་མ་ཐག་ཏུ་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུ་དེ་
ཉིད་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་་
མདུན་དུ་ཐལ་བའི་འོག་ནས་འབྱུང་བའི་མགོ་འདྲེན་པའོ། །དེ་ཕྱུང་མ་ཐག་ཏུ་་་
ཞེས་པ་ནི་སངས་རྒྱས་སྤྱན་གྱི་སྐུ་ཕྱག་རྒྱར་གསུངས་སོ། །བཅོམ་ལྡན་འདས་ཞེས་
པ་ནི་མདུན་དུ་བཤད་པ་དེ་བཞིན་དུ་འདིར་སྦྱར་རོ། །དེ་བཞིན་གཤེགས་པ་་་་་
ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་སྐུ་་
དང་གསུང་དང་ཐུགས་ཀྱི་རིག་པའི་སྐྱེས་བུ་དེ་ཉིད་ཞེས་པ་ནི། སྐུ་དང་གསུང་་་
0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དང་ཐུགས་གསུམ་གྱི་ངོ་བོ་སངས་རྒྱས་སྤྱན་གྱི་སྐུ་ཕྱག་རྒྱ། དེ་བཞིན་གཤེགས་པ་
རྣམ་པར་སྣང་མཛད་དང་གཉིས་སུ་མེད་པར་གསུངས་སོ། །བཤད་པར་བྱ་སྟེ།
རིག་པའི་སྐྱེས་བུ་ནི་རིག་པ་ནི་ལྷ་མོ་སངས་རྒྱས་སྤྱན་ནོ། །སྐྱེས་བུ་ནི་རྣམ་པར་་
སྣང་མཛད་ལ་བྱའོ། །དེ་གཉིས་སོ་སོར་འཁྱུད་པའི་ཚུལ་དུ་གསང་བའི་རོལ་པ་་་
མཛད་ཅིང་གནས་པས་སོ། །དེ་ལྟར་རིག་པའི་སྐྱེས་བུའི་སྒྲའི་དོན་དུ་ཤེས་པར་་
བྱའོ༑ །དེ་ཉིད་བུད་མེད་ཀྱི་གཟུགས་འཛིན་པར་གྱུར་ཏེ། ལྷོ་ཕྱོགས་ཀྱི་གྲྭར་
བཞུགས་སོ། །ཞེས་བྱ་བའི་སྒྲ་བཤད་པར་བྱ་སྟེ། གང་ཡིན་ན། བུད་མེད་ཀྱི་
གཟུགས་འཛིན་པར་གྱུར་ཏེ་ཞེས་པ་ནི། ཆོས་ཀྱི་དབྱིངས་ཀྱི་ཡེ་ཤེས་ནུ་མ་དང་བྷ་
གར་ལྡན་པའི་བུད་མེད་ཀྱི་གཟུགས་སངས་རྒྱས་སྤྱན་གྱི་ངོ་བོར་གསུངས་སོ། །དེ་
ལྟར་བུད་མེད་ཀྱི་གཟུགས་སངས་རྒྱས་སྤྱན་གྱི་གཙོ་མོའི་ངོ་བོས་རྣམ་པར་སྣང་་
མཛད་པང་པར་འཁྱུད་པའི་ཐབས་ཀྱི་གསང་བའི་དབང་པོ་གཉིས་མཉམ་པར་སྦྱར་
ནས་སོ་སོར་འདོད་ཆགས་བསྐྱེད་པའི་ཕྱིར། སྒྲོས་ཀྱི་ཙུམ་པ་ན་མཛད་དོ།
ཚུལ་དེ་ལྟར་བུད་མེད་ཀྱི་གཟུགས་འཛིན་པའི་སྒྲའི་དོན་དུ་ཤེས་པར་བྱའོ། །དེ་
ནས་ལྷོ་ཕྱོགས་ཀྱི་གྲྭར་བཞུགས་སོ་ཞེས་པ་ནི་བདེ་སྟེ་བཤད་མི་དགོས་སོ། །དེ་་་
ནས་གཞན་ཡང་གཏི་མུག་དགའ་མའི་སྐུ་མདོག་དང་ཞལ་དང་། ཕྱག་དང་ཕྱག་
མཚན་དང་རྒྱན་རྣམས་བསྟན་པར་བྱ་སྟེ། ཕྱག་གཡས་དང་པོས་འཁོར་ལོ་རྩིབས་
བརྒྱད་བསྣམས། ཡང་ན་མེ་ཏོག་ཀུ་མུ་ཏ་ཡང་མི་འགལ་ལོ། །ཕྱག་གཡོན་དང་
པོས་རྣམ་པར་སྣང་མཛད་འཁྱུད། ཕྱི་མ་ཁ་དོག་དང་ཕྱག་དང་ཕྱག་མཚན་དང་
རྒྱན་རྣམས་རྣམ་པར་སྣང་མཛད་ཇི་ལྟ་བ་དེ་བཞིན་དུ་འདིར་སྦྱར་རོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་


འཛིན་ཐམས་ཅད་རྗེས་སུ་ཆགས་པར་བྱེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་་
སྙོམས་པར་ཞུགས་ཏེ། ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
དེ་ནས་ཞེས་པ་ནི། མདུན་དུ་ཐལ་བའི་འོག་ནས་འབྱུང་བའི་མགོ་འདྲེན་པའོ། །
བཅོམ་ལྡན་འདས་ཞེས་པ་ནི་དེ་བཞིན་གཤེགས་པ་རྣམ་པ་ལྔ་ལ་བྱའོ། །གཞན་་
ཡང་དེའི་དོན་མདུན་དུ་བཤད་པ་བཞིན་འདིར་སྦྱར་རོ། །དེ་ནས་དེ་བཞིན་་་་་
གཤེགས་པ་ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །
གཞན་ཡང་དེ་བཞིན་གཤེགས་པ་ཐམས་ཅད་ཞེས་པ་ནི། གསུངས་མ་ཐག་ཏུ་་
སྣང་བ་མཐའ་ཡས་ཀྱི་རིགས་ཇི་སྙེད་ཡོད་པའི་དེ་བཞིན་གཤེགས་པ་རྣམས་དོན་་
དམ་པར་སྣང་བ་མཐའ་ཡས་ཀྱི་སྐུ་ཕྱག་རྒྱའི་བདག་ཉིད་དུ་གཅིག་པའི་ངོ་བོར་་
གསུངས་སོ།། །།
དེ་ནས་འདོད་ཆགས་འཛིན་ཞེས་པ་ནི། འདོད་ཆགས་ཀྱི་བྱེ་བྲག་རྣམ་པ་
གཉིས་སུ་དབྱེ་སྟེ། བཤད་པར་བྱ་སྟེ། སེམས་ཅན་མ་ལུས་པ་ཐམས་ཅད་ཀྱི་་་
དོན་དུ་དུས་རྟག་ཏུ་ཐུགས་རྗེ་ཆེན་པོ་མཛད་པའི་ངོ་བོར་གསུངས་སོ། །གཞན་་་
ཡང་བླ་ན་མེད་པའི་འདོད་ཆགས་གསང་བའི་རོལ་པ་ཐབས་དང་ཤེས་རབ་གཉིས་
སུ་མེད་པར་མཛད་པ་ཐུགས་བདེ་བ་ཆེན་པོར་གྱུར་པའི་ངོ་བོས་སེམས་ཅན་གྱི་དོན་
མཛད་པར་ཐབས་དེ་འདོད་ཆགས་ཀྱི་ངོ་བོར་གསུངས་སོ། །དེ་ལྟར་འདོད་་་
ཆགས་ཀྱི་སྒྲའི་དོན་དུ་ཤེས་པར་བྱའོ། །འཛིན་པ་ནི་མདུན་དུ་སྨོས་པའི་འདོད་་་
ཆགས་དེ་ནི་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ཡིན་ནོ། །བཤད་
པར་བྱ་སྟེ། དེ་བཞིན་གཤེགས་པ་ཐམས་ཅད་ཇི་སྙེད་པ་ཐམས་ཅད་ཀྱི་འདོད་་་་་
ཆགས་ནི། པདྨའི་རིགས་སྣང་བ་མཐའ་ཡས་ཀྱི་སྐུ་ཕྱག་རྒྱའི་ངོ་བོས་འཛིན་པ་་་་
ཡིན་ནོ། །དེ་ལྟར་འདོད་ཆགས་འཛིན་པའི་སྒྲའི་དོན་དུ་ཤེས་པར་བྱའོ། །དེ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ནས་རྗེས་སུ་ཆགས་པ་ཞེས་པ་ནི་ལྷ་མོ་ན་བཟའ་དཀར་མོས་གསང་བའི་རོལ་པ་་་་་་
མཛད་པའི་འདོད་ཆགས་ཆེན་པོས་དེ་བཞིན་གཤེགས་པ་སྣང་བ་མཐའ་ཡས་འདོད་
ཆགས་ཀྱི་རྡོ་རྗེ་མཆོད་པ་མཛད་པས་མཉེས་པར་འགྱུར་རོ། །དེ་ལྟར་རྗེས་སུ་་་་་
ཆགས་པའི་སྒྲའི་དོན་དུ་ཤེས་པར་བྱའོ། །དེ་ནས་རྡོ་རྗེ་ཞེས་པ་ནི། སོ་སོར་་་་་
རྟོག་པའི་ཡེ་ཤེས་ཀྱི་ངོ་བོ་ན་བཟའ་དཀར་མོ་ལ་བྱའོ། །དེ་ནས་ཞེས་བྱ་བའི་ཏིང་
ངེ་འཛིན་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་ཏིང་ངེ་འཛིན་མཛད་པའི་
དུས་སུ། སོ་སོར་རྟོག་པའི་ཡེ་ཤེས་ཀྱི་ངོ་བོ་ཡེ་ཤེས་སེམས་དཔའི་གནས་ནས་ཡེ་་
ཤེས་ཀྱི་འོད་ཟེར་གྱི་དྲ་བ་གྲངས་མེད་པ་སྤྲོ་བར་མཛད་དེ། ནམ་མཁའི་དབྱིངས་
ན་གནས་པའི་སེམས་ཅན་ཐམས་ཅད་བྱིན་གྱིས་བརླབས་པར་མཛད་དེ། བྱིན་་་
གྱིས་བརླབ་མ་ཐག་ཏུ་སྤྲོ་བའི་གནས་སུ་བསླར་བསྡུ་བར་མཛད་དོ། །དེའི་འོག་
ཏུ་གོང་བུ་ལྟ་བུར་གྱུར་པར་མཛད་དོ། །ཡེ་ཤེས་ཀྱི་གོང་བུ་ལས་ཡིག་འབྲུ་བཾ་གི་ངོ་
བོར་གྱུར་ཏེ། ཡེ་ཤེས་ཀྱི་ཡིག་འབྲུ་དེ་ལས་མདུན་དུ་སྨོས་པའི་ཚུལ་དུ་ན་བཟའ་་
དཀར་མོའི་སྐུ་གྲངས་མེད་པ་སྤྲིན་བཞིན་དུ་སྤྲོ་བར་མཛད་དེ། དེས་འཇིག་རྟེན་
གྱི་ཁམས་ཐམས་ཅད་ན་གནས་པའི་སེམས་ཅན་ཐམས་ཅད་བྱིན་གྱིས་རླབས་པར་་
མཛད་དེ། བྱིན་གྱིས་བརླབས་མ་ཐག་ཏུ་སྤྲོ་བའི་གནས་སུ་སླར་ཡང་བསྡུ་བར་་་་
མཛད་དོ། །ཚུལ་དེ་ལྟར་ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །དེ་་་་
ནས་སྙོམས་པར་ཞུགས་ཏེ་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་ཐུགས་རྩེ་
གཅིག་པས་སྙོམས་པར་ཞུགས་པར་གྱུར་པས། དེ་ལྟར་སྙོམས་པར་ཞུགས་པའི་་་
སྒྲའི་དོན་དུ་ཤེས་པར་བྱའོ། །དེ་བཞིན་གཤེགས་པ་ཐམས་ཅད་ཀྱི་འདོད་ཆགས་
འཛིན་པ་བཙུན་མོའི་མཆོག་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་
ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་་་


ཐམས་ཅད་ནི། མདུན་དུ་སྨོས་པའི་དེ་བཞིན་གཤེགས་པ་རྣམ་པ་ལྔའི་ཡེ་ཤེས་ངོ་་་
བོས་སྣང་བ་མཐའ་ཡས་ལ་བྱའོ། །འདོད་ཆགས་འཛིན་པ་ནི་མདུན་དུ་སྨོས་པའི་་་
ཚུལ་གྱི་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ནི། སྣང་བ་མཐའ་ཡས་
ཀྱི་སྐུ་ཕྱག་རྒྱ་འཛིན་པར་གསུངས་སོ། །དེ་ལྟར་འདོད་ཆགས་འཛིན་པ་སྒྲའི་དོན་དུ་
ཤེས་པར་བྱའོ། །དེ་ནས་བཙུན་མོའི་མཆོག་ཞེས་པ་ནི་མདུན་དུ་སྨོས་པའི་དེ་་་་་
བཞིན་གཤེགས་པ་ཐམས་ཅད་པདྨའི་རིགས་སྣང་བ་མཐའ་ཡས་ཀྱི་ངོ་བོ་བཙུན་མོ་
མཆོག་གཙོ་མོ་ཤེས་རབ་ལྷ་མོ་ན་བཟའ་དཀར་མོར་གསུངས་སོ།། །།
གཞན་ཡང་འཕགས་པ་ཡེ་ཤེས་ཞབས་ཀྱིས་བཤད་པའི་སྒྲ་འདིར་དྲངས་པ།
འཕགས་པ་སྤྱན་རས་གཟིགས་དབང་ཕྱུག་དང་། ཁྲོ་བོའི་རྒྱལ་པོ་པདྨནྟ་ཀ་ལ་་
སོགས་པ་པདྨའི་རིགས་ཐམས་ཅད་ཀྱི་ཤེས་རབ་ལྷ་མོ་ཇི་སྙེད་ཡོད་པ་རྣམས་དོན་་
དམ་པར་གཅིག་པའི་ངོ་བོར་ན་བཟའ་དཀར་མོར་གསུངས་སོ། །དེ་ལྟར་དེ་་་
བཞིན་གཤེགས་པ་ཐམས་ཅད་ཀྱི་བཙུན་མོ་མཆོག་གི་སྒྲའི་དོན་དུ་ཤེས་པར་བྱའོ། །
དེ་ནས་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། མདུན་དུ་སྨོས་པའི་ཚུལ་གྱི་
སྟོན་པ་བྱང་ཆུབ་སེམས་རྡོ་རྗེའི་སྐུ་དང་གསུང་དང་ཐུགས་གསུམ་གཅིག་པའི་ངོ་བོ་
ཡིན་ཏེ། དེ་ལྟར་སྐུ་དང་གསུང་དང་ཐུགས་གསུམ་ནི་སྐུ་དང་གསུང་དང་ཐུགས་
གསུམ་མི་ཕྱེད་པའི་ངོ་བོ་ན་བཟའ་དཀར་མོའི་སྐུ་ཕྱག་རྒྱར་གསུངས་སོ། །དེ་ནས་
རྡོ་རྗེ་ཞེས་པ་ནི་བདེ་སྟེ་བཤད་མི་དགོས་སོ། །དེ་ནས་ཕྱུང་ཞེས་པ་ནི་མདུན་དུ་་
སྨོས་པའི་སྐུ་དང་གསུང་དང་ཐུགས་གསུམ་གྱི་ངོ་བོ་ན་བཟའ་དཀར་མོའི་སྐུ་ཕྱག་རྒྱ་
དང་གསང་བའི་མཚན་ཕྱུང་ནས། སྟོན་པ་བྱང་ཆུབ་སེམས་རྡོ་རྗེ་ཐུགས་བདེ་་་
བར་བཞུགས་པའོ། །དེ་ལྟར་ཕྱུང་བའི་སྒྲའི་དོན་དུ་ཤེས་པར་བྱའོ། །རཱ་ག་ར་
ཏི༑ དེའི་དོན་བདེ་སྟེ་བཤད་མི་དགོས་སོ། །དེ་ནས་ཕྱུང་མ་ཐག་ཏུ་བཅོམ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རིགས་
པའི་སྐྱེས་བུ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་
པ་ནི་མདུན་དུ་སྨོས་པའི་འོག་ནས་འབྱུང་བའི་དོན་སྟོན་པའོ། །དེ་ཕྱུང་མ་ཐག་་
ཏུ་ཞེས་པ་ནི་ན་བཟའ་དཀར་མོའི་སྐུ་ཕྱག་རྒྱར་གསུངས་སོ། །བཅོམ་ལྡན་འདས་
ཞེས་པ་ནི་མདུན་དུ་བཤད་པ་དེ་བཞིན་དུ་འདིར་སྦྱར་རོ། །དེ་ནས་དེ་བཞིན་་་
གཤེགས་པ་ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །
དེ་ནས་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུ་ཞེས་པ་ནི། སྐུ་དང་གསུང་
དང་ཐུགས་རྡོ་རྗེའི་ངོ་བོ་ན་བཟའ་དཀར་མོའི་སྐུའི་ཕྱག་རྒྱ། སྣང་བ་མཐའ་ཡས་
དང་གཉིས་སུ་མེད་པའི་བདག་ཉིད་དུ་གསུངས་སོ། །བཤད་པར་བྱ་སྟེ། རིག་
པ་ནི་ན་བཟའ་དཀར་མོའོ། །སྐྱེས་བུ་ནི་སྣང་བ་མཐའ་ཡས་ལ་བྱའོ། །དེ་
གཉིས་སོ་སོར་འཁྱུད་པའི་ཚུལ་དུ་གསང་བའི་རོལ་པ་མཛད་ཅིང་གནས་སོ། །
ཚུལ་དེ་ལྟར་རིག་པའི་སྐྱེས་པའི་་སྒྲའི་དོན་དུ་ཤེས་པར་བྱའོ། །དེ་ཉིད་བུད་མེད་
ཀྱི་གཟུགས་འཛིན་པར་གྱུར་ཏེ། ནུབ་ཕྱོགས་ཀྱི་གྲྭར་བཞུགས་སོ། །ཞེས་བྱ་་་་
བའི་སྒྲ་བཤད་པར་བྱ་སྟེ་ཇི་ལྟར་ཡིན་ན། བུད་མེད་ཀྱི་གཟུགས་འཛིན་པར་གྱུར་
ཏེ་ཞེས་པ་ནི། སོ་སོར་རྟོག་པའི་ཡེ་ཤེས་ནུ་མ་དང་བྷ་གར་ལྡན་པའི་བུད་མེད་ཀྱི་
གཟུགས་ན་བཟའ་དཀར་མོ་ཡིན་ནོ། །དེ་ལྟར་བུད་མེད་ཀྱི་ཚུལ་ན་བཟའ་དཀར་
མོ་གཙོ་མོའི་ཚུལ་གྱིས་སྣང་བ་མཐའ་ཡས་པང་པར་འཁྱུད་པའི་ཚུལ་གྱི་དབང་པོ་
གཉིས་མཉམ་པར་སྦྱར་ནས་སོ་སོར་ཙུམ་པ་ན་མཛད་པའོ། །ཚུལ་དེ་ལྟར་བུད་་་་
མེད་ཀྱི་གཟུགས་འཛིན་པའི་སྒྲའི་དོན་དུ་ཤེས་པར་བྱའོ། །དེ་ནས་ནུབ་ཕྱོགས་ཀྱི་
གྲྭར་བཞུགས་སོ། །ཞེས་པའི་སྒྲ་ནི་བདེ་སྟེ་བཤད་མི་དགོས་སོ། །དེ་ནས་་་་་
གཞན་ཡང་འདོད་ཆགས་དགའ་མ་ན་བཟའ་དཀར་མོའི་སྐུ་མདོག་དང་ཞལ་དང་།


བསྟན་འགྱུར རྒྱུད ཡུའི་
ཕྱག་དང་ཕྱག་མཚན་དང་། རྒྱན་རྣམས་བསྟན་པར་བྱ་སྟེ། ཕྱག་གཡས་དང་
པོས་པདྨ་དམར་པོ་འདབ་བརྒྱད་འཛིན། ཕྱག་གཡོན་དང་པོས་སྣང་བ་མཐའ་་་
ཡས་འཁྱུད་དོ། །ཕྱི་མ་ཞལ་དང་ཕྱག་མཚན་དང་རྒྱན་རྣམས་སྣང་བ་མཐའ་ཡས་
དང་ཇི་ལྟ་བ་དེ་བཞིན་དུ་འདིར་སྦྱར་རོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་་
གསུང་དང་ཐུགས་བསླུ་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ།
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་
དུ་ཐལ་བའི་འོག་ནས་འབྱུང་བའི་མགོ་འདྲེན་པའོ། །བཅོམ་ལྡན་འདས་ཞེས་པ་
ནི་དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་དུ་མདུན་དུ་བཤད་པ་་་
བཞིན་དུ་སྦྱར་རོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་མི་བསྐྱོད་པ་
ལ་སོགས་པ་རྣམ་པ་ལྔ་ལ་བྱའོ། །གཞན་ཡང་དེ་བཞིན་གཤེགས་པ་ཐམས་ཅད་་
ཀྱི་དོན་ལས་ཀྱི་རྡོ་རྗེ་དོན་ཡོད་གྲུབ་པའི་རིགས་ཇི་སྙེད་ཅིག་ཡོད་པའི་དེ་བཞིན་་་
གཤེགས་པ་རྣམས་དོན་དམ་པར་དོན་ཡོད་གྲུབ་པའི་སྐུ་ཕྱག་རྒྱ་གཅིག་པའི་ངོ་བོར་
གནས་པར་གསུངས་སོ། །དེ་ནས་སྐུ་དང་གསུང་དང་ཐུགས་བསླུ་བ་ཞེས་པ་ནི།
སྐུ་དང་གསུང་དང་ཐུགས་གཉིས་སུ་མེད་པའི་ངོ་བོ་དོན་ཡོད་གྲུབ་པ་དེ་ནི་དུས་་
རྟག་ཏུ་བསླུ་བར་མཛད་པ་ཡིན་ན། བསླུ་བ་བྱེ་བྲག་གཉིས་སུ་དབྱེ་སྟེ། ཕྱི་་
དང་ནང་དང་ངོ་། །བཤད་པར་བྱ་སྟེ། ཕྱི་ནི་སེམས་ཅན་ཐམས་ཅད་ཕྱིན་ཅི་
ལོག་པའི་ལས་སྣ་ཚོགས་ཀྱི་བྱེ་བྲག་གིས་འཁོར་བར་སྐྱེ་བར་བྱེད་པའི་ཕྱིན་ཅི་ལོག་་
པའི་ལས་དེས་སངས་རྒྱས་ཀྱི་ཆོས་རྣམས་མི་སྤྱོད་པར་བསླུ་བར་བྱེད་པར་གསུངས་
སོ༑ །དེ་མེད་པར་བྱེད་པའི་མཉེན་པོ་བཤད་པར་བྱ་སྟེ། བླ་ན་མེད་པའི་་་


རྒྱུད་ཀྱི་རྒྱལ་པོ་ཆེན་པོ་གསང་བ་འདུས་པའི་རྒྱ་ཆེར་འགྲེལ་པ 
སངས་རྒྱས་ཀྱི་ཆོས་ཀྱི་མདུན་དུ་སྨོས་པ་ཕྱིན་ཅི་ལོག་པའི་ཕྱིར་ཆོས་རྣམས་ལས་མི་
བསླུ་བ་དང་བྲིད་པར་མཛད་མཁན་དོན་ཡོད་གྲུབ་པས་བླ་ན་མེད་པའི་འབྲས་བུ་་
ཐོབ་པར་བྱ་བའི་ཕྱིར། སྣ་ཚོགས་ཀྱི་བྱེ་བྲག་གི་ཆོས་བསྟན་པས་འགྲུབ་པར་་་
འགྱུར་བར་གསུངས་སོ། །ཚུལ་དེ་ལྟར་བསླུ་བའི་དོན་དུ་ཤེས་པར་བྱའོ། །རྡོ་་
རྗེ་ཞེས་པ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དམ་ཚིག་སྒྲོལ་མ་ལ་བྱའོ། །ཞེས་
བྱ་བའི་ཏིང་ངེ་འཛིན་ལ་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེས་ཏིང་ངེ་་་་
འཛིན་མཛད་པའི་དུས་སུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་ཡེ་ཤེས་སེམས་དཔའི་
གནས་ནས་འོད་ཟེར་གྱི་དྲ་བ་གྲངས་མེད་པར་སྤྲོ་བར་མཛད་དེ། ནམ་མཁའི་་་་
དབྱིངས་ཐམས་ཅད་ན་གནས་པའི་སེམས་ཅན་ཇི་སྙེད་པ་བྱིན་གྱིས་བརླབ་པར་་་་་
མཛད་དེ། སྤྲོ་བའི་གནས་སུ་སླར་ཡང་བསྡུ་བར་མཛད་དོ། །དེའི་འོག་ཏུ་གོང་
བུར་གྱུར་པར་མཛད་དེ་ཡེ་ཤེས་ཀྱི་གོང་བུ་དེ་ལས་ཡིག་འབྲུ་ཏྲཾ་དུ་གྱུར་པར་མཛད་
དོ༑ །ཡེ་ཤེས་ཀྱི་ཡིག་འབྲུ་དེ་ལས་མདུན་དུ་སྨོས་པའི་ཚུལ་གྱི་དམ་ཚིག་སྒྲོལ་མའི་
སྐུ་ཕྱག་རྒྱ་གྲངས་མེད་པ་སྤྲིན་བཞིན་དུ་སྤྲོ་བར་མཛད་དེ། དེས་འཇིག་རྟེན་གྱི་་་
ཁམས་ཐམས་ཅད་ན་གནས་པའི་སེམས་ཅན་རྣམས་བྱིན་གྱིས་བརླབ་པར་མཛད་དེ།
བྱིན་གྱིས་བརླབས་མ་ཐག་ཏུ་སྤྲོ་བའི་གནས་སུ་སླར་བསྡུ་བར་མཛད་དོ། །ཚུལ་དེ་
ལྟར་ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ཏེ་
ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ཐུགས་རྩེ་གཅིག་ཏུ་གནས་པར་གྱུར་
པའོ༑ །དེ་ལྟར་སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །དེ་་་་་
བཞིན་གཤེགས་པ་ཐམས་ཅད་ཀྱི་ཤེས་རབ་འཛིན་པ་བཙུན་མོའི་མཆོག་འདི་ཉིད་
ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་
སྟེ༑ གང་ཡིན་ན། དེ་བཞིན་གཤེགས་པ་ཐམས་ཅད་ཞེས་པ་ནི། མདུན་དུ་


སྨོས་པའི་ཚུལ་གྱི་དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔ་གཅིག་པའི་་
ངོ་བོ་དེ་བཞིན་གཤེགས་པ་དོན་ཡོད་གྲུབ་པ་ལ་བྱའོ། །དེ་ནས་ཤེས་རབ་འཛིན་་
པ་ཞེས་པ་ནི། ཤེས་རབ་ནི་དམ་ཚིག་སྒྲོལ་མར་དེ་བཞིན་གཤེགས་པ་ཐམས་ཅད་
ཀྱིས་གསུངས་སོ། །ཅིའི་ཕྱིར་དེ་བཞིན་གཤེགས་པ་ཐམས་ཅད་ཀྱིས་གསུངས་ཞེ་ན།
དམ་ཚིག་གི་རིགས་ཀྱི་ཤེས་རབ། དེ་བཞིན་གཤེགས་པ་ཐམས་ཅད་ཀྱི་དམ་ཚིག་
ཏུ་གསུངས་པ་ནི། དོན་ཡོད་གྲུབ་པའི་སྐུ་ཕྱག་རྒྱ་གཅིག་པའི་ངོ་བོ་ཡིན་པས།
དེའི་ཕྱིར་ཤེས་རབ་དམ་ཚིག་སྒྲོལ་མ་འཛིན་པར་གསུངས་སོ། །དེ་ནས་བཙུན་་
མོའི་མཆོག་ཞེས་པ་ནི། མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་
ངོ་བོ་ལས་ཀྱི་རིགས་ཀྱི་དོན་ཡོད་གྲུབ་པའི་མཆོག་གཙོ་མོར་གྱུར་པའི་ཤེས་རབ་ལྷ་་
མོ་ཡིན་ནོ། །གཞན་ཡང་འཕགས་པ་ཡེ་ཤེས་ཞབས་ཀྱིས་བཤད་པའི་སྒྲ་འདིར་
དྲངས་པ། སྒྲིབ་པ་ཐམས་ཅད་རྣམ་པར་སེལ་བ་དང་ཁྲོ་བོའི་རྒྱལ་པོ་བདུད་རྩི་་
འཁྱིལ་པ་ལ་སོགས་པ་རྡོ་རྗེ་ལས་ཀྱི་རིགས་ཐམས་ཅད་ཀྱི་ཤེས་རབ་ལྷ་མོ་རྣམས་་་
དོན་དམ་པར་དམ་ཚིག་སྒྲོལ་མའི་ངོ་བོར་གསུངས་སོ། །དེ་ལྟར་དེ་བཞིན་་་་
གཤེགས་པ་ཐམས་ཅད་ཀྱི་བཙུན་མོ་མཆོག་གི་སྒྲའི་དོན་དུ་ཤེས་པར་བྱའོ། །དེ་་
ནས་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི་མདུན་དུ་སྨོས་པའི་ཚུལ་དུ་སྟོན་་
པ་བྱང་ཆུབ་སེམས་རྡོ་རྗེའི་སྐུ་དང་གསུང་དང་ཐུགས་གསུམ་ནི་རྡོ་རྗེའི་ངོ་བོར་་་
གཅིག་པར་གསུངས་སོ། །དེ་ལྟར་ཉིད་ཀྱི་སྐུ་དང་གསུང་དང་ཐུགས་གསུམ་གྱི་ངོ་
བོ་དམ་ཚིག་སྒྲོལ་མའི་སྐུ་ཕྱག་རྒྱར་གསུངས་སོ། །དེ་ནས་རྡོ་རྗེ་ཞེས་པ་ནི་བདེ་སྟེ་
བཤད་མི་དགོས་སོ། །དེ་ནས་ཕྱུང་ངོ་ཞེས་པ་ནི་མདུན་དུ་སྨོས་པའི་སྐུ་དང་་་་
གསུང་དང་ཐུགས་གསུམ་གྱི་ངོ་བོ་དམ་ཚིག་སྒྲོལ་མའི་སྐུ་ཕྱག་རྒྱ་དང་། གཞན་་
ཡང་དམ་ཚིག་སྒྲོལ་མའི་གསང་བའི་མཚན་ཕྱུང་བའི་འོག་ཏུ་སྟོན་པ་བྱང་ཆུབ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སེམས་རྡོ་རྗེ་ཐུགས་བདེ་བར་ཞུགས་པ་ཡིན་ནོ། །དེ་ལྟར་བྱུང་བའི་སྒྲའི་དོན་དུ་
ཤེས་པར་བྱའོ། །བཛྲ་ར་ཏི་དེའི་དོན་བདེ་སྟེ་བཤད་མི་དགོས་སོ། །དེ་ནས་་
དེ་ཕྱུང་མ་ཐག་ཏུ་བཅོམ་ལྡན་འདས་དེ་བཞིག་གཤེགས་པ་ཐམས་ཅད་ཀྱི་སྐུ་དང་་
གསུང་དང་ཐུགས་ཀྱི་རིག་པའི་སྐྱེས་བུ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་
ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ནས་འབྱུང་བའི་མགོ་་
འདྲེན་པའོ། །ཕྱུང་མ་ཐག་ཏུ་ཞེས་པ་ནི། དམ་ཚིག་སྒྲོལ་མའི་སྐུ་ཕྱག་རྒྱར་་
གསུངས་སོ། །དེ་ནས་བཅོམ་ལྡན་འདས་ཞེས་པ་ནི་མདུན་དུ་བཤད་པ་དེ་བཞིན་
དུ་འདིར་སྦྱར་རོ། །དེ་བཞིན་གཤེགས་པ་ཐམས་ཅད་ནི་ཞེས་པ་ནི་མི་བསྐྱོད་པ་
ལ་སོགས་པ་རྣམ་པ་ལྔ་ལ་བྱའོ། །དེ་ནས་སྐུ་དང་གསུང་དང་ཐུགས་ཀྱི་རིག་པའི་
སྐྱེས་བུ་ཞེས་པ་ནི། སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་དམ་ཚིག་་
སྒྲོལ་མའི་སྐུ་ཕྱག་རྒྱ་དོན་ཡོད་གྲུབ་པ་དང་གཉིས་སུ་མེད་པའི་བདག་ཉིད་དུ་་་་་
གསུངས་སོ། །བཤད་པར་བྱ་སྟེ། རིག་པའི་སྐྱེས་བུ་ཞེས་པ་རིག་པ་ནི་དམ་་
ཚིག་སྒྲོལ་མའོ། །།སྐྱེས་བུ་ནི་དོན་ཡོད་གྲུབ་པའོ། །དེ་གཉིས་སོ་སོར་འཁྱུད་་
པའི་ཚུལ་དུ་གསང་བའི་རོལ་པ་མཛད་ཅིང་གནས་པའོ། །དེ་ཉིད་བུད་མེད་ཀྱི་
གཟུགས་འཛིན་པར་གྱུར་ཏེ། བྱང་ཕྱོགས་ཀྱི་གྲྭར་བཞུགས་སོ། །ཞེས་བྱ་བའི་
སྒྲ་བཤད་པར་བྱ་སྟེ། ཇི་ལྟར་ཡིན་ན། བུད་མེད་ཀྱི་གཟུགས་འཛིན་པར་གྱུར་
ཏེ་ཞེས་པ་ནི། བྱ་བ་ལ་ནན་ཏན་གྱི་ཡེ་ཤེས་ནུ་མ་དང་བྷ་ག་དང་། ལྡན་པའི་
བུད་མེད་ཀྱི་གཟུགས་དམ་ཚིག་སྒྲོལ་མ་ལ་བྱའོ། །དེ་ལྟར་བུད་མེད་ཀྱི་གཟུགས་ཀྱི་
ཚུལ་དམ་ཚིག་སྒྲོལ་མ་གཙོ་མོའི་བདག་པོའི་ངོ་བོས་དོན་ཡོད་གྲུབ་པ་པང་པར་་་
འཁྱུད་པའི་ཚུལ་གྱིས་དབང་པོས་གཉིས་མཉམ་པར་སྦྱར་ནས་སོ་སོ་སྒྲོས་ཙུམ་པ་་
ན་མཛད་དོ། །ཚུལ་དེ་ལྟར་བུད་མེད་ཀྱི་གཟུགས་འཛིན་པའི་སྒྲའི་དོན་དུ་ཤེས་་


པར་བྱའོ། །དེ་ནས་བྱང་ཕྱོགས་ཀྱི་གྲྭར་བཞུགས་པའོ་ཞེས་པའི་སྒྲ་ནི་བདེ་སྟེ་་
བཤད་མི་དགོས་སོ། །གཞན་ཡང་རྡོ་རྗེ་དགའ་མའི་ཁ་དོག་དང་ཞལ་དང་ཕྱག་་
དང་ཕྱག་མཚན་དང་། རྒྱན་རྣམས་བསྟན་པར་བྱ་སྟེ། ཕྱག་གཡས་དང་པོས་
ཨུཏྤ་ལ་སེར་པོ་འཛིན། ཕྱག་གཡོན་དང་པོས་དོན་ཡོད་གྲུབ་པ་འཁྱུད་པའོ། །
གཞན་མ་སྐུ་མདོག་ནི་སེར་པོའོ། །ཞལ་དང་ཕྱག་དང་ཕྱག་མཚན་དང་རྒྱན་་་
རྣམས་དོན་ཡོད་གྲུབ་པ་ཇི་ལྟ་བ་བཞིན་དུ་འདིར་སྦྱར་རོ། །དེ་བཞིན་གཤེགས་པ་
ཐམས་ཅད་ཀྱི་བཙུན་མོའི་མཆོག་ཕུན་སུམ་ཚོགས་པའོ། །ཞེས་བྱ་བའི་སྒྲ་བཤད་
པར་བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་ཐམས་ཅད་ཞེས་པ་ནི་་
མདུན་དུ་སྨོས་པའི་མི་བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་བཙུན་
མོ་ཞེས་པ་ནི་ཤེས་རབ་ལྷ་མོ་བཙུན་མོའི་སྤྱོད་པས་མཉེས་པར་བྱེད་པས་དགའ་མར་
གསུངས་སོ། །མཆོག་ཞེས་པ་ནི་དམ་པར་གསུངས་སོ། །དེ་ནས་ཕུན་སུམ་་་་
ཚོགས་ཞེས་པ་ནི། མཱ་མ་ཀཱི་ལ་སོགས་པ་ལྷ་མོ་བཞིན་ཤེས་པར་བྱའོ། །
དེ་ནས་བཅོམ་ལྡན་འདས་རྣམ་པར་སྣང་མཛད་རྡོ་རྗེ་ཞེས་བྱ་བའི་ཏིང་ངེ་་
འཛིན་ལ་སྙོམས་པར་ཞུགས་ནས་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་
ན༑ དེ་ནས་ཞེས་བྱ་བ་ནི་མདུན་དུ་ཐལ་བའི་འོག་ནས་འབྱུང་བའི་མགོ་འདྲེན་
པར་བསྟན་པའོ། །བཅོམ་ལྡན་འདས་ཞེས་པ་ནི་དེ་བཞིན་གཤེགས་པ་ཐམས་་་
ཅད་ལ་བྱའོ། །དེའི་དོན་མདུན་དུ་བཤད་པ་དེ་བཞིན་དུ་འདིར་སྦྱར་རོ། །
རྣམ་པར་སྣང་མཛད་རྡོ་རྗེ་ཞེས་པ་ནི། ཁྱད་པར་དུ་རྣམ་པར་མཛེས་པའི་སྐུ་གཟི་
བརྗིད་ཀྱི་ཕུང་པོར་གསུངས་སོ། །བཤད་པར་བྱ་སྟེ། ཏིང་ངེ་འཛིན་དེ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་ཁྲོ་བོ་རྒྱལ་པོ་ཆེན་པོ་གཤིན་རྗེ་གཤེད་དབྱུང་བའི་ཕྱིར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

གསུངས་སོ། །གཞན་རྡོ་རྗེ་ཞེས་པ་ནི། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་་་་
ཉིད་གཤིན་རྗེ་གཤེད་དུ་གསུངས་སོ། །དེ་ནས་ཏིང་ངེ་འཛིན་ཞེས་པ་ནི། སྟོན་
པ་བྱང་ཆུབ་སེམས་རྡོ་རྗེས་ཏིང་ངེ་འཛིན་མཛད་པའི་དུས་སུ། ཆོས་ཀྱི་དབྱིངས་
ཀྱི་ཡེ་ཤེས་ཀྱི་ངོ་བོ་ཡེ་ཤེས་སེམས་དཔའི་གནས་ནས། ཡེ་ཤེས་ཀྱི་འོད་ཟེར་གྲངས་
མེད་པ་སྤྲོ་བར་མཛད་དེ། མཱ་མ་ཀཱིའི་དབྱིངས་ཇི་སྙེད་ན་གནས་པའི་སེམས་ཅན་
ཐམས་ཅད་བྱིན་གྱིས་རླབ་པར་མཛད་དེ། བྱིན་གྱིས་བརླབས་མ་ཐག་ཏུ་སྤྲོ་བའི་
གནས་སུ་སླར་བསྡུ་བར་མཛད་དོ། །དེའི་འོག་ཏུ་གོང་བུར་གྱུར་པ་མཛད་དོ། །
ཡེ་ཤེས་ཀྱི་གོང་བུ་དེ་ལས་ཡི་གེ་ཧཱུཾ་དུ་གྱུར་པར་མཛད་དོ། །ཡེ་ཤེས་ཀྱི་ཡིག་་
འབྲུ་དེ་ལས་མདུན་དུ་སྨོས་པའི་ཚུལ་དུ་གཤིན་རྗེ་གཤེད་ཀྱི་སྐུ་ཕྱག་རྒྱ་གྲངས་མེད་་
པ་སྤྲིན་བཞིན་དུ་སྤྲོ་བར་མཛད་དེ། འཇིག་རྟེན་གྱི་ཁམས་ཐམས་ཅད་ན་་་་
གནས་པའི་སེམས་ཅན་ཐམས་ཅད་བྱིན་གྱིས་བརླབས་པར་མཛད་དེ། བྱིན་གྱི་
བརླབས་མ་ཐག་ཏུ་སྤྲོ་བའི་གནས་སུ་བསླར་བསྡུ་བར་མཛད་དོ། །ཚུལ་དེ་ལྟར་་
ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ཏེ་ཞེས་
པ་ནི། སྟོན་པ་བྱང་ཆུབ་སེམས་རྡོ་རྗེ་ཐུགས་རྩེ་གཅིག་ཏུ་གནས་པར་གྱུར་པའོ། །
དེ་ལྟར་སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །དེ་བཞིན་གཤེགས་
པ་ཐམས་ཅད་ཀྱི་དཀྱིལ་འཁོར་བྱིན་གྱིས་རློབ་པའི་ཁྲོ་བོ་ཆེན་པོ་འདི་ཉིད་ཀྱི་སྐུ་་
དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ།
ཅི་ལྟར་ཡིན་ན། དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི་དེ་བཞིན་་
གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔ་གཅིག་པའི་ངོ་བོ་དེ་བཞིན་གཤེགས་པ་་
རྣམ་པར་སྣང་མཛད་དུ་གསུངས་སོ། །དེ་ནས་དཀྱིལ་འཁོར་བྱིན་གྱིས་བརླབ་་་
པར་ཞེས་པ་ནི་དཀྱིལ་འཁོར་རྣམ་པ་གསུམ་གྱི་བྱེ་བྲག་ཏུ་དབྱེ་སྟེ། གསང་བ་ཡེ་་


ཤེས་ཀྱི་དཀྱིལ་འཁོར་དང་། འཇིགས་བྱེད་ཀྱི་དཀྱིལ་འཁོར་དང་། གཞན་་
ཡང་འགྲོ་བ་རིས་དྲུག་གི་སེམས་ཅན་ཐམས་ཅད་ཀྱི་དཀྱིལ་འཁོར་དང་། དེ་ལྟར་
དཀྱིལ་འཁོར་གསུམ་སོ་སོར་ཕྱེ་སྟེ་བཤད་པར་བྱ་སྟེ། དེ་ལ་གསང་བ་ཡེ་ཤེས་ཀྱི་
དཀྱིལ་འཁོར་ནི། སྟོན་པ་བྱང་ཆུབ་སེམས་རྡོ་རྗེའི་འཁོར་ཕུན་སུམ་ཚོགས་པ་་་་་་
མདུན་དུ་སྨོས་པ་ཡིན་ཏེ། དཀྱིལ་འཁོར་གྱི་ངོ་བོ་དེའི་སྒོ་ན་འཕགས་པ་གཤིན་རྗེ་
གཤེད་བཞུགས་པའི་སྐུ་ཕྱག་རྒྱ་ཆོས་ཀྱི་དབྱིངས་ཀྱི་བདག་ཉིད་འབར་བའི་ཕྲེང་བ་
འཁྲིགས་པའི་འོད་ཀྱིས་གསལ་བར་མཛད་དེ། སྤྲོ་བར་མཛད་པའི་གཟི་བརྗིད་་
ཀྱིས་མདུན་དུ་སྨོས་པའི་ཡེ་ཤེས་ཀྱི་དཀྱིལ་འཁོར་བྱིན་གྱིས་རློབ་པའི་སྒྲའི་དོན་དུ་་་
ཤེས་པར་བྱའོ། །དེ་ནས་འཇིགས་བྱེད་ཀྱི་དཀྱིལ་འཁོར་གྱི་དོན་བཤད་པར་བྱ་སྟེ།
སེམས་ཅན་ཐམས་ཅད་འཆི་བདག་གཤིན་རྗེ་ཚེ་ཟད་པར་བྱེད་པ་དེ་འཁོར་དང་་་་
བཅས་པ། འཕགས་པ་གཤིན་རྗེ་གཤེད་ཀྱི་ཤིན་ཏུ་ཁྲོ་བོ་ཆེན་པོ་ཉིད་ཀྱི་ཐུགས་ཁ་
ཡེ་ཤེས་སེམས་དཔའི་གནས་ནས། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁྲོ་བོ་སྤྲིན་
བཞིན་དུ་སྤྲོ་བར་མཛད་དེ། གཟི་བརྗིད་ཀྱི་ཕུང་པོ་འབར་བར་གསལ་བར་
མཛད་ཅིང་དེ་དག་གི་འཇིགས་པ་མེད་པར་བྱ་བའི་ཕྱིར། མདུན་དུ་སྨོས་པའི་་
འཇིགས་བྱེད་ཀྱི་དཀྱིལ་འཁོར་བྱིན་གྱིས་རློབ་པ་ཤེས་པར་བྱའོ། །དེ་ནས་འགྲོ་་
བ་རིགས་དྲུག་གི་སེམས་ཅན་ཐམས་ཅད་ཀྱི་དཀྱིལ་འཁོར་གྱི་སྒྲ་བཤད་པར་བྱ་སྟེ།
འཕགས་པ་གཤིན་རྗེ་གཤེད་ཀྱི་ཐུགས་རྗེ་ཆེན་པོས་ཉིད་ཀྱི་ཐུགས་ཀྱི་ཡེ་ཤེས་སེམས་
དཔའི་གནས་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་མདུན་དུ་སྨོས་པའི་ཚུལ་གྱི་
ཉིད་དང་འདྲ་བའི་ཁྲོ་བོ་སྤྲིན་བཞིན་དུ་སྤྲོ་བར་མཛད་དེ། འབར་བའི་གསལ་་་
བས་དེ་དག་གི་ཉོན་མོངས་པ་ཐམས་ཅད་དང་། གཞན་ཡང་འགྲོ་བ་རིགས་དྲུག་
གི་སེམས་ཅན་ཐམས་ཅད་ཀྱི་འཁོར་བའི་སྡུག་བསྔལ་གྱི་བྱེ་བྲག་སྣ་ཚོགས་བཅོམ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ནས་བྱིན་གྱིས་བརླབ་པར་ཤེས་པར་བྱའོ། །དེ་ནས་ཁྲོ་བོ་ཆེན་པོ་ཞེས་པ་ནི།
གཤིན་རྗེ་གཤེད་ལ་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི།
མདུན་དུ་སྨོས་པའི་ཚུལ་དུ་སྟོན་པ་བྱང་ཆུབ་སེམས་རྡོ་རྗེའི་སྐུ་དང་གསུང་དང་་་
ཐུགས་རྡོ་རྗེ་གསུམ་ནི་གཅིག་པའི་ངོ་བོར་གསུངས་ཏེ། དེ་ལྟར་སྐུ་དང་གསུང་
དང་ཐུགས་གསུམ་ནི། སྐུ་དང་གསུང་དང་ཐུགས་གསུམ་གྱི་ངོ་བོ་གཤིན་རྗེ་་
གཤེད་ཀྱི་སྐུ་ཕྱག་རྒྱར་གསུངས་སོ། །རྡོ་རྗེ་ཞེས་པ་ནི་བདེ་སྟེ་བཤད་མི་དགོས་སོ། །
ཕྱུང་ངོ་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་གསུམ་གྱི་བདག་
ཉིད་ཀྱི་ངོ་བོ་གཤིན་རྗེ་གཤེད་ཀྱི་སྐུ་ཕྱག་རྒྱ་དང་གསང་བའི་མཚན་ཕྱུང་ནས།
སྟོན་པ་བྱང་ཆུབ་སེམས་རྡོ་རྗེ་ཐུགས་བདེ་བར་བཞུགས་པའོ། །དེ་ལྟར་ཕྱུང་བའི་
སྒྲའི་དོན་དུ་ཤེས་པར་བྱའོ། །ཡ་མཱནྟ་ཀྲྀཏ་དེའི་དོན་བདེ་སྟེ་བཤད་མི་དགོས་སོ། །
དེ་ནས་དེ་གསུངས་མ་ཐག་ཏུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་
ཀྱི་སྐུ་དང་གསུང་དང་ཐུགས་རིག་པའི་སྐྱེས་བུ་ཞེས་བྱ་བའི་སྒྲ་བཤད་པར་བྱ་སྟེ།
ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་ཐལ་བའི་འོག་ནས་འབྱུང་བའི་མགོ་
འདྲེན་པའོ། །གསུངས་མ་ཐག་ཏུ་ཞེས་པ་ནི་གཤིན་རྗེ་གཤེད་ཀྱི་སྐུ་ཕྱག་རྒྱར་ཤེས་
པའོ༑ །དེ་ནས་བཅོམ་ལྡན་འདས་ཞེས་པ་ནི་མདུན་དུ་བཤད་པ་དེ་བཞིན་དུ་
འདིར་སྦྱར་རོ། ་།།དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི། མི་་
བསྐྱོད་པ་ལ་སོགས་པ་རྣམ་པ་ལྔ་ལ་བྱའོ། །དེ་ནས་སྐུ་དང་གསུང་དང་ཐུགས་ཀྱི་
རིག་པའི་སྐྱེས་བུ་ཞེས་པ་ནི། སྐུ་དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་་་་
གཤིན་རྗེ་གཤེད་ཀྱི་སྐུ་ཕྱག་རྒྱ་ཁྲོ་མོའི་རྒྱལ་མོ་རོ་ལངས་མ་དང་གཉིས་སུ་མེད་པའི་
བདག་ཉིད་ལ་བྱ་སྟེ། བཤད་པར་བྱའོ། །རིག་པ་ནི་རོ་ལངས་མ་ལ་བྱའོ། །
སྐྱེས་བུ་ནི་གཤིན་རྗེ་གཤེད་ལ་བྱ་སྟེ། དེ་གཉིས་སོ་སོར་འཁྱུད་པའི་ཚུལ་དུ་གསང་


བའི་རོལ་པ་མཛད་ཅིང་གནས་པའོ། །དེ་ལྟར་རིག་པའི་སྐྱེས་པའི་སྒྲའི་དོན་དུ་་་
ཤེས་པར་བྱའོ། །དེ་ཉིད་དེ་བཞིན་གཤེགས་པ་ཐམས་ཅད་བརྙེངས་པར་བྱེད་་་
པའི་ཚུལ་དུ་ཤར་གྱི་སྒོར་བཞུགས་སོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་
ལྟར་ཡིན་ན། དེ་བཞིན་གཤེགས་པ་ཐམས་ཅད་ཞེས་པ་ནི། མདུན་དུ་སྨོས་་་
པའི་མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་ནས་
བསྙེངས་པར་བྱེད་པའི་ཚུལ་དུ་ཞེས་པ་ནི། རྣམ་པ་གཉིས་ཀྱི་བྱེ་བྲག་ཏུ་དབྱེ་སྟེ།
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་ཆོས་ཀྱི་དབྱིངས་ཀྱི་ཡེ་ཤེས་
ཀྱི་ངོ་བོ་གཤིན་རྗེ་གཤེད་ཀྱི་སྐུ་ཕྱག་རྒྱ་འཇིགས་པའི་ཆ་ལུགས་དང་ལྡན་པ་འབར་་
བ་གསལ་བའི་ངོ་བོ་ལ་དོར་བའི་ཚིག་དཔེར་བསྟན་པ། དེ་བཞིན་གཤེགས་པ་་་་་
ཐམས་ཅད་ཀྱང་བསྙེངས་པར་བྱེད་ན། སེམས་ཅན་ལྔ་ཅི་སྨོས་པར་གསུངས་སོ། །
བཞན་ཡང་བསྙེངས་པར་བྱེད་པ་ནི། དེ་བཞིན་གཤེགས་པ་ཐམས་ཅད་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོར་གཅིག་པ་དེ་བཞིན་གཤེགས་པ་རྣམ་པ་ལྔ་ལ་གཤིན་་
རྗེ་གཤེད་ཀྱི་སྐུ་ཕྱག་རྒྱའི་བདག་ཉིད་དུ་གནས་པ་དེས་ནི། མདུན་དུ་སྨོས་པའི་་་
འཇིག་རྟེན་པའི་དཀྱིལ་འཁོར་འཆི་བདག་གི་དཀྱིལ་འཁོར་དེ་འཇིགས་པར་བྱེད་པ།
བསྙེངས་པར་བྱེད། འདུལ་བའི་ལས་ཁྲོ་བོ་ཆེན་པོས་མཛད་དོ། །དེ་ལྟར་དེ་་་
བཞིན་གཤེགས་པ་ཐམས་ཅད་མཉེས་པར་བྱེད་པའི་སྒྲའི་དོན་དུ་ཤེས་པར་བྱའོ། །
དེ་ནས་ཤར་གྱི་སྒོར་བཞུགས་པའོ་ཞེས་པ་ནི། ཡེ་ཤེས་ཀྱི་གཞལ་ཡས་ཁང་ཐེག་པ་
ཆེན་པོ་གསང་སྔགས་ཀྱི་ཆོས་ཀྱི་འཁོར་ལོ་བསྐོར་བ། དཔལ་གསང་བ་འདུས་པ་
བཀའ་སྩལ་པའི་གནས་སྟོན་པ་བྱང་ཆུབ་སེམས་རྡོ་རྗེའི་མདུན་ཕྱོགས་སུ་བཞུགས་སོ། །
དེ་ལྟར་ཤར་གྱི་སྒོར་བཞུགས་པའི་སྒྲའི་དོན་དུ་ཤེས་པར་བྱའོ། །དེ་ནས་གཞན་་་
ཡང་གཤིན་རྗེ་གཤེད་ཀྱི་སྐུ་མདོག་དང་ཞལ་དང་། ཕྱག་དང་ཕྱག་མཚན་དང་།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རྒྱན་རྣམས་བསྟན་པར་བྱ་སྟེ་སྐུ་མདོག་ནག་པོ་ཞལ་གསུམ་པ། སྤྱན་གསུམ་རབ་
ཏུ་བསྐྱོད་པ་སྟེ། །འཇིགས་པའི་སྐྲ་ནི་གྱེན་དུ་བརྫེས། །འབར་བའི་མེ་སྟག་ལྟ་
བུ་འཕྲོ། །འཇིགས་པའི་དཀྱིལ་འཁོར་འཇིགས་པར་བྱེད། །སྤྱན་དམར་མཆེ་་
བའི་ཕྲེང་བ་གཙིགས། །སྐུ་ཆེན་ཞབས་ནི་དྲུག་པ་སྟེ། །སྨད་གཡོགས་སྟག་གི་
པགས་པ་བསྣམས། །གཡས་པ་བརྐྱང་བའི་ཐབས་ཀྱིས་བཞུགས། །ཁྲོ་བོའི་་་་་་
སྤྲིན་ཕུང་སྤྲོ་བར་མཛད། །རྒྱན་རྣམས་ཀུན་གྱི་བརྒྱན་པ་སྟེ། །གཤིན་རྗེ་གཤེད་
ཅེས་འཇིག་རྟེན་གྲགས། །ཕྱག་གཡས་དང་པོ་རྡོ་རྗེ་ཐོ་བ་འཛིན། བར་མ་ན་་
རལ་གྲི་ཐ་མ་ན་འཁོར་ལོ། གཡོན་དང་པོ་ན་གཏུན་ཤིང་། བར་མ་ན་ཞགས་
པ༑ ཐ་མས་ཁྲོ་མོའི་རྒྱལ་མོ་རོ་ལངས་མའི་ནུ་མ་འཛིན་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་མངོན་པར་་
བྱང་ཆུབ་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་ཏེ། ཞེས་བྱ་
བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་ཐལ་
བའི་འོག་ནས་འབྱུང་བའི་མགོ་འདྲེན་པ་པོར་བསྟན་པའོ། །བཅོམ་ལྡན་འདས་་
ཞེས་པ་ནི་དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་ནི་མདུན་དུ་་
བཤད་པ་དང་མཐུན་ནོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི་མི་
བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་ནས་མངོན་་
པར་བྱང་ཆུབ་པ་ཞེས་པ་ནི། མེ་ལོང་ལྟ་བུའི་ཡེ་ཤེས་ཀྱི་ངོ་བོ་དཔལ་རྡོ་རྗེ་སེམས་
དཔས་སེམས་ཅན་མ་རུངས་པ་ཐམས་ཅད་འདུལ་བ་དང་། ཕམ་པར་བྱ་བའི་་་་་
ཕྱིར་ཁྲོ་བོའི་རྒྱལ་པོ་ཆེན་པོ་གཞན་གྱིས་མི་ཐུབ་པའི་ངོ་བོ་ལ་མངོན་པར་བྱང་ཆུབ་
པའི་ཚུལ་དུ་གསུངས་སོ། །དེ་ནས་རྡོ་རྗེ་ཞེས་པ་ནི་མེ་ལོང་ལྟ་བུའི་ཡེ་ཤེས་ཀྱི་་་་


གཞན་གྱིས་མི་ཐུབ་པ་ལ་བྱའོ། །ཞེས་བྱ་བའི་ཏིང་ངེ་འཛིན་ནི། སྟོན་པ་བྱང་
ཆུབ་སེམས་རྡོ་རྗེས་ཏིང་ངེ་འཛིན་མཛད་པའི་དུས་སུ་མེ་ལོང་ལྟ་བུའི་ཡེ་ཤེས་ཀྱི་ངོ་
བོ་ཡེ་ཤེས་སེམས་དཔའི་གནས་ནས་འོད་ཟེར་གྱི་དྲ་བ་གྲངས་མེད་པ་སྤྲོ་བར་མཛད་
དེ༑ ནམ་མཁའི་དབྱིངས་ཇི་སྙེད་པ་ན་གནས་པའི་སེམས་ཅན་ཐམས་ཅད་བྱིན་
གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ། སྤྲོ་བའི་གནས་སུ་
སླར་བསྡུ་བར་མཛད་དོ། །དེའི་འོག་ཏུ་གོང་བུ་ལྟ་བུར་གྱུར་པར་མཛད་དོ། །
ཡེ་ཤེས་སེམས་དཔའི་གོང་བུ་དེ་ཡིག་འབྲུ་ཧཱུཾ་གི་ངོ་བོར་གྱུར་པར་མཛད་དེ། ཡེ་་
ཤེས་ཀྱི་ཡིག་འབྲུ་དེ་ལས་མདུན་དུ་སྨོས་པའི་ཚུལ་གྱི་གཞན་གྱིས་མི་ཐུབ་པའི་སྐུ་་་་་་
ཕྱག་རྒྱ་གྲངས་མེད་པའི་སྤྲིན་བཞིན་དུ་སྤྲོ་བར་མཛད་དེ། འཇིག་རྟེན་གྱི་ཁམས་
ཐམས་ཅད་ཀྱི་སེམས་ཅན་ཐམས་ཅད་བྱིན་གྱིས་བརླབ་པར་མཛད་དོ། །བྱིན་་་
གྱིས་བརླབས་མ་ཐག་ཏུ་སྤྲོ་བའི་གནས་སུ་བསླར་བསྡུ་བར་མཛད་དོ། །དེ་ལྟར་་་་
ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ཏེ་ཞེས་
པ་ནི། སྟོན་པ་བྱང་ཆུབ་སེམས་རྡོ་རྗེ་ཐུགས་རྩེ་གཅིག་ཏུ་གནས་པར་གྱུར་པའོ། །
དེ་ལྟར་སྙོམས་པར་ཞུགས་པའི་དོན་དུ་ཤེས་པར་བྱའོ། །དེ་བཞིན་གཤེགས་པ་་་་
ཐམས་ཅད་ཀྱི་དཀྱིལ་འཁོར་བྱིན་གྱིས་བརླབ་པའི་ཁྲོ་བོ་ཆེན་པོ་འདི་ཉིད་ཀྱི་སྐུ་དང་
གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་སྒྲ་བཤད་པར་བྱ་སྟེ། ཇི་
ལྟར་ཡིན་ན། དེ་བཞིན་གཤེགས་པ་ཐམས་ཅད་ཞེས་པ་ནི། མདུན་དུ་སྨོས་་་་
པའི་དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་གཅིག་པའི་ངོ་བོ་དེ་བཞིན་་
གཤེགས་པ་མི་བསྐྱོད་པ་ལ་བྱའོ། །དེ་ནས་དཀྱིལ་འཁོར་བྱིན་གྱིས་རློབ་པ་ཞེས་པ་
ནི༑ དཀྱིལ་འཁོར་བྱེ་བྲག་རྣམ་པ་གསུམ་དུ་དབྱེ་སྟེ། གསང་བ་ཡེ་ཤེས་ཀྱི་་་་
དཀྱིལ་འཁོར་དང་། གཞན་ཡང་གཏི་མུག་བསྐྱེད་པར་བྱེད་པ། སངས་རྒྱས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་པར་བྱེད་པ། ཚངས་པའི་
དཀྱིལ་འཁོར་དང་། གཞན་ཡང་འགྲོ་བ་རིས་དྲུག་གི་སེམས་ཅན་ཐམས་ཅད་ཀྱི་
དཀྱིལ་འཁོར་རོ། །དེ་ནས་དཀྱིལ་འཁོར་གསུམ་སོ་སོར་ཕྱེ་སྟེ། བཤད་པར་་
བྱའོ༑ །དེ་ལ་གསང་བ་ཡེ་ཤེས་ཀྱི་དཀྱིལ་འཁོར་ནི། སྟོན་པ་བྱང་ཆུབ་སེམས་
རྡོ་རྗེའི་མདུན་དུ་སྨོས་པའི་འཁོར་ཕུན་སུམ་ཚོགས་པ་ལ་བྱའོ། །དཀྱིལ་འཁོར་་་
གྱི་ངོ་བོ་དེའི་སྒོ་བསྲུང་བའི་ཚུལ་དུ་གཞན་གྱིས་མི་ཐུབ་པའི་སྐུ་ཕྱག་རྒྱ་གནས་པ།
མེ་ལོང་ལྟ་བུའི་ཡེ་ཤེས་ཀྱི་བདག་ཉིད་འབར་བའི་ཕྲེང་བ་འཁྲུགས་པའི་འོད་སྤྲོ་་་
བར་མཛད་དེ། དེའི་གཟི་བརྗིད་ཀྱི་མདུན་དུ་སྨོས་པའི་གསང་བའི་ཡེ་ཤེས་ཀྱི་་་་
དཀྱིལ་འཁོར་བྱིན་གྱིས་བརླབ་པར་ཤེས་པར་བྱའོ། །གཞན་ཡང་གཏི་མུག་སྐྱེད་་
པར་བྱེད་པ། སངས་རྒྱས་ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་
པ་བྱེད་པའི་ཚངས་པའི་དཀྱིལ་འཁོར་བཤད་པར་བྱ་སྟེ། སེམས་ཅན་ཐམས་ཅད་
བྱིན་གྱིས་བརླབས་ནས་གཏི་མུག་གི་དབང་དུ་བྱས་ནས། གཏི་མུག་གི་དབང་་
གི་སྡིག་པའི་དམྱལ་བར་འགྲོ་བར་བྱེད་པ་མེས་པོ་ཚངས་པ་འཁོར་དང་བཅས་པ།
ཁྲོ་བོ་ཆེན་པོ་གཞན་གྱིས་མི་ཐུབ་པ་ཉིད་ཀྱི་ཐུགས་ཁ་ཡེ་ཤེས་སེམས་དཔའི་གནས་་
ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉིད་དང་འདྲ་བའི་ཁྲོ་བོ་སྤྲིན་བཞིན་དུ་སྤྲོ་བར་
མཛད་དེ། འབར་བའི་འོད་ཅན་དེ་ཀུན་གྱིས་གནོད་པར་བྱེད་པ་མེད་པར་བྱ་་་་
བའི་ཕྱིར། མདུན་དུ་སྨོས་པའི་གཏི་མུག་སྐྱེད་པར་བྱེད་པ་སངས་རྒྱས་ཀྱི་བསྟན་
པ་ལ་གནོད་པར་བྱེད་པའི་ཚངས་པའི་དཀྱིལ་འཁོར་བྱིན་གྱིས་བརླབ་པར་ཤེས་་་་་
པར་བྱའོ། །དེ་ནས་འགྲོ་བ་རིས་དྲུག་གི་སེམས་ཅན་ཐམས་ཅད་ཀྱི་དཀྱིལ་འཁོར་
བཤད་པར་བྱ་སྟེ། གཞན་གྱིས་མི་ཐུབ་པ་ཐུགས་རྗེ་ཆེན་པོས་ཉིད་ཀྱི་ཐུགས་ཁ་ཡེ་
ཤེས་སེམས་དཔའི་གནས་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་མདུན་དུ་སྨོས་པའི་


ཚུལ་གྱི། ཉིད་དང་འདྲ་བའི་ཁྲོ་བོ་སྤྲིན་ཕུང་བཞིན་སྤྲོ་བར་མཛད་དེ་འབར་་་
བའི་འོད་ཅན་དེ་དག་གིས་གཏི་མུག་ལ་སོགས་པ་ཉོན་མོངས་པ་ཐམས་ཅད་དང་།
འཁོར་བའི་སྡུག་བསྔལ་གྱིས་འཇིགས་པའི་བྱེ་བྲག་སྣ་ཚོགས་མེད་པར་མཛད་པ་་
འགྲོ་བ་རིས་དྲུག་གི་སེམས་ཅན་ཐམས་ཅད་བྱིན་གྱིས་བརླབ་པར་ཤེས་པར་བྱའོ། །
དེ་ནས་ཁྲོ་བོ་ཆེན་པོ་ཞེས་པ་ནི། གཞན་གྱིས་མི་ཐུབ་པར་ཤེས་པར་བྱའོ། །དེ་
ནས་འདི་ཉིད་ཀྱི་སྐུ་དང་གསུང་དང་ཐུགས་ཞེས་པ་ནི། མདུན་དུ་སྨོས་པའི་ཚུལ་
དུ་སྟོན་པ་བྱང་ཆུབ་སེམས་རྡོ་རྗེའི་སྐུ་དང་གསུང་དང་ཐུགས་གསུམ་རྡོ་རྗེའི་ངོ་བོར་
གཅིག་པར་གསུངས་ཏེ། དེ་ལྟར་ཉིད་ཀྱིས་སྐུ་དང་གསུང་དང་ཐུགས་གསུམ་གྱི་
ངོ་བོ་གཞན་གྱིས་མི་ཐུབ་པའི་སྐུ་ཕྱག་རྒྱ་ཡིན་ནོ། །དེ་ནས་རྡོ་རྗེ་ཞེས་པ་ནི་བདེ་
སྟེ་བཤད་མི་དགོས་སོ། །དེ་ནས་ཕྱུང་ཞེས་པ་ནི། སྐུ་དང་གསུང་དང་ཐུགས་་
གསུམ་གྱི་ངོ་བོ་གཞན་གྱིས་མི་ཐུབ་པའི་སྐུ་ཕྱག་རྒྱ་དང་། གསང་བའི་མཚན་ཕྱུང་
ནས་དེའི་འོག་ཏུ་སྟོན་པ་བྱང་ཆུབ་སེམས་རྡོ་རྗེ་ཐུགས་བདེ་བར་བཞུགས་པའོ། །
དེ་ལྟར་ཕྱུང་བའི་དོན་དུ་ཤེས་པར་བྱའོ། །པྲཛྙཱནྟ་ཀྲྀཏ་དེའི་དོན་ནི་བདེ་སྟེ་བཤད་
མི་དགོས་སོ། །དེ་ནས་དེ་ཕྱུང་མ་ཐག་ཏུ་བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ཀྱི་རིག་པའི་སྐྱེས་བུའི་དེ་ཉིད་ཞེས་བྱ་བའི་
སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི། མདུན་དུ་བཤད་
པའི་འོག་ནས་འབྱུང་བའི་དོན་སྟོན་པའོ། །དེ་ནས་ཕྱུང་མ་ཐག་ཏུ་ཞེས་པ་ནི་་་་་
གཞན་གྱིས་མི་ཐུབ་པའི་སྐུ་ཕྱག་རྒྱའོ། །བཅོམ་ལྡན་འདས་ཞེས་པ་ནི། མདུན་
དུ་བཤད་པ་དེ་བཞིན་དུ་འདིར་སྦྱར་རོ། །དེ་ནས་དེ་བཞིན་གཤེགས་པ་ཐམས་་
ཅད་ཞེས་པ་ནི། མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ།།
དེ་ནས་སྐུ་དང་གསུང་ཐུགས་ཀྱི་རིག་པའི་སྐྱེས་བུ་དེ་ཉིད་ཞེས་པ་ནི། སྐུ་དང་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གསུང་དང་ཐུགས་ཀྱི་ངོ་བོ་གཞན་གྱིས་མི་ཐུབ་པའི་སྐུ་ཕྱག་རྒྱ་དང་། ཁྲོ་མོའི་
རྒྱལ་མོ་གཞན་གྱི་མི་ཐུབ་པའི་སྐུ་ཕྱག་རྒྱར་གསུངས་སོ། །བཤད་པར་བྱ་སྟེ།
རིག་པའི་སྐྱེས་བུ་ནི་རིག་པ་ནི་གཞན་གྱིས་མི་ཐུབ་མའོ། །སྐྱེས་བུ་ནི་གཞན་གྱིས་
མི་ཐུབ་པ་སྟེ། དེ་གཉིས་སོ་སོར་འཁྱུད་པའི་ཚུལ་གྱིས་གསང་བའི་རོལ་པ་མཛད་
ཅིང་གནས་པའོ། །།དེ་ལྟར་རིག་པའི་སྐྱེས་བུའི་དོན་དུ་གསུངས་སོ། །རྡོ་རྗེ་་
དམ་ཚིག་བསྙེངས་པར་བྱེད་པའི་ཚུལ་དུ། ལྷོ་ཕྱོགས་ཀྱི་སྒོར་བཞུགས་སོ། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། རྡོ་རྗེ་ཞེས་པ་ནི་ཡེ་ཤེས་
རྣམ་པ་ལྔའི་བདག་ཉིད་དཔལ་རྡོ་རྗེ་སེམས་དཔའ་ལ་བྱའོ། །དེ་ནས་དམ་ཚིག་་
ཞེས་པ་ནི། དཔལ་རྡོ་རྗེ་སེམས་དཔའ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཞན་་་
གྱིས་མི་ཐུབ་པའི་སྐུ་ཕྱག་རྒྱ་མི་སྡུག་པ་འཇིགས་པའི་ཆ་ལུགས་ཅན་འབར་བའི་འོད་
དང་ལྡན་པ་ལ་དོར་བའི་ཚིག་དཔེར་བསྟན་པ། དེ་བཞིན་གཤེགས་པ་ཐམས་་
ཅད་ཀྱང་བསྙེངས་པར་བྱེད་པར་བཞུགས་སོ། །གཞན་ཡང་བསྙེངས་པར་བྱེད་་
པའི་ཚུལ་ཞེས་པ་ནི། མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་མེ་ལོང་
ལྟ་བུའི་ཡེ་ཤེས་ཀྱི་ངོ་བོར་གཅིག་པ་གཞན་གྱིས་མི་ཐུབ་པའི་སྐུ་ཕྱག་རྒྱའི་ངོ་བོར་་
གནས་པ་དེས་མདུན་དུ་སྨོས་པའི་གཏི་མུག་སྐྱེད་པར་བྱེད་པའི་སངས་རྒྱས་ཀྱི་་་
བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་པར་བྱེད་པ་ཚངས་པའི་དཀྱིལ་
འཁོར་དང་བཅས་པ་དེ་བསྙེངས་པར་མཛད་པ་གདུལ་བའི་ལས་ཁྲོ་བོ་ཆེན་པོ་་་
མཛད་དོ། །དེ་ལྟར་བསྙེངས་པར་བྱེད་པའི་སྒྲའི་དོན་དུ་ཤེས་པར་བྱའོ། །དེ།་་
ནས་ལྷོ་ཕྱོགས་ཀྱི་སྒོར་བཞུགས་སོ། །ཞེས་པ་ནི། ཡེ་ཤེས་ཀྱི་གཞལ་ཡས་ཐེག་
པ་ཆེན་པོ་གསང་སྔགས་ཀྱི་ཆོས་ཀྱི་འཁོར་ལོ་བསྐོར་བར་དཔལ་གསང་བ་འདུས་་་་
པའི་བཀའ་སྩལ་པའི་གནས། སྟོན་པ་བྱང་ཆུབ་སེམས་རྡོ་རྗེའི་གཡས་ཕྱོགས་ཀྱི་་


སྒོར་བཞུགས་སོ། །དེ་ལྟར་ལྷོ་ཕྱོགས་ཀྱི་སྒོར་བཞུགས་པའི་སྒྲའི་དོན་དུ་ཤེས་པར་
བྱའོ༑ །དེ་ནས་གཞན་ཡང་གཞན་གྱིས་མི་ཐུབ་པའི་སྐུ་མདོག་དང་། ཞལ་་་
དང་། ཕྱག་དང་ཕྱག་མཚན་དང་། རྒྱན་རྣམས་བསྟན་པར་བྱ་སྟེ། ཁ་དོག་
དཀར་པོ་ཞལ་གསུམ་པ། །སྤྱན་གསུམ་རབ་ཏུ་འཇིགས་པ་ཆེ། །སྐུ་ཆེན་གྱེན་་
དུ་སྐྲ་བརྫེས་པ། །མེ་སྟག་ལྟ་བུ་འབར་ཞིང་འཕྲོ། །ཚངས་པའི་དཀྱིལ་འཁོར་་
འཁྲུག་པར་མཛད། །སྐེ་རགས་སྦྲུལ་གྱིས་བཅིངས་པ་སྟེ། །ཞལ་ཀུན་མཆེ་བ་་་
གདེངས་པའོ། །གཡོན་པའི་ཞབས་ནི་བསྐུམ་པས་བཞུགས། །ཁྲོ་བོའི་སྤྲིན་་
རྣམས་སྤྲོ་བར་མཛད། །ཡན་ལག་རྒྱན་རྣམས་ཀུན་གྱིས་བརྒྱན། །འབར་བའི་
དཀྱིལ་འཁོར་གསལ་བར་བྱེད། །གཞན་གྱིས་མི་ཐུབ་པ་ཞེས་གྲགས། །དེའི་་
ཕྱག་གཡས་དང་པོ་དབྱུག་པ་འཛིན། བར་མ་ན་རྡོ་རྗེ། ཐ་མ་ན་འཁོར་ལོ།
གཡོན་དང་པོ་ན་ལྕགས་ཀྱུ། བར་མ་ན་སྡིགས་འཛུབ་ཞགས་པ་དང་བཅས་པ་་་
སྙིང་ཁར་བཞག་པ། ཐ་མས་ཁྲོ་མོ་གཞན་གྱིས་མི་ཐུབ་མའི་ནུ་མ་འཛིན་པའོ། །
དེ་ནས་བཅོམ་ལྡན་འདས་ཆོས་རིན་པོ་ཆེ་བྱེད་པ་འབྱུང་བའི་ཞེས་བྱ་བའི་་
ཏིང་ངེ་འཛིན་ལ་སྙོམས་པར་ཞུགས་སོ། །ཞེས་བྱ་བའི་སྒྲ་བཤད་པར་བྱ་སྟེ།
ཅི་ལྟར་ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ནས་འབྱུང་བའི་་
དོན་སྟོན་པའོ། །བཅོམ་ལྡན་འདས་ཞེས་པ་ནི་དེ་བཞིན་གཤེགས་པ་ཐམས་ཅད་
ལ་བྱའོ། །དེའི་དོན་ནི་མདུན་དུ་བཤད་པ་དེ་བཞིན་དུ་འདིར་སྦྱར་རོ། །དེ་
ནས་ཆོས་རིན་པོ་ཆེ་འབྱུང་ལྡན་ཞེས་པ་ནི་སྣང་བ་མཐའ་ཡས་ལ་བྱའོ། །རིན་་་
པོ་ཆེ་འབྱུང་བ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོ་པདྨའི་རིགས་མ་རུངས་པའི་་་
སེམས་ཅན་ཐམས་ཅད་འདུལ་བའི་ཕྱིར་དང་། སྒྲུབ་པ་པོ་རྣམས་་རེ་བ་སྐྱེ་བ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བསྐོངས་པར་མཛད་པ་ཁྲོ་བོའི་རྒྱལ་པོ་པདྨའི་གཤེད་སྤྲུལ་པ་མཛད་པ་ལ་བྱའོ། །
དེ་ནས་ཏིང་ངེ་འཛིན་ཅེས་པ་ནི། སྟོན་པ་བྱང་ཆུབ་ཀྱི་སེམས་རྡོ་རྗེ་ཏིང་་་
ངེ་འཛིན་མཛད་པའི་དུས་སུ་སོ་སོར་རྟོག་པའི ཡེ་ཤེས་ཡེ་ཤེས་ཀྱི་ངོ་བོ་ཡེ་ཤེས་་
སེམས་དཔའི་གནས་འོད་ཟེར་གྱི་དྲ་བ་གྲངས་མེད་པར་སྤྲོ་བར་མཛད་དེ། ནམ་
མཁའི་དབྱིངས་ཇི་སྙེད་པའི་སེམས་ཅན་བྱིན་གྱིས་བརླབ་པར་མཛད་དེ། བྱིན་་་
གྱིས་བརླབས་མ་ཐག་ཏུ་སྤྲོ་བའི་གནས་སུ་སླར་བསྡུ་བར་མཛད་དེ། དེ་གོང་བུ་ལྟ་
བུ་གྱུར་པར་མཛད་དེ། ཡེ་ཤེས་ཀྱི་གོང་བུ་ཡིག་འབྲུ་ཧཱུཾ་དུ་གྱུར་པར་མཛད།
ཡེ་ཤེས་ཀྱི་ཡིག་འབྲུ་དེ་ལས་མདུན་དུ་སྨོས་པའི་ཚུལ་དུ་པདྨའི་གཤེད་ཀྱི་སྐུ་ཕྱག་རྒྱ་
གྲངས་མེད་པ་སྤྲོ་བར་མཛད་དེ། འཇིག་རྟེན་གྱི་ཁམས་ཐམས་ཅད་ཀྱི་སེམས་་་་་་
ཅན་རྣམས་བྱིན་གྱིས་བརླབས་མ་ཐག་ཏུ་སྤྲོ་བའི་གནས་སུ་བསླར་བསྡུ་བར་མཛད་
དོ༑ །དེ་ལྟར་ཞེས་བྱ་བའི་ཏིང་ངེ་འཛིན་གྱི་སྒྲའི་དོན་དུ་ཤེས་པར་བྱའོ། །དེ་
ནས་སྙོམས་པར་ཞུགས་ཏེ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་ཐུགས་རྩེ་གཅིག་
ཏུ་གནས་པར་གྱུར་ཏོ། །དེ་ལྟར་སྙོམས་པར་ཞུགས་པའི་སྒྲའི་དོན་དུ་ཤེས་པར་་་
བྱའོ༑ །འདོད་ཆགས་འཆང་ཐམས་ཅད་ཀྱི་དཀྱིལ་འཁོར་བྱིན་གྱིས་བརླབ་པའི་
ཁྲོ་བོ་ཆེན་པོ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་ཞེས་བྱ་བའི་
སྒྲ་བཤད་པར་བྱ་སྟེ། ཇི་ལྟར་ཡིན་ན། འདོད་ཆགས་ཞེས་པ་ནི་དེ་བཞིན་་་་
གཤེགས་པ་ཐམས་ཅད་ཀྱི་འདོད་ཆགས་སོ། །དེ་བྱེ་བྲག་གཉིས་སུ་དབྱེ་སྟེ། ཕྱི་
དང་གསང་བའོ། །བཤད་པར་བྱ་སྟེ། ཕྱི་ནི་སེམས་ཅན་ཐམས་ཅད་ཀྱི་སེམས་
ལ་རེ་བ་སྣ་ཚོགས་སྐྱེ་བ་བསྐོང་བའི་དོན་དུ་མཛད་པའོ། །དེ་ལྟར་ཕྱིའི་འདོད་་་་
ཆགས་ཀྱི་སྒྲའི་དོན་དུ་ཤེས་པར་བྱའོ། །གསང་བའི་འདོད་ཆགས་ནི་སྒྲུབ་པ་པོ་་་
རྣམས་ཀྱི་བླ་ན་མེད་པའི་འབྲས་བུ་ཐོབ་པར་བྱ་བའི་ཕྱིར། ཐབས་དང་ཤེས་རབ་


དབང་པོ་གཉིས་མཉམ་པར་སྦྱར་ནས་རྡོ་རྗེ་པདྨ་བསྐྱོད་པའི་ཚུལ་དུ་བདེ་བ་ཆེན་པོ་
ཐོབ་པ་རྡོ་རྗེ་ཐོབ་པ་རྡོ་རྗེ་མཆོད་པ་མཛད་པའོ། །དེ་ལྟར་གསང་བའི་འདོད་་་་་
ཆགས་ཀྱི་སྒྲའི་དོན་དུ་ཤེས་པར་བྱའོ། །དེ་ནས་འཆང་ཞེས་པ་ནི་མདུན་དུ་སྨོས་་
པའི་དེ་བཞིན་གཤེགས་པ་ཐམས་ཅད་ཀྱི་འདོད་ཆགས་ནི་སོ་སོར་རྟོག་པའི་ཡེ་ཤེས་
ཀྱི་ངོ་བོ་གསུང་རྡོ་རྗེ་སྣང་བ་མཐའ་ཡས་ཀྱིས་འཛིན་པར་གསུངས་སོ། །དེ་ལྟར་་
འཆང་བའི་སྒྲའི་དོན་དུ་ཤེས་པར་བྱའོ། །དེ་ནས་དཀྱིལ་འཁོར་བྱིན་གྱིས་བརླབ་
པ་ཞེས་པ་ནི། དཀྱིལ་འཁོར་རྣམ་པ་གསུམ་དུ་དབྱེ་སྟེ། བཤད་པར་བྱའོ། །
གསང་བའི་ཡེ་ཤེས་ཀྱི་དཀྱིལ་འཁོར་དང་། གཞན་ཡང་འདོད་ཆགས་བསྐྱེད་པར་
བྱེད་པ་སངས་རྒྱས་ཀྱི་བསྟན་པ་ལ་གནས་པའི་བསྒྲུབ་པ་པོ་རྣམས་ལ་གནོད་པ་་
བྱེད་པ་ལྷའི་བུ་ཀ་མ་དེ་བའི་དཀྱིལ་འཁོར་དང་། འགྲོ་བ་རིས་དྲུག་གི་སེམས་་
ཅན་ཐམས་ཅད་ཀྱི་དཀྱིལ་འཁོར་རོ། །དེ་ནས་དཀྱིལ་འཁོར་གསུམ་སོ་སོར་བྱེ་་
བྲག་ཏུ་བཤད་པར་བྱ་སྟེ། དེ་ལ་གསང་བའི་ཡེ་ཤེས་ཀྱི་དཀྱིལ་འཁོར་ནི།
མདུན་དུ་སྨོས་པའི་སྟོན་པ་བྱང་ཆུབ་སེམས་རྡོ་རྗེའི་འཁོར་ཕུན་སུམ་ཚོགས་པ་ལ་བྱ་
སྟེ།་ དཀྱིལ་འཁོར་གྱི་ངོ་བོ་དེའི་སྒོ་བསྲུངས་ཀྱི་ཚུལ་དུ་པདྨའི་གཤེད་ཀྱི་སྐུ་ཕྱག་
རྒྱར་གནས་པ་སོ་སོར་རྟོག་པ་ཡེ་ཤེས་ཀྱི་བདག་ཉིད་འབར་བའི་ཕྲེང་བ་འོད་སྤྲོ་་
བར་མཛད་དེ། དེ་གཟི་བརྗིད་ཀྱི་མདུན་དུ་སྨོས་པའི་གསང་བའི་ཡེ་ཤེས་ཀྱི་་
དཀྱིལ་འཁོར་བྱིན་གྱིས་བརླབ་པར་ཤེས་པར་བྱའོ། །དེ་ནས་འདོད་ཆགས་བསྐྱེད་
པར་མཛད་པ་སངས་རྒྱས་ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་་་
པར་བྱེད་པ་ལྷའི་བུ་ཀ་མ་དེ་བ་འཁོར་དང་བཅས་པའི་དཀྱིལ་འཁོར་བཤད་པར་བྱ་
སྟེ༑ སེམས་ཅན་ཐམས་ཅད་བྱིན་གྱིས་བརླབ་ནས་ཕྱིན་ཅི་ལོག་པའི་འདོད་་་་་
ཆགས་ཀྱི་དབང་དུ་བྱས་ཏེ། འདོད་ཆགས་ཀྱི་སྒྲིབ་པས་དམྱལ་བའི་ལམ་དུ་འགྲོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བར་བྱེད་པ་ལྷའི་བུ་ཀ་མ་དེ་བ་འཁོར་དང་བཅས་པ་ཁྲོ་བོ་ཆེན་པོ་པདྨའི་གཤེད་་་་་
ཀྱིས་ཉིད་ཀྱི་ཐུགས་ཁ་ཡེ་ཤེས་སེམས་དཔའི་གནས་ནས་སོ་སོར་རྟོག་པའི་ཡེ་ཤེས་
ཀྱི་ངོ་བོ་ཉིད་དང་འདྲ་བའི་ཁྲོ་བོ་སྤྲིན་བཞིན་དུ་སྤྲོ་བར་མཛད་དེ། འབར་བ་་་་
འོད་འབར་བ་དེ་དག་གི་མདུན་དུ་སྨོས་པའི་གནོད་པ་མེད་པར་བྱ་བའི་ཕྱིར་འདོད་
ཆགས་སྐྱེད་པར་བྱེད་པ་སངས་རྒྱས་ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་
གནོད་པ་བྱེད་མཁན་ལྷའི་བུ་ཀ་མ་དེ་བ་འཁོར་དང་བཅས་པའི་དཀྱིལ་འཁོར་བྱིན་
གྱིས་བརློབ་པར་ཤེས་པར་བྱའོ། །དེ་ནས་འགྲོ་བ་རིས་དྲུག་གི་སེམས་ཅན་ཐམས་
ཅད་ཀྱི་དཀྱིལ་འཁོར་བཤད་པར་བྱ་སྟེ། པདྨ་གཤེད་ཀྱི་ཐུགས་རྗེ་ཆེན་པོས་ཉིད་
ཀྱི་ཐུགས་ཁ་ཡེ་ཤེས་སེམས་དཔའི་གནས་ནས། སོ་སོར་རྟོག་པའི་ཡེ་ཤེས་ཀྱི་ངོ་བོ་
ཁྲོ་བོ་སྤྲིན་བཞིན་དུ་སྤྲོ་བར་མཛད་དེ། འབར་བའི་འོད་གསལ་བ་དེ་དག་གིས་་་
འདོད་ཆགས་ལ་སོགས་པ་ཉོན་མོངས་པ་ཐམས་ཅད་དང་། གཞན་ཡང་འཁོར་་
བའི་སྡུག་བསྔལ་གྱི་བྱེ་བྲག་སྣ་ཚོགས་མེད་པར་མཛད་དེ། དེ་ལྟར་འགྲོ་བ་རིས་་་་
དྲུག་གི་སེམས་ཅན་རྣམས་བྱིན་གྱིས་བརླབ་པར་ཤེས་པར་བྱའོ། །དེ་ནས་ཁྲོ་བོ་་
ཆེན་པོ་ཞེས་པ་ནི་པདྨ་གཤེད་ལ་བྱའོ། །དེ་ནས་ཉིད་ཀྱི་སྐུ་དང་གསུང་དང་་་
ཐུགས་ཞེས་པ་ནི་མདུན་དུ་སྨོས་པའི་ཚུལ་དུ་སྟོན་པ་བྱང་ཆུབ་སེམས་རྡོ་རྗེའི་སྐུ་་
གསུང་ཐུགས་གསུམ་རྡོ་རྗེའི་ངོ་བོར་གཅིག་པ་གསུངས་སོ། །དེ་ལྟར་ཉིད་ཀྱི་སྐུ་་་
དང་གསུང་དང་ཐུགས་གསུམ་ནི་སྐུ་དང་གསུང་དང་ཐུགས་གསུམ་གྱི་ངོ་བོ་པདྨ་་་་
གཤེད་ཀྱི་སྐུ་ཕྱག་རྒྱར་གསུངས་སོ། །དེ་ནས་རྡོ་རྗེ་ཞེས་པ་ནི་བདེ་སྟེ་བཤད་མི་་་
དགོས་སོ། །དེ་ནས་ཕྱུང་ངོ་ཞེས་པ་ནི་སྐུ་དང་གསུང་དང་ཐུགས་གསུམ་གྱི་ངོ་བོ་
པདྨའི་གཤེད་ཀྱི་སྐུ་ཕྱག་རྒྱ་དང་། གསང་བའི་མཚན་ཕྱུང་ནས། སྟོན་པ་བྱང་
ཆུབ་སེམས་རྡོ་རྗེ་ཐུགས་བདེ་བར་བཞུགས་པ་ཡིན་ནོ། །དེ་ལྟར་ཕྱུང་བའི་སྒྲའི་་་


དོན་དུ་ཤེས་པར་བྱའོ། །པདྷཱནྟ་ཀྲྀཏ་དེའི་དོན་ནི་བདེ་སྟེ་བཤད་མི་དགོས་སོ། །
དེ་ནས་ཕྱུང་མ་ཐག་ཏུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་དང་ཐུགས་ཀྱི་རིག་པའི་སྐྱེས་བུ་དེ་ཉིད། ཅེས་བྱ་བའི་སྒྲ་བཤད་པར་
བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ནས་་
འབྱུང་བའི་དོན་སྟོན་པའོ། །དེ་ནས་ཕྱུང་མ་ཐག་ཏུ་ཞེས་པ་ནི་པདྨ་གཤེད་ཀྱི་སྐུ་
ཕྱག་རྒྱ་ལ་བྱའོ། །དེ་ནས་བཅོམ་ལྡན་འདས་ཞེས་པ་ནི་མདུན་དུ་བཤད་པ་དེ་་་་་
བཞིན་དུ་འདིར་སྦྱར་རོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི།
མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་ནས་སྐུ་་་
དང་གསུང་དང་ཐུགས་ཀྱི་རིག་པའི་སྐྱེས་བུ་དེ་ཉིད་ཞེས་པ་ནི། སྐུ་དང་གསུང་
དང་ཐུགས་རྡོ་རྗེ་གསུམ་གྱི་ངོ་བོ་པདྨ་གཤེད་ཀྱི་སྐུ་ཕྱག་རྒྱ་དང་། ཁྲོ་མོའི་རྒྱལ་མོ་
ཁྲོ་གཉེར་མ་དང་གཉིས་སུ་མེད་པའི་བདག་ཉིད་དུ་གསུངས་སོ། །བཤད་པར་བྱ་
སྟེ༑ རིག་པའི་སྐྱེས་བུ་ནི་རིག་པ་ནི་ཁྲོ་གཉེར་མ་ལ་བྱའོ། །སྐྱེས་བུ་ནི་པདྨའི་
གཤེད་ལ་བྱ་སྟེ། དེ་གཉིས་སོ་སོར་འཁྱུད་པའི་ཚུལ་གྱིས་གསང་བའི་རོལ་པ་་་
མཛད་ཅིང་གནས་སོ། །དེ་ལྟར་རིག་པའི་སྐྱེས་བུའི་སྒྲའི་དོན་དུ་ཤེས་པར་བྱའོ། །
དེ་བཞིན་གཤེགས་པ་ཐམས་ཅད་ཀྱི་གསུང་གི་ཚུལ་དུ་ནུབ་ཕྱོགས་ཀྱི་སྒོར་བཞུགས་་
སོ༑ །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་བཞིན་་་
གཤེགས་པ་ཐམས་ཅད་ཞེས་པ་ནི། མདུན་དུ་སྨོས་པའི་རྣམ་པ་ལྔ་ལ་བྱའོ། །
དེ་ནས་གསུང་བའི་ཚུལ་དུ་ཞེས་པ་ནི། མདུན་དུ་སྨོས་པའི་དེ་བཞིན་གཤེགས་པ་
ཐམས་ཅད་ཀྱི་གསུང་དོན་དམ་པར་སོ་སོར་རྟོགས་པའི་ཡེ་ཤེས་ཀྱི་ངོ་བོ་པདྨ་གཤེད་
ཀྱི་སྐུ་ཕྱག་རྒྱ་མི་བསྡུག་པ། འཇིགས་པ། འབར་བས་གསལ་བའི་འོད་ཅན་དུ་
གསུངས་སོ། །དེ་ནས་ནུབ་ཕྱོགས་ཀྱི་སྒོར་བཞུགས་སོ། །ཞེས་པ་ནི་ཡེ་ཤེས་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཞལ་ཡས་ཁང་ཆེན་པོའི་གསང་སྔགས་ཀྱི་ཆོས་ཀྱི་འཁོར་ལོ་བསྐོར་བ། དཔལ་་
གསང་བ་འདུས་པ་བཀའ་སྩལ་པའི་གནས་སྟོན་པ་བྱང་ཆུབ་སེམས་རྡོ་རྗེའི་རྒྱབ་་
ཕྱོགས་ཀྱི་སྒོར་བཞུགས་པའོ། །དེ་ལྟར་ནུབ་ཕྱོགས་ཀྱི་སྒོར་བཞུགས་པའི་སྒྲའི་
དོན་དུ་ཤེས་པར་བྱའོ། །དེ་ནས་གཞན་ཡང་པདྨའི་གཤེད་ཀྱི་སྐུ་མདོག་དང་།
ཞལ་དང་། ཕྱག་རྒྱ་དང་། ཕྱག་མཚན་དང་། རྒྱན་རྣམས་བསྟན་པར་
བྱ་སྟེ། སྐུ་མདོག་དམར་པོ་ཞལ་གསུམ་པ། །སྤྱན་གསུམ་རབ་ཏུ་བསྐྱོད་པ་སྟེ། །
གྱེན་དུ་སྐྲ་བརྫེས་འཇིགས་པ་ཆེ། །མེ་སྟག་ལྟ་བུ་འཕྲོ་ཞིང་འབར། །འདོད་་
ཆགས་ལྷ་ཡི་དཀྱིལ་འཁོར་འཁྲུག །སྦྲུལ་གྱི་སེ་རལ་ཁ་དཀྲིས་པ། །དཔའ་བོ་་་
ཆེན་པོ་མཆེ་བ་ཅན། །གཡས་བརྐྱང་པར་ནི་བཞུགས་པ་སྟེ། །ཁྲོ་བོའི་སྤྲིན་དཔུང་་
སྤྲོ་བར་མཛད། །ཡན་ལག་རྒྱན་རྣམས་ཀུན་གྱིས་བརྒྱན། །ཧཱུཾ་ཞེས་སྔགས་ཀྱི་སྒྲ་་
སྒྲོགས་པ། །པདྨའི་གཤེད་ཅེས་བྱ་བར་གྲགས། །དེའི་ཕྱག་གཡས་དང་པོ་ན་པདྨ་་་་
དམར་པོ་འདབ་མ་མཐའ་ཡས་འཛིན། གཡས་བར་མ་ན་རྡོ་རྗེ། ཐ་མ་ན་དབྱུག་པ།
གཡོན་དང་པོ་ན་ལྕགས་ཀྱུ། བར་མ་ན་སྡིགས་མཛུབ་ཞགས་པ་ཅན་ཐུགས་ཁར་་
འཛིན༑ ཐ་མ་ན་ཁྲོ་མོའི་རྒྱལ་མོ་ཁྲོ་གཉེར་མའི་ནུ་མ་འཛིན་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ།
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་
དུ་བཤད་པའི་འོག་ནས་འབྱུང་བའི་དོན་སྟོན་པའོ། །བཅོམ་ལྡན་འདས་ཞེས་པ་
ནི༑ དེ་བཞིན་གཤེགས་པ་ཐམས་ཅད་ལ་བྱའོ། །དེའི་དོན་མདུན་དུ་བཤད་་
པ་དེ་བཞིན་དུ་འདིར་སྦྱར་རོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་


ནི༑ མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་
ནས་སྐུ་དང་གསུང་དང་ཐུགས་ཞེས་པ་ནི། བྱང་ཆུབ་སེམས་རྡོ་རྗེ་ལ་བྱའོ། །
དེ་ནས་རྡོ་རྗེ་ཞེས་པ་ནི། མེ་ལོང་ལྟ་བུའི་ཡེ་ཤེས་ཀྱི་རྡོ་རྗེ་རིགས་མ་རུངས་པ་་་
ཐམས་ཅད་ཕམ་པར་བྱ་བའི་ཕྱིར། ཁྲོ་བོའི་རྒྱལ་པོ་བགེགས་ཀྱི་གཤེད་དུ་སྤྲུལ་་
པར་མཛད་པའོ། །དེ་ནས་ཏིང་ངེ་འཛིན་ཞེས་པ་ནི། སྟོན་པ་བྱང་ཆུབ་སེམས་
རྡོ་རྗེ་ཏིང་ངེ་འཛིན་པའི་དུས་སུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་སེམས་་་
དཔའི་གནས་ནས་འོད་ཟེར་གྱི་དྲ་བ་གྲངས་མེད་པ་སྤྲོ་བར་མཛད་དེ། ནམ་་
མཁའི་དབྱིངས་ཇི་སྙེད་ན་གནས་པའི་སེམས་ཅན་ཐམས་ཅད་ཀྱིས་བྱིན་གྱིས་བརླབ་
པར་མཛད་དེ། བྱིན་གྱིས་བརླབས་པར་མཛད་མ་ཐག་ཏུ་སྤྲོ་བའི་གནས་སླར་་་
བསྡུ་བར་མཛད་དོ། །དེའི་འོག་ཏུ་གོང་བུ་ལྟ་བུར་གྱུར་པར་མཛད་དེ། ཡེ་་
ཤེས་ཀྱི་གོང་བུ་དེ་ལས་ཡིག་འབྲུ་ཧཱུཾ་གི་ངོ་བོར་གྱུར་པར་མཛད་དེ། ཡེ་ཤེས་ཀྱི་་་
ཡིག་འབྲུ་དེ་ལས་མདུན་དུ་སྨོས་པའི་ཚུལ་གྱིས་བགེགས་ཀྱི་གཤེད་ཀྱི་སྐུ་ཕྱག་རྒྱ་་་
གྲངས་མེད་པར་སྤྲོ་བར་མཛད་དེ། འཇིག་རྟེན་གྱི་ཁམས་ཐམས་ཅད་ཀྱི་སེམས་་
ཅན་ཐམས་ཅད་བྱིན་གྱིས་བརླབས་པར་མཛད་དེ། བྱིན་གྱིས་བརླབས་མ་ཐག་
ཏུ་སྤྲོ་བའི་གནས་སུ་སླར་བསྡུ་བར་མཛད་དོ། །དེ་ལྟར་ཏིང་ངེ་འཛིན་གྱི་སྒྲའི་
དོན་དུ་ཤེས་པར་བྱའོ། །དེ་ནས་སྙོམས་པར་ཞུགས་ཏེ་ཞེས་པ་ནི། སྟོན་པ་་་
བྱང་ཆུབ་ཀྱི་སེམས་རྡོ་རྗེ་ཐུགས་རྩེ་གཅིག་ཏུ་བཞུགས་པར་གྱུར་པའོ། །དེ་ལྟར་་
སྙོམས་པར་ཞུགས་པའི་སྒྲའི་དོན་དུ་ཤེས་པར་བྱའོ། །དེ་བཞིན་གཤེགས་པ་་་
ཐམས་ཅད་ཀྱི་སྐུ་དང་གསུང་དང་ཐུགས་ཀྱི་དཀྱིལ་འཁོར་བྱིན་གྱིས་རློབ་པའི་ཁྲོ་བོ་
ཆེན་པོ་འདི་ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་། །ཞེས་བྱ་བའི་
སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་བཞིན་གཤེགས་པ་ཐམས་ཅད་ཞེས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པ་ནི། མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་
ནས་སྐུ་དང་གསུང་དང་ཐུགས་ཞེས་པ་ནི། སྟོན་པ་བྱང་ཆུབ་སེམས་རྡོ་རྗེ་ནི་དེ་་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསུམ་གཅིག་པའི་ངོ་་
བོ་མེ་ལོང་ལྟ་བུའི་ཡེ་ཤེས་བྱང་ཆུབ་སེམས་རྡོ་རྗེར་གསུངས་སོ། །དེ་ནས་དཀྱིལ་་
འཁོར་བྱིན་གྱིས་བརླབ་པ་ཞེས་པ་ནི་བྱེ་བྲག་རྣམ་པ་གསུམ་དུ་ཕྱེ་སྟེ་བཤད་པར་བྱའོ། །
གསང་བའི་ཡེ་ཤེས་ཀྱི་དཀྱིལ་འཁོར་དང་། གཞན་ཡང་ཕྲག་དོག་སྐྱེད་པར་བྱེད་
པ༑ སངས་རྒྱས་ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་པར་་་
བྱེད་མཁན་བགེགས་ཀྱི་རྒྱལ་པོ་བི་ནཱ་ཡ་ཀའི་དཀྱིལ་འཁོར་དང་། འགྲོ་བ་རིས་་
དྲུག་གི་སེམས་ཅན་ཐམས་ཅད་ཀྱི་དཀྱིལ་འཁོར་རོ། །དེ་ནས་དཀྱིལ་འཁོར་་་
གསུམ་སོ་སོར་ཕྱེ་སྟེ་བཤད་པར་བྱ་སྟེ། གསང་བའི་ཡེ་ཤེས་ཀྱི་དཀྱིལ་འཁོར་ནི།
སྟོན་པ་བྱང་ཆུབ་སེམས་རྡོ་རྗེའི་འཁོར་ཕུན་སུམ་ཚོགས་པ་མདུན་དུ་སྨོས་པ་ལ་བྱའོ།།
དཀྱིལ་འཁོར་གྱི་ངོ་བོ་དེའི་སྒོ་བསྲུངས་ཀྱི་ཚུལ་བགེགས་ཀྱི་གཤེད་སྐུ་ཕྱག་རྒྱ་མེ་ལོང་
ལྟ་བུའི་ཡེ་ཤེས་ཀྱི་ངོ་བོ་འབར་བའི་ཕྲེང་བའི་འོད་གསལ་བ་སྤྲོ་བར་མཛད་དེ།
དེའི་གཟི་བརྗིད་ཀྱི་མདུན་དུ་སྨོས་པའི་གསང་བའི་ཡེ་ཤེས་ཀྱི་དཀྱིལ་འཁོར་བྱིན་་་་་
གྱིས་བརླབ་པར་ཤེས་པར་བྱའོ། །དེ་ནས་ཕྲག་དོག་སྐྱེད་པར་བྱེད་པ་སངས་རྒྱས་
ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་པ་བྱེད་མཁན་བགེགས་ཀྱི་་་
རྒྱལ་པོ་བི་ན་ཡ་ཀའི་དཀྱིལ་འཁོར་བཤད་པར་བྱ་སྟེ། སེམས་ཅན་ཐམས་ཅད་་་་
བྱིན་གྱིས་བརླབས་ཕྲག་དོག་ཅན་དུ་བྱེད་དེ། ཕྲག་དོག་གིས་སྡིག་པ་དེས་དམྱལ་
བའི་ལམ་དུ་ཁྲིད་མཁན་གྱི་བགེགས་ཀྱི་བདག་པོ་བི་ན་ཡ་ཀ་འཁོར་དང་བཅས་པ་་
དེ་བགེགས་ཀྱི་གཤེད་ཀྱིས་ཤིན་ཏུ་ཁྲོ་བོ་ཆེན་པོས། ཉིད་ཀྱི་ཐུགས་ཀ་ཡེ་ཤེས་་་
སེམས་དཔའི་གནས་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉིད་ལྟ་བུ་ཁྲོ་བོ་སྤྲིན་་་་


བཞིན་དུ་སྤྲོ་བར་མཛད་དེ། འབར་བའི་འོད་ཅན་དེ་དག་གིས། གནོད་པ་་་་
མེད་པར་བྱ་བའི་ཕྱིར་མདུན་དུ་སྨོས་པའི་ཕྲག་དོག་སྐྱེད་པར་བྱེད་པས་སངས་རྒྱས་
ཀྱི་བསྟན་པ་ལ་གནས་པའི་སྒྲུབ་པ་པོ་རྣམས་ལ་གནོད་པ་བྱེད་མཁན་བགེགས་ཀྱི་་
བདག་པོ་བི་ན་ཡ་ཀའི་དཀྱིལ་འཁོར་བྱིན་གྱིས་བརླབ་པར་ཤེས་པར་བྱའོ། །དེ་་
ནས་འགྲོ་བ་རིས་དྲུག་གི་སེམས་ཅན་ཐམས་ཅད་ཀྱི་དཀྱིལ་འཁོར་གྱི་སྒྲ་བཤད་པར་
བྱ་སྟེ། བགེགས་ཀྱི་གཤེད་ཀྱི་ཐུགས་རྗེ་ཆེན་པོ་ཉིད་ཀྱི་ཐུགས་ཁ་ཡེ་ཤེས་སེམས་་་་
དཔའི་གནས་ནས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་མདུན་དུ་སྨོས་པའི་ཚུལ་ཉིད་
དང་འདྲ་བའི་ཁྲོ་བོ་སྤྲིན་བཞིན་སྤྲོ་བར་མཛད་དེ། འབར་བའི་འོད་ཅན་དེ་དག་
གི༑ ཕྲག་དོག་ལ་སོགས་པ་ཉོན་མོངས་པ་ཐམས་ཅད་དང་། གཞན་ཡང་་་་་
འཁོར་བའི་སྡུག་བསྔལ་མེད་པར་མཛད་པས། འགྲོ་བ་རིས་དྲུག་གི་སེམས་ཅན་
ཐམས་ཅད་བྱིན་གྱིས་བརླབ་པར་ཤེས་པར་བྱའོ། །དེ་ནས་ཁྲོ་བོ་ཆེན་པོ་ཞེས་པ་་
ནི་བགེགས་ཀྱི་གཤེད་ལ་བྱའོ། །དེ་ནས་ཉིད་ཀྱི་སྐུ་དང་གསུང་དང་ཐུགས་ཞེས་པ་
ནི༑ མདུན་དུ་སྨོས་པའི་ཚུལ་དུ་སྟོན་པ་བྱང་ཆུབ་སེམས་རྡོ་རྗེའི་སྐུ་དང་གསུང་
དང་ཐུགས་གསུམ་རྡོ་རྗེའི་ངོ་བོར་གཅིག་པར་གསུངས་སོ། །དེ་ལྟར་སྐུ་གསུང་
ཐུགས་གསུམ་ནི་སྐུ་དང་གསུང་དང་ཐུགས་ཀྱི་ངོ་བོ་བགེགས་ཀྱི་གཤེད་ཀྱི་སྐུ་ཕྱག་་་
རྒྱར་གསུངས་སོ། །དེ་ནས་རྡོ་རྗེ་ཞེས་པ་ནི། བདེ་སྟེ་བཤད་མི་དགོས་སོ། །
དེ་ནས་ཕྱུང་ངོ་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་གསུམ་གྱི་
ངོ་བོ་བགེགས་ཀྱི་གཤེད་ཀྱི་སྐུ་ཕྱག་རྒྱ་དང་། གསང་བའི་མཚན་ཕྱུང་བ། སྟོན་
པ་བྱང་ཆུབ་སེམས་རྡོ་རྗེ་ཐུགས་བདེ་བར་བཞུགས་པ་ལ་བྱའོ། །དེ་ལྟར་ཕྱུང་བའི་
སྒྲའི་དོན་དུ་ཤེས་པར་བྱའོ། །བིགྷཾ་ཏ་ཀྲྀཏ་དེའི་དོན་བདེ་སྟེ་བཤད་མི་དགོས་སོ།
དེ་ནས་ཕྱུང་མ་ཐག་ཏུ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དང་གསུང་དང་ཐུགས་རིག་པའི་སྐྱེས་བུ་དེ་ཉིད། ཞེས་བྱ་བའི་སྒྲ་བཤད་པར་བྱ་
སྟེ༑ ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ནས་་་
འབྱུང་བའི་མགོ་འདྲེན་པར་སྟོན་པའོ། །དེ་ཕྱུང་མ་ཐག་ཏུ་ཞེས་པ་ནི་བགེགས་ཀྱི་
གཤེད་ཀྱི་སྐུ་ཕྱག་རྒྱ་ལ་བྱའོ། །དེ་ནས་བཅོམ་ལྡན་འདས་ཞེས་པ་ནི། མདུན་་
དུ་བཤད་པ་དེ་བཞིན་དུ་འདིར་སྦྱར་རོ། །དེ་ནས་དེ་བཞིན་གཤེགས་པ་ཐམས་་
ཅད་ཞེས་པ་ནི་མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །
དེ་ནས་སྐུ་དང་གསུང་དང་ཐུགས་རིག་པའི་སྐྱེས་བུ་དེ་ཉིད་ཞེས་པ་ནི་སྐུ་དང་་་་
གསུང་དང་ཐུགས་གསུམ་གྱི་ངོ་བོ་བགེགས་ཀྱི་གཤེད་ཀྱི་སྐུ་ཕྱག་རྒྱ་དང་། ཁྲོ་མོའི་
རྒྱལ་མོ་རལ་པ་གཅིག་མ་གཉིས་སུ་མེད་པའི་བདག་ཉིད་ལ་བྱའོ། །བཤད་པར་བྱ་
སྟེ།་ རིག་པའི་བུ་ནི་རིག་པ་འདི་རལ་གཅིག་མ་ལ་བྱའོ། །སྐྱེས་བུ་ནི་བགེགས་
ཀྱི་གཤེད་ལ་བྱའོ། །དེ་གཉིས་སོ་སོར་འཁྱུད་པའི་ཚུལ་གྱིས་གསང་བའི་རོལ་་་
པ་མཛད་ཅིང་གནས་སོ་དེ་ལྟར་རིག་པའི་སྐྱེས་བུའི་སྒྲའི་དོན་དུ་ཤེས་པར་བྱའོ། །
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་ཚུལ་དུ་བྱང་་་
ཕྱོགས་ཀྱི་སྒོ་བཞུགས་སོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
དེ་བཞིན་གཤེགས་པ་ཐམས་ཅད་ཞེས་པ་ནི་མི་བསྐྱོད་པ་ལ་སོགས་པ་རྣམ་པ་ལྔ་
ལ་བྱའོ། །དེ་ནས་སྐུ་དང་གསུང་དང་ཐུགས་ཀྱི་ཚུལ་ཞེས་པ་ནི། སྟོན་པ་བྱང་་
ཆུབ་སེམས་རྡོ་རྗེ་མེ་ལོང་ལྟ་བུའི་ཡེ་ཤེས་ཀྱི་ཚུལ་བགེགས་ཀྱི་གཤེད་ཀྱི་སྐུ་ཕྱག་རྒྱ་མི་
སྡུག་པ། འཇིགས་པ་འབར་བའི་འོད་ཅན་དུ་གསུངས་སོ། །དེ་ནས་བྱང་་
ཕྱོགས་ཀྱི་སྒོར་བཞུགས་སོ་ཞེས་པ་ནི། ཡེ་ཤེས་ཀྱི་གཞལ་ཡས་ཁང་ཐེག་པ་ཆེན་པོ་
གསང་སྔགས་ཀྱི་ཆོས་ཀྱི་འཁོར་ལོ་བསྐོར་བ་དཔལ་གསང་བ་འདུས་པ་བཀའ་སྩལ་
པ་གནས་སྟོན་པ་བྱང་ཆུབ་སེམས་རྡོ་རྗེ་གཡོན་ཕྱོགས་སུ་བཞུགས་སོ། །དེ་ལྟར་་


བྱང་ཕྱོགས་ཀྱི་སྒོར་བཞུགས་པའི་སྒྲའི་དོན་དུ་ཤེས་པར་བྱའོ། །དེ་ནས་གཞན་་
ཡང་བགེགས་ཀྱི་གཤེད་ཀྱི་སྐུ་མདོག་དང་། ཞལ་དང་། ཕྱག་དང་ཕྱག་མཚན་
དང་། རྒྱན་རྣམས་བསྟན་པར་བྱ་སྟེ། སྐུ་མདོག་མཐིང་ཀ་ཞལ་གསུམ་པ། །
སྤྱན་གསུམ་རབ་ཏུ་བསྐྱོད་པ་སྟེ། །འཇིགས་ཆེན་སྐྲ་ནི་གྱེན་དུ་བརྫེས། །མེ་
སྟག་ལྟ་བུར་འཕྲོ་ཞིང་འབར། །བགེགས་ཀྱི་དཀྱིལ་འཁོར་འཁྲུག་པར་མཛད། །
ཁྲོས་ཏེ་སྟངས་ཐབས་གར་བྱེད་པ། །མཆེ་བའི་ཕྲེང་བས་ཞལ་གདེངས་ཚུལ། །
གཡོན་སྐུམ་ནས་ནི་བཞུགས་པའོ། །ཁྲོ་བོ་སྤྲིན་ཕུང་སྤྲོ་བར་མཛད། །རྒྱན་
རྣམས་ཀུན་གྱིས་བརྒྱན་པ་སྟེ། །ཧཱུཾ་གི་སྒྲ་ནི་ཕྱོགས་བཅུར་བསྒྲོགས། །བགེགས་་
ཀྱི་གཤེད་ཅེས་གྲགས་པའོ། །དེ་ཕྱག་གཡས་དང་པོ་ནི་རྡོ་རྗེ་རྒྱ་གྲམ་འཛིན།
གཡས་བར་མ་ན་རལ་གྲི། ཐ་མ་ན་གཏུན་ཤིང་། གཡོན་དང་པོ་ན་རྡོ་རྗེ་་་
ལྕགས་ཀྱུ། བར་མ་ན་དགྲ་སྟ། ཐ་མ་ན་སྡིགས་མཛུབ་ཞགས་པ་དང་ལྡན་་
པས་ཁྲོ་མོའི་རྒྱལ་མོ་རོ་ལངས་མའི་ནུ་མ་འཛིན་པའོ། །དེ་བཞིན་གཤེགས་པ་་
ཐམས་ཅད་ཀྱི་སྐུ་དང་གསུང་དང་ཐུགས་མཉེས་པར་བྱེད་པ་དཀྱིལ་འཁོར་གྱི་དམ་
ཚིག་ཞེས་པ་ནི། ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་
ནས་དེ་བཞིན་གཤེགས་པ་ཐམས་ཅད་ཞེས་ནི། བྱེ་བྲག་རྣམ་པ་གཉིས་སུ་དབྱེ་
སྟེ༑ དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གཅིག་པའི་
ངོ་བོའི་གཟུགས་སྟོན་པ་བྱང་ཆུབ་སེམས་རྡོ་རྗེ་ལ་བྱའོ། །གཞན་ཡང་དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ནི་རྣམ་པར་སྣང་མཛད་ལ་་
སོགས་པ་འཁོར་ཕུན་སུམ་ཚོགས་པ་གསུངས་པ་དེ་རྣམས་ཀྱི་སྐུ་དང་གསུང་དང་་་་
ཐུགས་ཀྱི་ངོ་བོའི་གཟུགས་ཀྱི་སྐུའི་ཕྱག་རྒྱའི་མི་ཕྱེད་པར་གསུངས་སོ།།
དེ་ནས་བརྙེད་པར་བྱེད་པ་ཞེས་པ་ནི། བྱེ་བྲག་རྣམ་པ་གཉིས་སུ་དབྱེ་སྟེ།
00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྟོན་པ་བྱང་ཆུབ་སེམས་རྡོ་རྗེ་ལ་མདུན་དུ་སྨོས་པའི་རྣམ་པར་སྣང་མཛད་ལ་སོགས་
པ་གསང་བའི་མཆོད་པ་བྱས་པས། ཁྱད་པར་དུ་མཉེས་པར་འགྱུར་བར་གསུངས་
སོ༑ །གཞན་ཡང་རྣམ་པར་སྣང་མཛད་ལ་སོགས་པ་འཁོར་ཐམས་ཅད་ཀྱིས་ཉིད་
ཉིད་ཀྱི་ཤེས་རབ་མ་དང་ལྡན་པར་དབང་པོ་གཉིས་མཉམ་པར་སྦྱར་ནས་ཐབས་་་་
དང་ཤེས་རབ་ཀྱི་རོལ་པ་གསང་བའི་མཆོད་པས་ཉིད་ཉིད་ཀྱི་གསང་བའི་ཐུགས་ཁ་
ན་གནས་པའི་ཡེ་ཤེས་སེམས་དཔའ་མཉེས་པར་མཛད་པར་ཤེས་པར་བྱའོ། །དེ་
ནས་དཀྱིལ་འཁོར་ཞེས་པ་ནི། མདུན་དུ་སྨོས་པའི་རྣམ་པར་སྣང་མཛད་ལ་སོགས་
པ་སྟོན་པ་བྱང་ཆུབ་སེམས་རྡོ་རྗེའི་འཁོར་ཕུན་སུམ་ཚོགས་པ་ལ་དཀྱིལ་འཁོར་གྱི་་་
དོན་གསུངས་སོ། །དེ་ནས་དམ་ཚིག་སེམས་དཔའ་ཞེས་པ་ནི་རྣམ་པ་གཉིས་སུ་དབྱེ་
སྟེ༑ ཕྱི་དང་གསང་བའི་ཚུལ་ལོ། །དེ་ནས་ཕྱིའི་དམ་ཚིག་ནི་སྟོན་པ་བྱང་ཆུབ་
སེམས་རྡོ་རྗེ་རྣམ་པར་སྣང་མཛད་ལ་སོགས་པ་འཁོར་ཐམས་ཅད་དང་ལྡན་པས་་
ཐུགས་རྗེ་ཆེན་པོའི་སྣ་ཚོགས་ཀྱི་བྱེ་བྲག་གིས་སེམས་ཅན་ཐམས་ཅད་ཀྱི་དོན་གྲུབ་
པར་མཛད་པའོ། །དེ་ལྟར་ཕྱིའི་དམ་ཚིག་གི་སྒྲའི་དོན་དུ་ཤེས་པར་བྱའོ། །དེ་
ནས་གསང་བའི་དམ་ཚིག་གི་དོན་བཤད་པར་བྱ་སྟེ། སྟོན་པ་བྱང་ཆུབ་སེམས་
རྡོ་རྗེས་འཁོར་རྣམ་པར་སྣང་མཛད་ལ་སོགས་པ་འཁོར་ཐམས་ཅད་དང་ལྡན་པ།
ཉིད་ཉིད་ཀྱི་ཤེས་རབ་ལྷ་མོ་དང་གཉིས་སུ་མེད་པར་ལྡན་པས། གསང་བའི་་་
མཆོད་པ་བྱིན་གྱིས་བརླབ་པ་མཛད་དོ། །དེ་ལྟར་གསང་བའི་དམ་ཚིག་གི་སྒྲའི་་
དོན་དུ་ཤེས་པར་བྱའོ། །དེ་ནས་སེམས་དཔའ་ཞེས་པ་ནི། སྟོན་པ་བྱང་ཆུབ་་
སེམས་རྡོ་རྗེ་མདུན་དུ་སྨོས་པའི་འཁོར་ཕུན་སུམ་ཚོགས་པ་དང་ལྡན་པ་ལ་སོགས་པ་
སྐྱེས་བུ་གཟུགས་ཀྱི་ངོ་བོས་ཉིད་ཉིད་ཀྱི་ཤེས་རབ་ལྷ་མོ་དང་རོལ་པ་མཛད་ཅིང་་
གནས་པའོ། །དེ་ལྟར་སེམས་དཔའི་སྒྲའི་དོན་དུ་ཤེས་པར་བྱའོ།། །།


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མཁས་པ་ཆེན་པོ་རྡོ་རྗེ་སློབ་དཔོན་འཕགས་པ་ཀུན་དགའི་སྙིང་པོས་མཛད་པའི་་
ལེའུ་དང་པོ་རྫོགས་སོ། །
ཙོ


་དེ་ནས་ལེའུ་དང་པོའི་འོག་ཏུ། ད་ནི་ལེའུ་གཉིས་པ་བྱང་ཆུབ་སེམས་ཀྱི་་
ལེའུ་བཤད་པར་བྱ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་་ཐམས་་
ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་ལ། བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་མཆོད་པ་བྱས་ཏེ། ཕྱག་འཚལ་ནས། འདི་སྐད་་
ཅེས་གསོལ་ཏོ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་་
ནས་ཞེས་པ་ནི་ལེའུ་དང་པོ་བཤད་པའི་དོན་ཐོས་ནས་རྟོགས་པར་གྱུར་ནས་དགའ་
བ་སྐྱེས་པའོ། །བཅོམ་ལྡན་འདས་ཞེས་པ་ནི་བདེ་སྟེ་བཤད་མི་དགོས་སོ། །དེ་
ནས་དེ་བཞིན་གཤེགས་པ་ཐམས་ཅད་ཞེས་པ་ནི། མདུན་དུ་སྨོས་པའི་རྣམ་པར་
སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །དེ་ནས་སྐུ་་་
དང་གསུང་དང་ཐུགས་ཞེས་པ་ནི་མདུན་དུ་སྨོས་པའི་དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་མི་ཕྱེད་པར་ཁྱབ་པར་གནས་པའོ། །བདག་པོ་
ཞེས་པ་ནི་མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་
པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་ངོ་བོའི་གཟུགས་རྣམས་ཀྱི་བདག་་་་་
པོར་སྟོན་པ་བྱང་ཆུབ་སེམས་རྡོ་རྗེ་གསུངས་སོ། །བཅོམ་ལྡན་འདས་ཞེས་པ་ནི་་
བདེ་སྟེ་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ཞེས་པ་ནི་རྣམ་་་
པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །མཆོད་པ་
བྱས་ཏེ་ཞེས་པ་ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལྔས་སྟོན་པ་བྱང་ཆུབ་སེམས་རྡོ་རྗེ་ལ་མཆོད་པ་བྱས་པ་སྟེ། མཆོད་པའི་བྱེ་བྲག་་
རྣམ་པ་གསུམ་སྟེ་ཕྱི་དང་ནང་དང་གསང་བའོ། །དེ་ལ་ཕྱིའི་མེ་ཏོག་དང་སྤོས་ལ་
སོགས་པ་ལྷ་དང་མིའི་འཇིག་རྟེན་ན་ཡོད་པའི་མཆོད་པའི་རྫས་དམ་པ་ཇི་སྙེད་་་
ཐམས་ཅད་ཀྱིས་མཆོད་པའོ། །དེ་ནས་ནང་གི་མཆོད་པ་ནི་རྣམ་པར་སྣང་མཛད་
ལ་སོགས་པ་དེ་བཞིན་གཤེགས་པ་རྣམ་པ་ལྔ་ལས་སྟོན་པ་བྱང་ཆུབ་སེམས་རྡོ་རྗེ་ལ་
མཆོད་པ་བྱ་བའི་ཕྱིར། ཉིད་ཀྱི་ཐུགས་ཁའི་ཡེ་ཤེས་སེམས་དཔའི་གནས་ནས་་་་
གཟུགས་དང་སྒྲ་ལ་སོགས་པ་འདོད་པའི་ཡོན་ཏན་ལྔའི་ངོ་བོ་རྣམས་ཀྱི་སྐུ་ཕྱག་རྒྱ་་
རྣམས་སྤྲིན་བཞིན་དུ་སྤྲུལ་པ་ལ་བྱའོ། །དེ་ནས་གསང་བའི་མཆོད་པ་ནི། རྣམ་
པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔས། སྟོན་པ་བྱང་་
ཆུབ་སེམས་རྡོ་རྗེ་ལ་མཆོད་པའི་ཕྱིར་ཐབས་དང་ཤེས་རབ་མཉམ་པར་སྦྱར་ནས།
འདོད་ཆགས་ཆེན་པོའི་རོལ་པ་བྱས་ཏེ། བདེ་བར་གྱུར་པའི་དུས་སུ་སོ་སོའི་ལྷ་་་
མོའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་ཞུ་བར་བྱས་ཏེ།
བྱང་ཆུབ་སེམས་གསང་བའི་རྫས་ཀྱི་ས་བོན་ལས་རིགས་སོ་སོའི་ཡེ་ཤེས་ཀྱི་ཁ་དོག་་
དང་ལྡན་པའི་རིན་པོ་ཆེ་སྣ་ཚོགས་ཀྱི་བྱེ་བྲག་སྤྲིན་བཞིན་དུ་སྤྲུལ་པ་ལ་བྱའོ། །
གཞན་ཡང་གཟུགས་དང་སྒྲ་ལ་སོགས་པ་འདོད་པའི་ཡོན་ཏན་ལྔའི་ངོ་བོའི་སྐུ་ཕྱག་
རྒྱ་རྣམས་སོ་སོའི་རྟགས་འཛིན་པར་སྟོན་པ་བྱང་ཆུབ་ཀྱི་སེམས་རྡོ་རྗེ་མཆོད་པའི་
སྤྲིན་བཞིན་དུ་སྤྲུལ་ཏེ། དེ་ལྟར་མདོར་བསྡུས་པ་མཆོད་པའི་སྒྲའི་དོན་དུ་ཤེས་་་་
པར་བྱའོ། །དེ་ནས་ཕྱག་འཚལ་ནས་ཞེས་པ་ནི་རྣམ་པར་སྣང་མཛད་ལ་སོགས་པ་
དེ་བཞིན་གཤེགས་པ་ཐམས་ཅད་དང་། བྱང་ཆུབ་སེམས་དཔའ་ཐམས་ཅད་་
ཀྱིས་པུས་མོ་གཡས་པ་ས་ལ་བཙུགས་ལག་པ་གཉིས་ཐལ་མོ་སྦྱར་ནས་སྤྱི་བོ་ས་ལ་་
བཏུགས་ཏེ། སྟོན་པ་བྱང་ཆུབ་རྡོ་རྗེ་ལ་ཕྱག་འཚལ་བའོ། །དེ་ནས་འདི་སྐད་་


ཅེས་གསོལ་ཏོ་ཞེས་པ་ནི། མདུན་དུ་སྨོས་པའི་རྣམ་པར་སྣང་མཛད་ལ་སོགས་་
པས་ཕྱག་འཚལ་བའི་འོག་ཏུ་བླ་ན་མེད་པའི་བྱང་ཆུབ་སེམས་བཤད་པར་སྟོན་པ་་
བྱང་ཆུབ་སེམས་རྡོ་རྗེ་ལ་གསོལ་བ་བཏབ་པའོ། །དེ་ནས་སྐུ་དང་གསུང་དང་་་
ཐུགས་ཀྱི་མཆོག་ཞེས་པ་ནི། དོན་དམ་པ་སྐུ་དང་གསུང་དང་ཐུགས་རྣམས་་་
གཅིག་པ་ཡེ་ཤེས་རྣམ་པ་ལྔའི་ངོ་བོ་ཆོས་ཀྱི་སྐུ་གཉིས་སུ་མེད་པའི་བྱང་ཆུབ་ཀྱི་་
སེམས་དེ་ནི། ཡེ་ཤེས་ཀྱི་ཆོ་འཕྲུལ་ཐམས་ཅད་དང་། སྔགས་དང་ཕྱག་རྒྱ་དང་།
དཀྱིལ་འཁོར་རྣམས་དང་། ཡེ་ཤེས་ཀྱི་སྐུ་ཕྱག་རྒྱ་ཇི་སྙེད་རྣམས་འབྱུང་བ་དང་།
འདུ་བའི་སྙིང་པོ་ངོ་བོ་སྟེ། དེའི་ཕྱིར་སྐུ་དང་གསུང་དང་ཐུགས་ཀྱི་མཆོག་ཅེས་་
བྱའོ༑ །དེ་ནས་དེ་བཞིན་གཤེགས་པ་ཀུན་གྱི་ཞེས་བྱ་བ་ནི་རྣམ་པར་སྣང་མཛད་
ལ་སོགས་པ་རྣམ་པ་ལྔ་ལ་བྱའོ། །གསང་ཞེས་པ་ནི་ལེའུ་དང་པོ་བཤད་པ་འདིར་
སྦྱར་རོ། །དེ་ན་མེད་པའི་བྱང་ཆུབ་སེམས་ཞེས་པ་ནི་རྣམ་པ་གསུམ་དུ་དབྱེ་སྟེ།
ཕྱི་དང་དོན་དམ་པ་དང་གསང་བའོ། །དེ་ལ་ཕྱི་ནི་དཔལ་རྡོ་རྗེ་སེམས་དཔའི་་་་
ཐུགས་ཐུགས་རྗེ་ཆེན་པོའི་ལྕགས་ཀྱུས་བསྐུལ་ནས་སེམས་ཅན་ཐམས་ཅད་ཀྱི་རེ་བ་
སྣ་ཚོགས་སྐོང་བར་མཛད་དོ། །དོན་དམ་པ་ནི་དེ་བཞིན་གཤེགས་པ་ཐམས་་་
ཅད་ཀྱི་ཡེ་ཤེས་ནི་དངོས་གྲུབ་ཀྱི་འབྲས་བུའི་ངོ་བོར་གསུངས་སོ། །གསང་བ་ནི་་
དཔལ་རྡོ་རྗེ་སེམས་དཔས་ཤེས་རབ་ལྷ་མོ་མཱ་མ་ཀཱི་དང་དབང་པོ་གཉིས་མཉམ་པར་
སྦྱར་ནས་ཐུགས་རྗེ་ཆེན་པོའི་འདོད་ཆགས་ཀྱི་གསང་བའི་རོལ་པ་མཛད་ནས་བདེ་
བར་གྱུར་ཏེ། དབང་པོ་གཉིས་ཀྱི་ལམ་ནས་མཱ་མ་ཀཱིའི་བྷ་གའི་དབུས་སུ་རྡོ་རྗེ་ཁུ་་
བའི་ངོ་བོ་བྱང་ཆུབ་སེམས་དག་པ་གསལ་བ་ཟླ་བའི་དཀྱིལ་འཁོར་ལྟ་བུ་དེ་ནི་་་
གསང་བའི་དཀྱིལ་འཁོར་གྱི་ལྷ་ཐམས་ཅད་བསྐྱེད་པའི་ས་བོན་གྱི་ངོ་བོའོ། །
གཞན་ཡང་བསྒྲུབ་པ་པོ་རྣམས་ཀྱི་བྱིན་གྱིས་བརླབས་ནས་ཟླ་བའི་དངོས་གྲུབ་ཀྱི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ངོ་བོར་གསུངས་ཏེ། དེ་ལྟར་མདོར་བསྡུས་པ་བླ་ན་མེད་པའི་བྱང་ཆུབ་སེམས་ཀྱི་
དོན་དུ་ཤེས་པར་བྱའོ། །བཅོམ་ལྡན་འདས་ཞེས་པ་ནི་ལེགས་པའི་ཡོན་ཏན་་་
ཐམས་ཅད་དང་ལྡན་པ་དང་། གཞན་ཡང་ཐུགས་རྗེ་ཆེན་པོའི་ཞེ་སྡང་གིས་ཁྲོ་་་་
བོའི་སྤྲུལ་པའི་ཡེ་ཤེས་ཀྱི་བྱིན་གྱི་རླབས་སྣ་ཚོགས་ཀྱི་བྱེ་བྲག་གི་སྟོབས་ཀྱིས་ཕྱི་ནང་
གི་བདུད་ཀྱི་དཔུང་འཇོམས་པར་མཛད་པས་དེའི་ཕྱིར་བཅོམ་ལྡན་འདས་ཀྱི་དོན་་
སྟོན་པ་བྱང་ཆུབ་སེམས་རྡོ་རྗེ་ལ་བྱའོ། །སྙིང་པོ་ནི་བདུད་ཀྱི་གནོད་པ་གང་གིས་
ཀྱང་མི་གཡོ་བ་མི་འཇིགས་པ་སྟོང་པ་ནམ་མཁའ་ལྟ་བུ་དོན་དམ་པ་ཆོས་ཀྱི་སྐུའི་ངོ་་
བོའོ། །སྙིང་པོའི་སྒྲའི་དོན་དུ་ཤེས་པར་བྱའོ། །དེ་ནས་བཅོམ་ལྡན་འདས་་
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་དེ་བཞིན་་་་་
གཤེགས་པས། དེ་བཞིན་གཤེགས་པ་ཐམས་ཅད་ཀྱིས་གསོལ་བ་བཏབ་པ་ཡང་་
མཁྱེན༑ ཞེས་བྱ་བའི་སྒྲ་བཤད་པར་བྱ་སྟེ་ཅི་ལྟར་ཡིན་ན། དེ་ནས་ཞེས་པ་ནི་
མདུན་དུ་སྨོས་པ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་་
ལྔས་མཆོད་པ་དང་ཕྱག་འཚལ་བས་དོན་དམ་པ་བ་བྱང་ཆུབ་སེམས་ཉན་པར་་
གསོལ་བ་བཏབ་པ་དང་། སྟོན་པ་བྱང་ཆུབ་སེམས་རྡོ་རྗེས་བྱང་ཆུབ་སེམས་་་
བཤད་པའི་ཕྱིར་ལན་བཀའ་སྩལ་པའོ། །བཅོམ་ལྡན་འདས་ཞེས་པ་ནི་མདུན་དུ་
བཤད་པ་དང་སྦྱར་རོ། །དེ་བཞིན་གཤེགས་པ་ཐམས་ཅད་ཞེས་པ་ནི། རྣམ་་
པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །སྐུ་དང་
གསུང་དང་ཐུགས་ཞེས་པ་ནི། རྣམ་པར་སྣང་མཛད་ལ་སོགས་པ་དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསུམ་ནི་ཁྱབ་ནས་གནས་པ་
ལ་བྱའོ། །རྡོ་རྗེ་ནི་སྟོན་པ་བྱང་ཆུབ་སེམས་རྡོ་རྗེའི་མེ་ལོང་ལྟ་བུའི་ཡེ་ཤེས་ལ་
སོགས་པ་ཡེ་ཤེས་རྣམ་པ་ལྔའི་ངོ་བོ་དེ་ནི་མདུན་དུ་སྨོས་པ་རྣམ་པར་སྣང་མཛད་ལ་


སོགས་པ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསུམ་་
སྟོན་པ་ཉིད་དང་མི་ཕྱེད་པར་ཁྱབ་ནས་གནས་པར་གསུངས་སོ། །དེ་ནས་དེ་་་
བཞིན་གཤེགས་པ་ཞེས་པ་ནི་ཐུགས་རྗེ་ཆེན་པོས་སེམས་ཅན་ཐམས་ཅད་ཀྱི་དོན་་
དུ་ཐེག་པ་ཆེན་པོ་གསང་སྔགས་ཀྱི་དོན་གྱི་འཁོར་ལོ་བསྐོར་བའི་ཕྱིར་གཤེགས་་་་་
ཏེ༑ དེ་ནས་ཡེ་ཤེས་སེམས་པ་མི་བསྐྱོད་པའི་སྐུ་ཕྱག་རྒྱ་ལ་ཐིམ་པར་གྱུར་པ་ལས་
གཤེགས་ཞེས་བྱའོ། །དེ་ནས་དེ་བཞིན་གཤེགས་པ་ཐམས་ཅད་ཀྱིས་ཞེས་པ་ནི།
མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་
ལྔ་ལ་བྱའོ། །གསོལ་བ་གཏབ་པ་ཡང་མཁྱེན་ཞེས་པ་ནི། སྟོན་པ་བྱང་ཆུབ་་་
སེམས་རྡོ་རྗེས་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་
ཀྱིས་ཅིའི་ཕྱིར་གསོལ་བ་གཏབ་པའི་དོན་ཐུགས་ཀྱིས་མཁྱེན་པའོ། །བྱང་ཆུབ་་
སེམས་དཔའ་ཐམས་ཅད་ཀྱི་ཡོངས་སུ་རྟོག་པ་ཡང་ཐུགས་ཀྱིས་མཁྱེན་ནས། བྱང་
ཆུབ་སེམས་དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། །ཞེས་བྱ་བ་དེའི་སྒྲ་
བཤད་པར་བྱ་སྟེ་ཅི་ལྟར་ཡིན་ན། བྱང་ཆུབ་སེམས་དཔའ་ཐམས་ཅད་ནི་བྱམས་
པ་དང་། ཕྱག་ན་རྡོ་རྗེ་ལ་སོགས་པ་བརྗོད་དུ་ཡོད་པའི་བྱང་ཆུབ་སེམས་དཔའ་་
ཐམས་ཅད་ལ་བྱའོ། །སེམས་ཀྱི་ཞེས་པ་ནི་མདུན་དུ་སྨོས་པའི་བྱམས་པ་དང་ཕྱག་
ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་རྣམས་ཀྱི་སེམས། དོན་དམ་པ་བྱང་
ཆུབ་ཀྱི་སེམས་རྟོགས་པར་བྱ་བའི་ཕྱིར་ཐེ་ཚོམ་སྐྱེས་པ་ལ་བྱའོ། །དེ་ནས་ཡོངས་་
སུ་རྟོག་པ་ཡང་ཐུགས་ཀྱིས་མཁྱེན་ནས་ཞེས་པ་ནི། སྟོན་པ་བྱང་ཆུབ་སེམས་རྡོ་་
རྗེས་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔས་གསོལ་བ་
བཏབ་པའི་འོག་ཏུ། བྱང་ཆུབ་སེམས་དཔའ་རྣམས་ཀྱི་རྟོག་པ་སྐྱེས་པར་སྟོན་པ་
ཉིད་ཀྱིས་རབ་ཏུ་མཁྱེན་པའོ། །བྱང་ཆུབ་སེམས་དཔའ་དེ་དག་ལ་བཀའ་སྩལ་ཏོ།།


རྒྱུད་ཀྱི་རྒྱལ་པོ་ཆེན་པོ་དཔལ་གས་གསང་བ་འདུས་པའི་རྒྱ་ཆེར་འགྲེལ་པ

ཞེས་བྱ་བ་ནི་སྟོན་པ་བྱང་ཆུབ་སེམས་རྡོ་རྗེས་མདུན་དུ་སྨོས་པའི་བྱམས་པ་དང་
ཕྱག་ན་རྡོ་རྗེ་ལ་སོགས་པས་བྱང་ཆུབ་སེམས་དཔའ་ཐམས་ཅད་ཀྱི་སེམས་ཀྱི་རྟོག་པ་
དེ་བསལ་བའི་ཕྱིར་བཀའ་སྩལ་པའོ། །ཁྱེད་ཀྱི་སེམས་ཞེས་པའི་སྒྲ་བཤད་པར་བྱ་
སྟེ་ཅི་ལྟར་ཡིན་ན། མདུན་དུ་སྨོས་པའི་བྱམས་པ་དང་ཕྱག་ན་རྡོ་རྗེ་ལ་སོགས་པ་
འཁོར་གྱི་བྱང་ཆུབ་སེམས་དཔའ་རྣམས་ཀྱི་རྟོག་པ་སྐྱེས་པ། སྟོན་པ་བྱང་ཆུབ་་
སེམས་རྡོ་རྗེས་རྟོགས་པར་བྱ་བའི་འབྲས་བུ་བསྟན་པར་གསུངས་ཏེ། ཁྱེད་ཀྱི་་་
ཤེས་པ་བདེ་སྟེ། བཤད་མི་དགོས་སོ། །སེམས་ཞེས་པ་ནི་མདུན་དུ་སྨོས་པའི་
རང་གི་སེམས་སྒྲིབ་པ་སྤངས་ནས་དོན་དམ་པ་བྱང་ཆུབ་སེམས་གཉིས་སུ་མེད་པའི་་
ངོ་བོར་སྐྱེད་ཅིག་པའོ། །ལུས་སྐུ་ལྟ་བུ་དང་། ངག་གསུང་ལྟ་བུ་དང་།
སེམས་ཐུགས་ལྟ་བུར་ཞེས་པའི་སྒྲ་བཤད་པར་བྱ་སྟེ་ཅི་ལྟར་ཡིན་ན། ལུས་སྐུ་ལྟ་་
བུ་ནི། ཇི་ལྟར་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་མི་ཕྱེད་པ་རྡོ་རྗེའི་
ངོ་བོར་གྱུར་པ་དེ་བཞིན་དུ། སེམས་ཅན་གྱི་ལུས་མི་བརྟན་པ་འཇིགས་པ་དེ་་་
རྣམ་པར་དག་ནས། མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་
ཕྱག་རྒྱ་མི་ཕྱེད་པ་རྡོ་རྗེའི་ངོ་བོ་ཆོས་ཀྱི་དབྱིངས་ཀྱི་ཡེ་ཤེས་སུ་འགྱུར་བར་གསུངས་
སོ༑ །ངག་གསུང་ལྟ་བུ་ཞེས་པ་ནི། ཅི་ལྟར་དེ་བཞིན་གཤེགས་པ་ཐམས་ཅད་
ཀྱི་གསུང་གི་ཕྱག་རྒྱ་མི་ཕྱེད་པ་རྡོ་རྗེའི་ངོ་བོར་གྱུར་པ་དེ་བཞིན་དུ་སེམས་ཅན་གྱི་་་
ངག་གཏི་མུག་ལས་སྐྱེས་པ་མ་རིག་པའི་དྲ་བས་གཡོགས་པ་དེ་རྣམ་པར་དག་ནས།
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་གསུང་གི་ཕྱག་རྒྱ་མི་ཕྱེད་པ་
རྡོ་རྗེའི་ངོ་བོ་སོ་སོར་རྟོག་པའི་ཡེ་ཤེས་སུ་འགྱུར་བར་གསུངས་སོ། །སེམས་ཐུགས་
ལྟ་བུར་ཞེས་པ་ནི། ཇི་ལྟར་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་ཕྱག་རྒྱ་
མི་ཕྱེད་པ་རྡོ་རྗེའི་ངོ་བོར་གྱུར་པ་དེ་བཞིན་དུ། སེམས་ཅན་གྱི་སེམས་ཉོན་མོངས་


0


པའི་སྒྲིབ་པའི་དྲི་མ་སྣ་ཚོགས་ཀྱིས་སྒྲིབ་པ་དེ་རྣམ་པར་དག་ནས། མདུན་དུ་སྨོས་
པའི་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་ཕྱག་རྒྱ་མི་ཕྱེད་པའི་རྡོ་རྗེའི་ངོ་་
བོ་མེ་ལོང་ལྟ་བུའི་ཡེ་ཤེས་སུ་འགྱུར་བར་གསུངས་སོ། །སྐྱེད་ཅིག་ཞེས་པ་རང་གི་
སེམས་སྐྱེད་ཅིག་པ་ཏེ། ཇི་ལྟར་ཡིན་ན། སྒྲིབ་པ་སྣ་ཚོགས་ཀྱི་བྱེ་བྲག་གི་་
སེམས་ཅན་སྒྲིབས་པ་དེ་སྒྲིབ་པ་སྤང་བར་སྐྱེད་པའོ། །དེ་ནས་བྱང་ཆུབ་སེམས་
དཔའ་སེམས་དཔའ་ཆེན་པོ་དེ་དག་གི་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་ངོ་བོ་ལྟ་བུར་སྦྱར་ནས་ཆེད་དུ་གླེང་བ་འདི་སྨྲས་སོ་ཞེས་བྱ་་་་
བའི་སྒྲ་བཤད་པར་བྱ་སྟེ་ཇི་ལྟར་ཡིན་ན། དེ་ནས་ནི་མདུན་དུ་སྨོས་པའི་འོག་ཏུ་
སྟོན་པ་བྱང་ཆུབ་སེམས་རྡོ་རྗེ་ལ་བྱམས་པ་དང་ཕྱག་ན་རྡོ་རྗེ་ལ་སོགས་པའི་བྱང་་་་
ཆུབ་སེམས་དཔའ་ཐམས་ཅད་ཀྱིས་ཡོན་ཏན་གྱི་བསྟོད་པའོ། །དེ་ནས་བྱང་ཆུབ་
སེམས་དཔའ་ཞེས་པ་ནི་བཤད་མི་དགོས་ཏེ་ལེའུ་དང་པོར་བཤད་པའི་དོན་དང་་་་
སྦྱར་རོ། །ཆེན་པོའི་དོན་ནི་ཐུགས་རྗེའི་མཚན་ཉིད་དེ་སེམས་ཅན་ཐམས་ཅད་ཀྱི་
རེ་བ་ཐམས་ཅད་སྣ་ཚོགས་སྐོང་བས་དེའི་ཕྱིར་ཆེན་པོ་སྟེ། དེ་བཞིན་གཤེགས་པ་
ཐམས་ཅད་ཞེས་པ་ནི། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་
རྣམ་པ་ལྔ་ལ་བྱའོ། །སྐུ་དང་གསུང་དང་ཐུགས་དང་ཞེས་པ་ནི་དེ་གསུམ་མི་ཕྱེད་
པ་གཅིག་པའི་ངོ་བོར་ཁྱབ་ནས་གནས་པའོ། །ངོ་བོ་ལྟ་བུར་སྦྱར་ནས་ཞེས་པ་ནི་
མདུན་དུ་སྨོས་པའི་བྱང་ཆུབ་སེམས་དཔའ་ཆེན་པོ་བྱམས་པ་དང་ཕྱག་ན་རྡོ་རྗེ་ལ་་
སོགས་པ་རྣམས་སྟོན་པ་བྱང་ཆུབ་སེམས་རྡོ་རྗེས་སྐུ་དང་གསུང་དང་ཐུགས་གསུམ་
མི་ཕྱེད་པ་གཅིག་གི་ངོ་བོར་གྱུར་པ་སྦྱར་བར་མཛད་དེ། ཇི་ལྟར་རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་ལྔའི་སྐུ་དང་གསུང་དང་ཐུགས་གཅིག་པ་
མི་ཕྱེད་པའི་ངོ་བོར་ལྡན་པ་དེ་བཞིན་དུ་མདུན་དུ་སྨོས་པའི་བྱང་ཆུབ་སེམས་དཔའ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཆེན་པོ་རྣམས་སྦྱར་བར་གསུངས་སོ། །ཆེད་དུ་གླེང་བ་འདི་སྨྲས་སོ་ཞེས་པ་ནི་་་
བདེ་སྟེ་བཤད་མི་དགོས་སོ། །ཨེ་མའོ་ཀུན་ཏུ་བཟང་པོ་ནི། །རྡོ་རྗེ་སྐུ་དང་་
གསུང་དང་ཐུགས། །སྐྱེ་བ་མེད་པའི་ཚུལ་གྱིས་སུ། །སྐྱེ་བ་འདི་ནི་རབ་ཏུ་་་
བསྒྲགས༑ །ཞེས་པའི་སྒྲ་བཤད་པར་བྱ་སྟེ། ཨེ་མའོ་འདི་མདུན་དུ་སྨོས་པའི་
བྱང་ཆུབ་སེམས་དཔའ་ཆེན་པོ་རྣམས་ཀྱི་སེམས་ལ་ངོ་མཚར་སྐྱེས་པའོ། །ཀུན་ཏུ་
བཟང་པོ་ནི་རྣམ་པ་ལྔར་བཤད་དེ། གང་ཡིན་ན། དོན་དམ་པའི་ཚུལ་དང་།
ཡེ་ཤེས་ཀྱི་ཚུལ་དང་། ས་བོན་ཡིག་འབྲུའི་ཚུལ་དང་། གསང་བའི་ཚུལ་དང་།
དངོས་གྲུབ་ཐམས་ཅད་ཀྱི་ངོ་བོའི་ཚུལ་ལོ། །དེ་ལ་དོན་དམ་པའི་ཚུལ་བཤད་པར་
བྱ་སྟེ། དངོས་པོ་དང་བྲལ་བ་སྟོང་པ་ནམ་མཁའ་ལྟ་བུ་འཇིག་རྟེན་གྱི་ཁམས་་་་་
ཐམས་ཅད་དུ་ཁྱབ་ནས་གནས་པ་སྟེ། དེ་ནི་ཡེ་ཤེས་ཀྱི་དངོས་གྲུབ་ཐམས་ཅད་ཀྱི་
འབྲས་བུ་འབྱུང་བའི་སྙིང་པོ་ངོ་བོ་ཆོས་ཀྱི་སྐུའོ། །དེ་ལྟར་དོན་དམ་པའི་ཚུལ་གྱི་
ཀུན་ཏུ་བཟང་པོའི་སྒྲའི་དོན་དུ་གསུངས་སོ། །དེ་ནས་ཡེ་ཤེས་ཀྱི་ཚུལ་བཤད་པར་
བྱ་སྟེ། མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔ། དཀྱིལ་འཁོར་
གྱི་ལྷ་རྣམས་ཀྱི་སྐུ་ཕྱག་རྒྱའི་གཟུགས་ཀུན་རྫོབ་དུ་སོ་སོའི་རིགས་ཀྱི་བྱེ་བྲག་ཏུ་སྣང་
བ་དེ་དག་དོན་དམ་པར་ཡེ་ཤེས་རྣམ་པ་ལྔ་མི་ཕྱེད་པར་གཅིག་པའི་ངོ་བོ་དེ་རྣམས་
སྒྲུབ་པ་པོ་གྲུབ་པའི་དུས་སུ་དངོས་གྲུབ་ཀྱི་ངོ་བོ་ཡིན་ཏེ། དེ་ལྟར་ཡེ་ཤེས་ཀྱི་ཚུལ་
གྱི་ཀུན་ཏུ་བཟང་པོའི་སྒྲའི་དོན་དུ་གསུངས་སོ། །དེ་ནས་ས་བོན་གྱི་ཡིག་འབྲུའི་་
ཚུལ་དུ་བཤད་པར་བྱ་སྟེ། དཔལ་རྡོ་རྗེ་སེམས་དཔའ་བསྐྱེད་པའི་ས་བོན་ཡིག་་་་་
འབྲུ་ཧཱུཾ་མེ་ལོང་ལྟ་བུ་ཡེ་ཤེས་ཀྱི་ངོ་བོ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་
བསྐྱེད་པའི་ས་བོན་རྣམས་སོ་སོར་རིགས་ཀྱི་བྱེ་བྲག་གི་ཡེ་ཤེས་ཀྱི་ངོ་བོ་ཀུན་རྫོབ་དུ་
ཡིན་པ་དེ་དོན་དམ་པར་ས་བོན་གྱི་ཡིག་འབྲུ་ཐམས་ཅད་ཡེ་ཤེས་ལྔ་དང་མི་ཕྱེད་་་་་


པའི་གཅིག་པའི་ངོ་བོར་ཁྱབ་ནས་གནས་པ་སྟེ། དེ་ལྟར་ས་བོན་གྱི་ཚུལ་གྱི་ཀུན་་
ཏུ་བཟང་པོའི་དོན་དུ་ཤེས་པར་བྱའོ། །དེ་ནས་གསང་བའི་ཚུལ་བཤད་པར་བྱ་སྟེ།
དཔལ་རྡོ་རྗེ་སེམས་དཔའ་ལ་སོགས་པ་དཀྱིལ་འཁོར་གྱི་ལྷ་རྣམས་སོ་སོའི་ཤེས་རབ་
ལྷ་མོ་དང་ལྡན་པར་གཉིས་སུ་མེད་པར་སྦྱོར་བས་འདོད་ཆགས་ཆེན་པོའི་ཐུགས་་་
དགའ་བས་དབང་པོ་གཉིས་མཉམ་པར་སྦྱར་ནས་རོལ་པ་མཛད་ནས་དེ་བདེ་བར་
གྱུར་པའི་དུས་སུ་རྡོ་རྗེའི་ལམ་ནས་ཤེས་རབ་ལྷ་མོ་རྣམས་ཀྱི་བྷ་གའི་དབུས་སུ་བྱང་
ཆུབ་སེམས་དཔའ་འོད་དུ་འབར་བར་ཞུ་བར་མཛད་དེ། འོད་དུ་ཞུ་མ་ཐག་ཏུ་་་
གསལ་བ་ཡེ་ཤེས་ཀྱི་འོད་ཟེར་དང་ལྡན་པ་ཟླ་བའི་དཀྱིལ་འཁོར་ལྟ་བུར་གྱུར་པའི་་
ས་བོན་དེ་ལ་དཔལ་རྡོ་རྗེ་སེམས་དཔའ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་
ཀྱི་སོ་སོའི་ཡིག་འབྲུའི་ས་བོན་གྱི་བྱིན་གྱིས་རླབས་པར་མཛད་དེ། གཅིག་པའི་ངོ་
བོར་ཐིམ་པར་གྱུར་པའི་ས་བོན་དེ་ལས་གསང་བའི་དཀྱིལ་འཁོར་གྱི་ལྷ་ཐམས་ཅད་
ཀྱི་སྐུ་ཕྱག་རྒྱ་བསྐྱེད་པ་དེ། གསང་བའི་དཀྱིལ་འཁོར་གྱི་ལྷ་ཐམས་ཅད་ཀུན་རྫོབ་
ཏུ་སོ་སོའི་རིགས་ཀྱི་སྐུ་ཆ་ལུགས་ཕུན་སུམ་ཚོགས་པར་མཐོང་བ་དེ་དག་དོན་དམ་་
པར་ཡེ་ཤེས་ཐམས་ཅད་གཅིག་ཏུ་འདུས་པའི་ངོ་བོ་ཡིན་ཏེ། དེ་ལྟར་གསང་བའི་
ཚུལ་གྱི་ཀུན་ཏུ་བཟང་པོའི་ཚུལ་གྱི་ཤེས་པར་བྱའོ། །དེ་ནས་དངོས་གྲུབ་ཐམས་་་
ཅད་ཀྱི་ངོ་བོའི་ཚུལ་བཤད་པར་བྱ་སྟེ། དོན་དམ་པ་བྱང་ཆུབ་སེམས་དེ་དེ་བཞིན་
གཤེགས་པ་ཐམས་ཅད་ཀྱི་ཡེ་ཤེས་ཐམས་ཅད་ཀྱི་དངོས་གྲུབ་ཀྱི་འབྲས་བུའི་ངོ་བོ་དེ་
ནི་སྒྲུབ་པ་པོ་རྣམས་ཀྱི་བླ་ན་མེད་པའི་འབྲས་བུ་ཕྱག་རྒྱ་ཆེན་པོ་བསྒྲུབ་པ་ཡི་དུས་སུ་
ཐབས་དང་ཤེས་རབ་རོལ་པ་བྱ་ཞིང་བདུད་རྩི་རྣམ་པ་ལྔ་དང་ཤ་རྣམ་པ་ལྔ་བྱིན་་་་
གྱིས་རླབ་ཅིང་བཟའ་བས་བསྒྲུབ་པའི་དུས་སུ་མདུན་དུ་སྨོས་པའི་དོན་དམ་པའི་་་་་
བྱང་ཆུབ་སེམས་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཀྱི་འབྲས་བུའི་ངོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བོ་ཕྱག་རྒྱ་ཆེན་པོ་བསྒྲུབ་སྟེ། དེ་ལྟར་དངོས་གྲུབ་ཐམས་ཅད་ཀྱི་ངོ་བོའི་ཚུལ་གྱི་་
ཀུན་ཏུ་བཟང་པོའི་དོན་ཏུ་ཤེས་པར་བྱའོ། །དེ་ལྟར་ཀུན་ཏུ་བཟང་པོའི་དོན་རྣམ་
པ་ལྔའི་བྱེ་བྲག་དེ་ནི་སྟོན་པ་བྱང་ཆུབ་སེམས་རྡོ་རྗེ་ཉིད་ལ་སྦྱར་རོ། །དེ་ནས་རྡོ་
རྗེ་སྐུ་དང་གསུང་དང་ཐུགས་ཞེས་པ་ནི་མདུན་དུ་སྨོས་པའི་ཀུན་ཏུ་བཟང་པོའི་ངོ་
བོ་སྟོན་པ་བྱང་ཆུབ་སེམས་རྡོ་རྗེ་དེ་ནི་སྐུ་དང་གསུང་དང་ཐུགས་གསུམ་རྡོ་རྗེའི་སྐུ་
ཕྱག་རྒྱའི་ངོ་བོ་དང་ལྡན་པར་གནས་པས་རྡོ་རྗེ་སྐུ་དང་གསུང་དང་ཐུགས་ཞེས་བྱའོ། །
སྐྱེ་བ་མེད་པའི་ཚུལ་གྱིས་སུ་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་་་་
ཐུགས་ཀྱི་རྡོ་རྗེ་གསུམ་ནི། སྟོན་པ་བྱང་ཆུབ་སེམས་རྡོ་རྗེ་ལ་སོགས་པ་དེ་བཞིན་་
གཤེགས་པ་ཐམས་ཅད་ཀྱི་སྐུ་ཕྱག་རྒྱ་ལ་ཁྱབ་ནས་གནས། དོན་དམ་པར་སྟོང་པ་
ནམ་མཁའ་ལྟ་བུ། ཐོག་མ་མེད་པ་མ་སྐྱེས་པ་བྱང་ཆུབ་སེམས་ཆོས་ཀྱི་སྐུ་གཉིས་་
སུ་མེད་འཇིག་རྟེན་གྱི་ཁམས་མ་ལུས་ཐམས་ཅད་དུ་སྟོང་པའི་ངོ་བོར་ཁྱབ་ནས་་་
གནས་པ། སྐྱེ་བ་མེད་པའི་ཚུལ་གྱིས་ཞེས་བྱའོ། །སྐྱེ་བ་འདི་ནི་རབ་ཏུ་་་
བསྒྲགས་ཞེས་པ་ནི། མདུན་དུ་སྨོས་པ་དོན་དམ་པར་བྱང་ཆུབ་སེམས་མ་སྐྱེས་པ་
ཆོས་ཀྱི་སྐུ་གཉིས་སུ་མེད་པའི་ངོ་བོ་སྟེ། སེམས་ཅན་ཐམས་ཅད་ཀྱི་དོན་དུ་ཐེག་་
པ་ཆེན་པོ་གསང་སྔགས་ཀྱི་ཆོས་ཀྱི་འཁོར་ལོ་བསྐོར་བའི་དུས་སུ་སྟོན་པ་བྱང་ཆུབ་་
སེམས་རྡོ་རྗེ་ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་པའི་ཚུལ་གྱིས་་
འཁོར་ཕུན་སུམ་ཚོགས་པ་ཐམས་ཅད་ཀྱི་སྐུ་གསུང་ཐུགས་ལོངས་སྤྱོད་རྫོགས་པའི་་
སྐུ་ཕྱག་རྒྱ་ཐབས་དང་ཤེས་རབ་གཉིས་སུ་མེད་པར་ལྡན་པ་སོ་སོའི་རིགས་ཀྱི་བྱེ་་་་་
བྲག་གི་སྐུའི་ཆ་ལུགས་ཕུན་སུམ་ཚོགས་པའི་ངོ་བོར་སྐྱེ་བར་འགྱུར་རོ།
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི། སྐུ་དང་


བསྟན་འགྱུར རྒྱུད ཡུ་
གསུང་དང་ཐུགས་རྡོ་རྗེ་དེ་བཞིན་གཤེགས་པ། དེ་བཞིན་གཤེགས་པ་ཐམས་ཅད་
ཀྱི་མངོན་པར་རྫོགས་པར་བྱང་ཆུབ་པའི་ཚུལ། རྡོ་རྗེ་ཞེས་བྱ་བའི་ཏིང་ངེ་འཛིན་
ལ་སྙོམས་པར་ཞུགས་ཏེ། ཞེས་བྱ་བའི་སྒྲ་བཤད་པར་བྱ་སྟེ་ཇི་ལྟར་ཡིན་ན།
དེ་ནས་ནི་མདུན་དུ་སྨོས་པའི་བྱམས་པ་དང་། ཕྱག་ན་རྡོ་རྗེ་ལ་སོགས་པའི་བྱང་
ཆུབ་སེམས་དཔའ་ཐམས་ཅད་ཀྱི་ཆེད་དུ་གླེང་བ་སྨྲས་པའི་འོག་ཏུ་དོན་གཞན་སྟོན་
པའོ༑ །བཅོམ་ལྡན་འདས་ནི་མདུན་དུ་བཤད་པ་བཞིན་དུ་འདིར་སྦྱར་རོ། །
དེ་བཞིན་གཤེགས་པ་ཐམས་ཅད་ནི་རྣམ་པར་སྣང་མཛད་ལ་སོགས་པ་དེ་བཞིན་་
གཤེགས་པ་རྣམ་པ་ལྔ་ལ་བྱའོ། །སྐུ་དང་གསུང་དང་ཐུགས་རྡོ་རྗེ་ཞེས་པ་ནི་་་
མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་
ལྔའི་སྐུ་རྡོ་རྗེ་དང་ཐུགས་རྡོ་རྗེ་མི་ཕྱེད་པ་གཅིག་པའི་ངོ་བོར་སྐུ་ཕྱག་རྒྱ་ལ་ཁྱབ་ནས་
གནས་པའི་སྐུ་གསུང་ཐུགས་རྡོ་རྗེ་གསུམ་ནི་སྟོན་པ་བྱང་ཆུབ་སེམས་རྡོ་རྗེ་ཉིད་ཡིན་
པར་གསུངས་སོ། །དེ་བཞིན་གཤེགས་པ་ཞེས་པ་ནི་སྟོན་པ་བྱང་ཆུབ་སེམས་རྡོ་་
རྗེས་སེམས་ཅན་ཐམས་ཅད་ཀྱི་དོན་གྱི་ཕྱིར་ཐེག་པ་ཆེན་པོ་གསང་སྔགས་ཀྱི་ཚུལ་་
དུ་ཤེས་རབ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བརྒྱན་པ།
ལོངས་སྤྱོད་རྫོགས་པའི་སྐུ་ཕྱག་རྒྱའི་གཟུགས་དེ་སྟོན་པ་བྱ་བའི་ཕྱིར་བྱོན་ནས་་་་
སེམས་ཅན་གྱི་དོན་གྲུབ་ནས་དགྱེས་ཤིང་བདེ་བའི་ཐུགས་ཀྱིས་བྱོན་པའི་གནས་སུ་
སླར་གཤེགས་པས་དེའི་ཕྱིར་ན་སྟོན་པ་བྱང་ཆུབ་སེམས་རྡོ་རྗེ་ལ་དེ་བཞིན་གཤེགས་
པ་ཞེས་གསུངས་སོ། །དེ་ནས་དེ་བཞིན་གཤེགས་པ་ཐམས་ཅད་ཞེས་པ་ནི་རྣམ་་་
པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །མངོན་་་
པར་རྫོགས་པར་བྱང་ཆུབ་པའི་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་མི་བསྐྱོད་་
པ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སོ་སོའི་ཡེ་ཤེས་ཀྱི་ཡིག་འབྲུའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ས་བོན་ལས་ཡེ་ཤེས་ཀྱི་ཆོ་འཕྲུལ་ནམ་མཁའི་ཁམས་ཐམས་ཅད་དུ་འཕྲོ་བར་མཛད་་
པའོ༑ །ཚུལ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་ཐབས་དང་ཤེས་རབ་་་་
གཉིས་སུ་མེད་པའི་སྦྱོར་བས་མདུན་དུ་སྨོས་པའི་མི་བསྐྱོད་པ་ལ་སོགས་པ་དེ་བཞིན་
གཤེགས་པ་རིམ་པར་སྤྲོ་བ་དང་། བྱིན་གྱིས་བརླབ་པར་མཛད་པ་སྟེ་བཤད་པར་
བྱའོ༑ །དང་པོ་མེ་ལོང་ལྟ་བུའི་ངོ་བོ་ཡེ་ཤེས་ཀྱི་ངོ་བོ་ཡེ་ཤེས་ཀྱི་འོད་ཟེར་གྱི་དྲ་
བ་ཁ་དོག་མཐིང་ཀ་སྤྲེ་བར་མཛད་དེ། སྤྲས་མ་ཐག་ཏུ་ནམ་མཁའ་ཁམས་ཀྱི་
སེམས་ཅན་ཐམས་ཅད་བྱིན་གྱི་བརླབས་ནས། ཕྱིན་ཅི་ལོག་གི་ཉོན་མོངས་པ་ཞེ་
སྡང་འཇོམས་པར་མཛད་ནས། འོད་ཟེར་གྱི་དྲ་བ་རྣམས་གསང་བའི་ཐུགས་ཀ་་
ཡེ་ཤེས་སེམས་དཔའི་གནས་སུ་འདུས་པ་ལས་གོང་བུ་ལྟ་བུར་གྱུར་ནས། གོང་བུ་
ལྟ་བུར་དེ་ལས་ས་བོན་ཡེ་ཤེས་ཀྱི་ཡིག་འབྲུ་ཧཱུཾ་མཐིང་ཀར་གྱུར་ནས། ཡེ་ཤེས་་
ཀྱི་ཡིག་འབྲུ་དེ་ལས་དེ་བཞིན་གཤེགས་པ་མི་བསྐྱོད་པ་བསྐྱེད་དེ། ཉིད་ཀྱི་ལྷ་མོ་་
དང་གཉིས་སུ་མེད་པར་ལྡན་པ་ཞལ་གསུམ་ཕྱག་དྲུག་ཕྱག་མཚན་དྲུག་ཉིད་ཀྱི་སྐུ་་་
མདོག་དང་རྒྱན་རྣམས་ཀྱིས་བརྒྱན་པའི་ཚུལ་དེ་ལྟ་བུ་སྤྲིན་བཞིན་དུ་སྤྲོ་བར་མཛད་
དེ༑ སྤྲོས་མ་ཐག་ཏུ་ནམ་མཁའི་ཁམས་མ་ལུས་པར་ཐམས་ཅད་ན་གནས་པའི་་
སེམས་ཅན་བྱིན་གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་སེམས་
ཅན་ཞེ་སྡང་ཅན་ཐམས་ཅད་ཉིད་ཀྱི་སྐུ་ལ་ཐིམ་པར་མཛད་དེ། གསང་བའི་་་
ཐུགས་ཀ་ཡེ་ཤེས་སེམས་དཔའི་གནས་སུ་གཉིས་སུ་མེད་པའི་ཚུལ་དུ་འདུ་བར་་་་་
མཛད་དོ། །ཅིའི་ཕྱིར་དེ་བཞིན་གཤེགས་པ་མི་བསྐྱོད་པའི་ཚུལ་གྱི་སྤྲོ་ཞིང་བྱིན་་་
གྱིས་བརླབ་པ་དང་འདུས་ནས་ཡེ་ཤེས་སེམས་དཔའ་ལ་གཉིས་སུ་མེད་པར་ཐིམ་་་་
པར་མཛད་པ་དེ་བཞིན་དུ་དེ་བཞིན་གཤེགས་པ་གཞན་གྱི་རིམ་པ་ལ་ཡང་སོ་སོའི་་
ཡེ་ཤེས་བསྐྱེད་པ་དང་། སྤྲོ་བ་དང་བྱིན་གྱིས་བརླབ་དང་། འདུས་ན་ཡེ་ཤེས་


སེམས་པ་ལ་ཐིམ་པར་མཛད་པར་གསུངས་སོ། །དེ་ལྟར་མདོར་བསྡུས་པ་ཚུལ་་་་
ཞེས་པའི་དོན་དུ་གསུངས་སོ། །རྡོ་རྗེ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་་་
ཉིད་ཀྱི་ཐུགས་ཀར་གནས་པའི་རྡོ་རྗེ་ཡེ་ཤེས་རྣམ་པ་ལྔའི་ངོ་བོ་ས་བོན་ཧཱུཾ་་ཡེ་ཤེས་
སེམས་དཔའ་མི་གཡོ་བ་མེ་མར་བཞིན་དུ་རབ་ཏུ་འབར་བར་གྱུར་པ་ལ་རྡོ་རྗེ་ཞེས་
གསུངས་སོ། །རྡོ་རྗེའི་དོན་གཞན་ཡང་བཤད་པར་བྱ་སྟེ་མདུན་དུ་སྨོས་པའི་སྤྲོ་བ་
དང་བསྡུ་བ་དང་ཡེ་ཤེས་ཀྱི་ཆོ་འཕྲུལ་གྱིས། སེམས་ཅན་གྱིས་བརླབས་པའི་ཚུལ་
དེ་ནི་དོན་དམ་པར་སྟོང་པ་ཡེ་ཤེས་ཀྱི་ངོ་བོར་གསུངས་སོ། །ཏིང་ངེ་འཛིན་ནི་་་
མདུན་དུ་སྨོས་པའི་སྤྲོ་བ་དང་བསྡུ་བའི་ཚུལ་གྱི་རིམ་པ་ཐུགས་རྩེ་གཅིག་པར་མཛད་
པའོ༑ །དེ་ནས་སྙོམས་པར་ཞུགས་ཏེ་ཞེས་པ་ནི། ཏིང་ངེ་འཛིན་གྱི་འོག་ཏུ་་་
ཐུགས་རྩེ་གཅིག་པར་མཛད་པ་ནི་དོན་དམ་པ་བྱང་ཆུབ་སེམས་ཀྱི་ངོ་བོར་གནས་པ་
ཏེ༑ དེ་ལྟར་སྙོམས་པར་ཞུགས་པར་གསུངས་སོ། །བྱང་ཆུབ་སེམས་འདི་ནི་་
གསུངས་སོ། །ཞེས་བྱ་བ་ནི་བདེ་སྟེ་བཤད་མི་དགོས་སོ། །དངོས་པོ་མེད་པར་
བསྒོམ་པའི་དངོས། །བསྒོམ་པར་བྱ་བ་སྒོམ་པ་མིན། །དེ་ལྟར་དངོས་པོ་དངོས་
མེད་པས། །བསྒོམ་པ་དམིགས་སུ་མེད་པའོ། །ཞེས་བྱ་བའི་སྒྲ་བཤད་པར་བྱ་་
སྟེ་ཇི་ལྟར་ཡིན་ན། རྣམ་པ་གཉིས་ཏེ་ཕྱི་དང་ནང་ངོ་། །དེ་ལ་ཕྱི་བཤད་པར་་
བྱ་སྟེ། འཁོར་བ་ནས་སྐྱེས་པའི་སེམས་ཅན་ནད་སྣ་ཚོགས་ཀྱིས་ཉམ་ཐག་པར་་་་
གྱུར་པ་ཉོན་མོངས་པའི་བཅིངས་པ་ཤིན་ཏུ་སེམས་བཅིངས་པ། བློ་དམན་པ་་
དེ་དག་གིས་ཤེས་པའི་དབང་གིས་འཁོར་བའི་ཆོས་མི་བརྟག་པ་ལ་བརྟག་པ་དང་མ་
ངེས་པ་ལ་ངེས་པ་དང་། མི་གཙང་བ་ལ་གཙང་བ་དང་། སྡུག་བསྔལ་བ་ལ་་་
བདེ་བར་འདུ་ཤེས་པ་ལ་སོགས་པ་ཕྱིན་ཅི་ལོག་གི་ང་རྒྱལ་སྣ་ཚོགས་འཇིག་པར་་་་་
བྱེད་པ་བཤད་པར་བྱ་སྟེ། རིགས་ཀྱི་ང་རྒྱལ་དང་། གཞོན་དར་གྱི་ང་རྒྱལ་་


རྒྱུད་ཀྱི་རྒྱལ་པོ་ཆེན་པོ་དང་ང་ལ་གསང་འདུས་པའི་རྒྱ་ཆེར་འགྲེལ་པ 
དང་། རིག་བྱེད་རྣམས་ཤེས་པའི་ང་རྒྱལ་དང་། ཕ་དང་མ་དང་ཕུ་ནུ་དང་།
ཆུང་མ་དང་། བུ་དང་བུ་མོ་དང་བྲན་ཕོ་མོ་དང་འཁོར་དང་ནོར་དང་།
འབྱོར་པ་ཐམས་ཅད་དང་། བདག་དང་ལྡན་པའི་ང་རྒྱལ་བྱེད་པའི་ཕྱིན་ཅི་ལོག་
གི་འཁོར་བའི་ཆོས་ཐམས་ཅད་ནི། མི་རྟག་པ་འཇིག་པར་འགྱུར་བས་དེའི་ཕྱིར་
དངོས་པོ་མེད་པར་ཞེས་གསུངས་སོ། །བསྒོམ་པའི་དངོས་ཞེས་པ་ནི་མདུན་དུ་་་་
སྨོས་པའི་འཁོར་བའི་ཆོས་ཐམས་ཅད་མ་ཤེས་པ་དང་། མ་རྟོགས་པའི་དབང་་་་་
གིས་བདེན་པ་དང་ཡིན་པའི་དངོས་པོར་བསྒོམ་པའོ། །བསྒོམ་པར་བྱ་བ་སྒོམ་
པ་མིན་ཞེས་པ་ནི་མདུན་དུ་སྨོས་པའི་འཁོར་བའི་ཆོས་ཐམས་ཅད་མ་རྟོགས་མི་ཤེས་
པའི་དབང་གིས་བདེན་པ་དང་ཡིན་པར་སྒོམ་པར་བྱེད་པ་དེ་ནི་བསྒོམ་པ་མ་ཡིན་ཏེ།
ཅིའི་ཕྱིར་ན་འཇིག་རྟེན་འདི་དང་ཕ་རོལ་གཉི་གའི་དོན་མ་ཡིན་ཏེ་འབྲས་བུ་མེད་་
པས་དེའི་ཕྱིར་བསྒོམ་པར་བྱ་བ་བསྒོམ་པ་མིན་ཞེས་བྱའོ། །དེ་ལྟར་དངོས་པོ་་་་་་
དངོས་མེད་པས་ཞེས་པ་ནི་མདུན་དུ་སྨོས་པའི་ཕྱིའི་འཁོར་བའི་ཆོས་ཐམས་ཅད་ནི་
དོན་མ་ཡིན་ཏེ་འབྲས་བུ་མེད་པ་ལ་ཡིན་པར་སྒོམ་པར་བྱེད་པའི་ཕྱིན་ཅི་ལོག་པར་་
འཛིན་པའི་དངོས་པོ་དེ་ནི་དངོས་པོ་མ་ཡིན་པར་གསུངས་སོ། །བསྒོམ་པ་
དམིགས་སུ་མེད་པའོ་ཞེས་པ་ནི། མདུན་དུ་སྨོས་པའི་ཕྱིའི་དཀྱིལ་འཁོར་ཐམས་་
ཅད༑ ཕྱིན་ཅི་ལོག་པར་བསྒོམ་པ་འཇིག་རྟེན་འདིའི་ཉོན་མོངས་པའི་ཡུལ་ལ་་་
སོགས་པ་འཁོར་བའི་ཆོས་ཐམས་ཅད་བདེན་པ་མ་ཡིན་པས་དེའི་ཕྱིར་དམིགས་སུ་
མེད་པའོ། །གཞན་ཡང་ཕྱིན་ཅི་ལོག་ཏུ་བསྒོམས་པས་ཤི་བའི་འོག་ཏུ་འཇིག་རྟེན་
ཕ་རོལ་ཏུ། དམྱལ་བ་སྣ་ཚོགས་སུ་སྡུག་བསྔལ་གྱི་འབྲས་བུ་མྱོང་བར་གྱུར་པས་་་
དེའི་ཕྱིར་ཡང་བསྒོམ་པ་དེ་དམིགས་སུ་མེད་པའོ། །ཞེས་གསུངས་སོ་དེ་ནས་ནང་
གི་ཚུལ་དུ་བཤད་པར་བྱ་སྟེ། མདུན་དུ་སྨོས་པའི་ཕྱིའི་ཆོས་ཐམས་ཅད་ཀྱི་མཚན་


ཉིད་རྟོགས་ནས་སྤང་བར་བྱ་སྟེ། ཐེག་པ་ཆེན་པོ་གསང་སྔགས་ཀྱི་ཆོས་ལེན་དུ་
འཇུག་པར་བྱ་སྟེ། ལས་དང་པོ་པས་གཟུགས་བརྙན་གྱི་དཀྱིལ་འཁོར་བསྒོམ་པར་
བྱ་སྟེ། ཀུན་རྫོབ་དུ་དཀྱིལ་འཁོར་གྱི་ལྷ་རྣམས་སོ་སོའི་རིགས་ཀྱི་བྱེ་བྲག་གི་སྐུ་་་་
མདོག་དང་ཞལ་དང་ཕྱག་དང་། ཕྱག་མཚན་དང་། རྒྱན་རྣམས་དང་ལྡན་
པར་བསྤྲོ་བ་དང་བསྡུ་བའི་ཚུལ་དུ་བསྒོམ་པར་བྱའོ། །དེ་བསྒོམ་པའི་དོན་བཤད་
པར་བྱ་སྟེ། མདུན་དུ་སྨོས་པའི་དཀྱིལ་འཁོར་བསྒོམ་པ་དེ་ནི་དངོས་པོ་མ་ཡིན་ཏེ།
ཅིའི་ཕྱིར་ན་སེམས་མི་བརྟན་པ་བརྟན་པའི་ཕྱིར་བསྒོམས་ཏེ་བྱེད་པ་སྟེ། ཀུན་་་་་
རྫོབ་དངོས་པོ་ཅན་གྱི་བསྒོམ་པ་སེམས་ཀྱི་སྤྲུལ་པ་ཙམ་པ་དེ་ནི་དོན་དམ་པ་བྱང་་་་
ཆུབ་སེམས་ཀྱི་ངོ་བོ། དངོས་པོ་མེད་པའི་སྟོང་པ་ནམ་མཁའ་ལྟ་བུ་ཐམས་ཅད་ལ་
ཁྱབ་ནས་གནས་ལ་༔ ཆོས་ཀྱི་སྐུ་གཉིས་སུ་མེད་པ་ཡིན་པས། དེའི་ཕྱིར་དངོས་པོ་
མེད་པ་ཅེས་གསུངས་སོ། །བསྒོམ་པའི་དངོས་ནི་མདུན་དུ་སྨོས་པའི་ལས་དང་པོ་
པ་དཀྱིལ་འཁོར་བསྒོམ་པས་དོན་དམ་པ་བྱང་ཆུབ་སེམས་ཀྱི་མཚན་ཉིད་མ་རྟོགས་
མི་ཤེས་པའི་དབང་གིས་བདག་དང་དཀྱིལ་འཁོར་གྱི་ལྷ་གཉིས་སུ་མེད་པར་བསྒོམ་་་
པར་བྱ་བའི་དངོས་པོར་གསུངས་སོ། །བསྒོམ་པར་བྱ་བ་བསྒོམ་པ་མིན་པ་ནི་་
མདུན་དུ་སྨོས་པའི་ཀུན་རྫོབ་ཏུ་དཀྱིལ་འཁོར་བསྒོམ་པ་ནི་དོན་དམ་པར་ངོ་བོ་མེད་
པར་གསུངས་སོ། །དེ་ལྟར་དངོས་པོ་དངོས་མེད་པས་ཞེས་པ་ནི་མདུན་དུ་སྨོས་་
པའི་ཀུན་རྫོབ་ཏུ་ལས་དང་པོ་པས་དཀྱིལ་འཁོར་བསྒོམ་པ་དེ་ནི་མི་བརྟན་པར་ངོ་
བོ་མེད་པ་དོན་དམ་པ་བྱང་ཆུབ་སེམས་ཀྱི་མཚན་ཉིད་མ་བརྟོགས་མི་ཤེས་པས་་་
བསྒོམ་པ་དངོས་པོར་འཛིན་པ་དེ་ནི་དངོས་པོ་མེད་པར་གསུངས་སོ། །བསྒོམ་པ་
དམིགས་སུ་མེད་པའོ། །ཞེས་པ་ནི་མདུན་དུ་སྨོས་པའི་ཀུན་རྫོབ་ཀྱི་དཀྱིལ་འཁོར་
བསྒོམས་པས་དོན་དམ་པའི་འབྲས་བུ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཐམས་ཅད་ཀྱི་དངོས་གྲུབ་ཀྱི་ངོ་བོ་ཆོས་ཀྱི་སྐུ་དམིགས་སུ་མེད་པ་དེ་ཐོབ་པར
འགྱུར་རོ། །བཤད་པར་བྱ་སྟེ། མདུན་དུ་སྨོས་པའི་ནང་གི་ཀུན་རྫོབ་ཀྱི་དཀྱིལ་
འཁོར་བསྒོམ་པ་དེ་དངོས་པོ་མེད་པའི་མཚན་ཉིད་རྟོགས་ནས་སྤང་བར་བྱ་སྟེ།
དེའི་འོག་ཏུ་ཕྱིན་ཅི་ལོག་གི་རྣམ་པར་བརྟོག་པ་ཐམས་ཅད་མེད་པ་དོན་དམ་པ་་
བྱང་ཆུབ་སེམས་བསྟེན་ནས་གཉིས་སུ་མེད་པའི་ངོ་བོར་འཇུག་པར་བྱའོ། །དེ་་
ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་་
ཐུགས་རྡོ་རྗེ་དེ་བཞིན་གཤེགས་པས་གསུངས་སོ་ཞེས་བྱ་བའི་སྒྲ་བཤད་པར་བྱ་སྟེ།
བཅོམ་ལྡན་འདས་ནི་མདུན་དུ་བཤད་པ་དང་སྦྱར་རོ། །དེ་བཞིན་གཤེགས་པ་་
ཐམས་ཅད་ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་
བྱའོ༑ །སྐུ་དང་གསུང་དང་ཐུགས་རྡོ་རྗེ་ནི་མདུན་དུ་སྨོས་པ་རྣམ་པར་སྣང་་
མཛད་ལ་སོགས་པ་རྣམ་པ་ལྔའི་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་མི་ཕྱེད་
པ་གཅིག་པའི་ངོ་བོ་སྐུ་ཕྱག་རྒྱ་ལ་ཁྱབ་ནས་གནས་པ་རྣམས་ཀྱི་སྐུ་གསུང་ཐུགས་རྡོ་
རྗེ་གསུམ་ནི་སྟོན་པ་བྱང་ཆུབ་སེམས་རྡོ་རྗེ་ཉིད་དོ། །དེ་བཞིན་གཤེགས་པ་ནི་་
མདུན་དུ་བཤད་པ་དང་སྦྱར་རོ། །གསུངས་སོ་ཞེས་པ་ནི་མདུན་དུ་བྱང་ཆུབ་་
སེམས་ཀྱི་དོན་བཤད་པའོ། །དེ་ལྟར་སྟོན་པ་བྱང་ཆུབ་སེམས་རྡོ་རྗེས་ཉིད་ཀྱི་
རིགས་ཀྱི་བྱང་ཆུབ་སེམས་ཀྱི་དོན་གསུངས་སོ། །དེ་ནས་བཅོམ་ལྡན་འདས་དེ་
བཞིན་གཤེགས་པ་རྣམ་པར་སྣང་མཛད་ཀྱི། དེ་བཞིན་གཤེགས་པ་ཐམས་ཅད་ཀྱི།
མངོན་པར་རྟོགས་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ།
ཞེས་བྱ་བའི་དེའི་སྒྲ་བཤད་པར་བྱ་སྟེ། དེ་ནས་ཞེས་པ་ནི་མདུན་དུ་སྨོས་པ་རྡོ་རྗེ་
རིགས་ཀྱི་བྱང་ཆུབ་སེམས་བཤད་པའི་འོག་ཏུ་སྐུའི་རིགས་རྣམ་པར་སྣང་མཛད་ཀྱི་
བྱང་ཆུབ་སེམས་བཤད་པར་བསྟན་པའོ། །བཅོམ་ལྡན་འདས་ཞེས་པ་ནི་མདུན་་


དུ་བཤད་པ་བཞིན་དུ་འདིར་སྦྱར་རོ། །དེ་བཞིན་གཤེགས་པ་ནི་བདེ་སྟེ་བཤད་མི་
དགོས་སོ། །རྣམ་པར་སྣང་མཛད་ཞེས་པ་ནི་སྐུ་རྡོ་རྗེ་རིགས་སོ། །དེ་བཞིན་་
གཤེགས་པ་ཐམས་ཅད་ཞེས་པ་ནི་རྣམ་པར་སྣང་མཛད་ལ་སོགས་པ་དེ་བཞིན་་་
གཤེགས་པ་རྣམ་པ་ལྔ་ལ་བྱའོ། །མངོན་པར་རྟོགས་པ་ཞེས་པ་ནི་སྟོན་པ་བྱང་་
ཆུབ་སེམས་རྡོ་རྗེ་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་རྣམ་པར་
སྣང་མཛད་དེ་བཞིན་གཤེགས་པ་ཉིད་ཀྱི་ཡེ་ཤེས་ཀྱི་ཡི་གེ་འབྲུ་ཨོཾ་ལས་ཤེས་རབ་ལྷ་
མོ་སྤྱན་དང་གཉིས་སུ་མེད་པར་སྦྱོར་བས་ཐབས་དང་ཤེས་རབ་རོལ་པ་མཛད་པས།
ཞལ་གསུམ་ཕྱག་དྲུག་ཕྱག་མཚན་དྲུག་པ་ཉིད་ཀྱི་ཁ་དོག་དང་ལྡན་པ་རྒྱན་རྣམས་་་་
ཀྱིས་བརྒྱན་པ་སྤྲུལ་ཏེ། དེས་དེའི་འོག་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་་་
སེམས་དཔའི་གནས་ནས་སྤྲོ་བ་དང་བྱིན་གྱིས་བརླབ་པའི་ཕྱིར། དང་པོ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་འོད་ཟེར་གྱི་དྲ་བ་ཁ་དོག་དཀར་པོ་སྤྲོ་བར་མཛད་པས་
ནམ་མཁའི་ཁམས་ཐམས་ཅད་ཀྱི་སེམས་ཅན་མ་ལུས་་ཐམས་ཅད་བྱིན་གྱིས་རླབས་
ཏེ་ཕྱིན་ཅི་ལོག་གི་ཉོན་མོངས་པ་གཏི་མུག་བཅོམ་ནས་དེའི་འོག་ཏུ་གསང་བའི་་་་་་
ཐུགས་ཀ་ཡེ་ཤེས་སེམས་དཔའི་གནས་སུ་ཡེ་ཤེས་ཀྱི་འོད་ཟེར་གྱི་དྲ་བ་རྣམས་འདུས་
པ་ནས་གོང་བུ་ལྟ་བུར་གྱུར་ཏེ། འོད་ཟེར་གྱི་གོང་བུ་དེ་ལས་ས་བོན་ཡེ་ཤེས་ཀྱི་ཡི་
གེ་ཨོཾ་དཀར་པོར་གྱུར་པའི་ས་བོན་དེ་ལས། དེ་བཞིན་གཤེགས་པ་རྣམ་པར་སྣང་
མཛད་བསྐྱེད་དེ། མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་་
དང་མི་ཕྱེད་པར་སྐུ་རྡོ་རྗེ་གཅིག་པའི་ངོ་བོར་གནས་པ་མདུན་དུ་སྨོས་པའི་ཚུལ་དུ་
ཉིད་ཀྱི་སྐུ་ལྷ་མོ་སྤྱན་དང་གཉིས་སུ་མེད་པའི་ཚུལ་དུ་ཞལ་གསུམ་ཕྱག་དྲུག་ཕྱག་་
མཚན་དྲུག་པ་ཉིད་ཀྱི་ཁ་དོག་དང་ལྡན་པ་བརྒྱན་རྣམས་ཀྱིས་བརྒྱན་པ། སྤྲིན་
བཞིན་དུ་སྤྲོ་བར་མཛད་དེ། ནམ་མཁའི་ཁམས་ཐམས་ཅད་ཀྱི་སེམས་ཅན་མ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ལུས་པ་བྱིན་གྱིས་བརླབས་ཏེ། གཏི་མུག་གིས་བསྒྲིབས་པའི་སེམས་ཅན་ཐམས་་
ཅད་ཉིད་ཀྱི་སྐུ་ལ་བསྡུས་ཏེ་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་་
གཉིས་སུ་མེད་པར་ཐིམ་པར་མཛད་དོ། །རྡོ་རྗེ་ཞེས་པ་ནི་སྟོན་པ་བྱང་ཆུབ་་་
སེམས་རྡོ་རྗེ་ཉིད་ཀྱི་གསང་བའི་ཐུགས་ཀའི་གནས་ན་རྡོ་རྗེ་ཡེ་ཤེས་རྣམ་པ་ལྔའི་ངོ་
བོ་ཡི་གེ་ཧཱུཾ་ཡེ་ཤེས་སེམས་དཔའ་མི་གཡོ་བ་མེ་མར་བཞིན་དུ་རབ་ཏུ་འབར་བ་དེ་ལ་
རྡོ་རྗེར་གསུངས་སོ། །གཞན་ཡང་རྡོ་རྗེའི་དོན་བཤད་པར་བྱ་སྟེ། མདུན་དུ་་་
སྨོས་པའི་སྤྲོ་བ་དང་བསྡུ་བའི་ཡེ་ཤེས་ཀྱི་ཆོ་འཕྲུལ་སེམས་ཅན་བྱིན་གྱིས་བརླབ་པའི་
ངོ་བོ་དེ་ནི་དོན་དམ་པར་སྟོན་པ་ཡེ་ཤེས་ཀྱི་ངོ་བོར་གསུངས་སོ། །ཏིང་ངེ་འཛིན་
ལ་སྙོམས་པར་ཞུགས་སོ། །ཞེས་པ་ནི་མདུན་དུ་བཤད་པ་དང་མཐུན་ནོ།
བྱང་ཆུབ་ཀྱི་སེམས་འདི་གསུངས་སོ་ཞེས་པ་ནི་བདེ་སྟེ་བཤད་མི་དགོས་སོ། །
དངོས་པོ་ཐམས་ཅད་དང་བྲལ་བ་དང་། ཕུང་པོ་ཁམས་དང་སྐྱེ་མཆེད་དང་། །
གཟུང་དང་འཛིན་པ་རྣམ་སྤངས་པ། །ཆོས་བདག་མེད་པ་མཉམ་ཉིད་པས། །
རང་སེམས་གདོད་ནས་མ་སྐྱེས་པ། །སྟོང་པ་ཉིད་ཀྱི་རང་བཞིན་ནོ། །ཞེས་བྱ་
བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། རྣམ་པ་གཉིས་སུ་དབྱེ་སྟེ་ཕྱི་དང་
ནང་ངོ་། །དེ་ལ་ཕྱི་བཤད་པར་བྱ་སྟེ། དངོས་པོ་ཐམས་ཅད་དང་བྲལ་བ་ནི།
ཤིང་དང་རྡོ་ལ་སོགས་པ་སྲོག་མེད་པའི་གཟུགས་ཀྱི་དངོས་པོ་ཐམས་ཅད་དོན་དམ་་
པར་མ་སྐྱེས་པ་ཐ་མར་འཇིག་པར་གྱུར་པར་གསུངས་སོ། །གཞན་ཡང་སེམས་་
ཅན་ཐམས་ཅད་སོ་སོར་ལས་ཀྱི་འཁོར་བར་སྐྱེ་བར་གྱུར་པའི་ལམ་གྱིས་སྐྱེས་པ་་་
རྣམས་ཐ་མར་འཇིག་པར་གྱུར་པར་གསུངས་སོ། །གཞན་ཡང་དངོས་པོ་མེད་་
པའི་དོན་གསལ་བར་བཤད་པར་བྱ་སྟེ། ཕུང་པོ་ཁམས་དང་སྐྱེ་མཆེད་དང་ཞེས་
པ་ཕུང་པོ་ནི་གཟུགས་ཀྱི་ཕུང་པོ་ལ་སོགས་པ་རྣམ་པ་ལྔའོ། །ཁམས་ནི་མིག་གི་་་


ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་ཤེས་པའི་ཁམས་ལ་
སོགས་པ་བཅོ་བརྒྱད་དོ། །སྐྱེ་མཆེད་ཀྱི་ནི་མིག་གི་སྐྱེ་མཆེད་དང་གཟུགས་ཀྱི་སྐྱེ་་
མཆེད་ལ་སོགས་པ་བཅུ་གཉིས་སོ། །གཟུང་བ་དང་འཛིན་པ་རྣམ་པར་སྤངས་པ་
ནི༑ མདུན་དུ་སྨོས་པའི་ཕུང་པོ་དང་ཁམས་དང་སེམས་སྐྱེས་མཆེད་རྣམས་མ་
སྐྱེས་པ་དངོས་པོ་མེད་པས་དེའི་ཕྱིར་གཟུང་དང་འཛིན་པ་རྣམ་པར་སྤངས་པ་ཞེས་
བྱའོ༑ །ཆོས་བདག་མེད་པས་མཉམ་ཉིད་པ་ཞེས་པ་ནི། ཆོས་ཐམས་ཅད་
མཉམ་པ་ཉིད་དུ་སོར་༔གཅིག་པ་དངོས་པོ་མེད་པས་བདག་མེད་པར་གསུངས་སོ། །
རང་སེམས་གདོད་ནས་མ་སྐྱེས་པ་ནི་སེམས་ཅན་ཐམས་ཅད་ཀྱི་སེམས་ཐོག་མ་མེད་
པ་ནས་མ་སྐྱེས་པ་ཐམས་ཅད་དུ་ཁྱབ་པ། གཞན་ཡང་བྱ་བ་དང་བྱེད་པ་དང་་་་
འབྱུང་བའི་སྙིང་པོ་དེའི་རང་བཞིན་ནམ་མཚན་ཉིད་བསྟན་པར་བྱ་སྟེ། སྟོང་པ་
ཉིད་ཀྱི་རང་བཞིན་ནོ་ཞེས་བྱ་བ་མདུན་དུ་སྨོས་པ་སེམས་ཐོག་མ་ནས་མ་སྐྱེས་པ་ངོ་
བོ་མེད་པ་སྟོང་པ་སྟེ། དེ་ལྟར་མདོར་བསྡུས་པའི་ཕྱིར་གསུངས་པ། དེ་ནས་་་
ནང་གི་བཤད་པར་བྱ་སྟེ། དངོས་པོ་ཐམས་ཅད་དང་བྲལ་བ་ཞེས་པ། དང་པོ་
ཡེ་ཤེས་ཀྱི་གཞལ་ཡས་ཁང་དཀྱིལ་འཁོར་གྱི་ངོ་བོ་ཁ་དོག་དང་རྒྱན་དང་ལྡན་པ་
དང་། གཞན་ཡང་དཀྱིལ་འཁོར་རྣམས་ཀྱི་ལྷ་ཐམས་ཅད་འབྱུང་བའི་ས་བོན་ཡེ་་
ཤེས་ཀྱི་ཡིག་འབྲུ་རྣམས་དང་། རིགས་སོ་སོའི་དེ་བཞིན་གཤེགས་པའི་ཡེ་ཤེས་་
ཀྱི་འོད་ཟེར་དང་། མེ་སྟག་དང་འབར་བ་དང་འོད་དང་གསལ་བ་རྣམས་དང་།
གཞན་ཡང་ལྷ་རྣམས་ཀྱི་ཕྱག་མཚན་དང་། སྐུའི་རྒྱན་ཐམས་ཅད་མདོར་བསྡུས་་
པའི་ནང་གི་དངོས་པོ་ཐམས་ཅད་ནི་སྲོག་མེད་པ། དོན་དམ་པར་མ་སྐྱེས་ཏེ་་་་
དངོས་པོ་མེད་པས་བསྒོམ་པའི་སྤྲུལ་པ་བྱེད་པ་དེ་ཐ་མར་མཐོང་བར་མི་ནུས་པར་་
གསུངས་སོ། །གཞན་ཡང་དཀྱིལ་འཁོར་གྱི་ལྷ་ཐམས་ཅད་རིགས་སོ་སོ་བྱེ་བྲག་དུ་
0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྒྲུབ་པ་པོ་རྣམས་ཀྱི་སེམས་བརྟན་པར་བྱ་བའི་ཕྱིར་སྐུ་ཕྱག་རྒྱའི་ངོ་བོར་བསྟན་པ་་
དེ་ཀྱང་དངོས་པོ་མེད་པས་བསྒོམ་པའི་སྤྲུལ་པ་དེ་ཐ་མར་མཐོང་བར་མི་འགྱུར་་་
བར་གསུངས་སོ། །གཞན་ཡང་དོན་གསལ་བར་ངོ་བོ་མེད་པའི་དོན་དུ་བསྟན་་་་
པར་བྱ་སྟེ། ཕུང་པོ་ཁམས་དང་སྐྱེ་མཆེད་དང་བྱ་བ་ནི་མདུན་དུ་སྨོས་པ་དང་་་་་
མཐུན༑ གཟུང་དང་འཛིན་པ་རྣམ་སྤངས་པ་ནི་གོང་དུ་སྨོས་པའི་དཀྱིལ་འཁོར་གྱི་
ལྷ་རྣམས་ཀྱི་སྐུ་ཕྱག་རྒྱའི་ཕུང་པོ་དང་ཁམས་དང་སྐྱེ་མཆེད་རྣམས་ཀྱི་ངོ་བོ་དོན་་་་
དམ་པར་མ་སྐྱེས་པར་དངོས་པོ་མེད་པར་གཟུང་བའི་དངོས་པོ་བསྒོམ་པ་དང་།
མདུན་དུ་སྨོས་པའི་ཚུལ་གྱི་བསྒོམ་པ་པོ་ནི་འཛིན་པར་བྱེད་པ་གཉིས་དོན་དམ་པར་
མ་སྐྱེས་པ་ངོ་བོ་མེད་པས་དེའི་ཕྱིར་གཟུང་དང་འཛིན་པ་རྣམས་སྤང་བ་ཞེས་བྱའོ། །
ཆོས་བདག་མེད་པ་མཉམ་ཉིད་པ་ནི་མདུན་དུ་བཤད་པ་དང་མདུན་དུ། རང་་་་་
སེམས་གདོད་ནས་མ་སྐྱེས་པ་ཡང་མདུན་དུ་བཤད་པ་དང་མཐུན་ནོ། །སྟོང་པ་ཉིད་
ཀྱི་རང་བཞིན་ནོ། །ཞེས་པ་ནི་སེམས་ཅན་ཐམས་ཅད་ཀྱི་སེམས་ཀྱི་ཉོན་མོངས་པ་
ཤེས་རབ་ཀྱི་རྟོགས་ནས་དོན་དམ་པ་བྱང་ཆུབ་སེམས་ཀྱི་ངོ་བོར་གྱུར་ནས་བཤད་་་་
པར་བྱའོ། །དོན་དམ་པ་བྱང་ཆུབ་སེམས་ཀྱི་ངོ་བོ་སྟོང་པ་ཐམས་ཅད་དུ་ཁྱབ་པ་
ཆོས་ཀྱི་སྐུ་གཉིས་སུ་མེད་པའི་ངོ་བོ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་
དངོས་གྲུབ་ཀྱི་འབྲས་བུ་ཐམས་ཅད་ཀྱི་སྙིང་པོ་ཡིན་པས་དེའི་ཕྱིར་དོན་དམ་པ་བྱང་
ཆུབ་སེམས་བསྒོམ་པ་པོས་གཉིས་སུ་མེད་པར་མི་ཕྱེད་པར་སྦྱོར་བས་དངོས་གྲུབ་ཀྱི་
འབྲས་བུ་གྲུབ་པར་ཤེས་པར་བྱའོ། །བཅོམ་ལྡན་འདས་དེ་བཞིན་གཤེགས་པ་རྣམ་
པར་སྣང་མཛད་ཀྱི་གསུངས་སོ། །ཞེས་པ་ནི་བདེ་སྟེ་བཤད་མི་དགོས་སོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་མི་སྐྱོད་པས། དེ་བཞིན་


གཤེགས་པ་ཐམས་ཅད་ཀྱི་མི་ཟད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་་
པར་བཞུགས་སོ། །ཞེས་བྱ་བའི་སྒྲ་བཤད་པར་བྱ་སྟེ། དེ་ནས་ཞེས་པ་མདུན་
དུ་སྐུའི་རིགས་ཀྱི་བྱང་ཆུབ་སེམས་བཤད་པའི་འོག་ཏུ་རྡོ་རྗེ་རིགས་མི་བསྐྱོད་པའི་་་
བྱང་ཆུབ་སེམས་བཤད་པར་མཚོན་པའོ། །བཅོམ་ལྡན་འདས་ནི་མདུན་དུ་བཤད་
པ་དང་སྦྱར་རོ། །དེ་བཞིན་གཤེགས་པ་ནི་བདེ་སྟེ། བཤད་མི་དགོས་སོ། །
མི་སྐྱོད་་པ་ཞེས་པ་ནི་ཐུགས་རྡོ་རྗེའི་རིགས་སུ་གསུངས་སོ། །དེ་བཞིན་གཤེགས་
པ་ཐམས་ཅད་ཞེས་པ་ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་་་
རྣམ་པ་ལྔ་ལ་བྱའོ། །མི་ཟད་པ་ཞེས་པ་ནི་རྡོ་རྗེ་རིགས་མེ་ལོང་ལྟ་བུའི་ཡེ་ཤེས་དེ་
ནི་ཡེ་ཤེས་ཐམས་ཅད་ཀྱི་གཙོ་བོར་བསྟན་ཏེ། དེའི་བྱིན་གྱིས་རླབས་ལས། ཡེ་
ཤེས་གཞན་ལ་དཀྱིལ་འཁོར་གྱི་ལྷ་ཐམས་ཅད་འབྱུང་བར་གསུངས་སོ། །གཞན་་
ཡང་མི་ཟད་པ་ནི་སྟོན་པ་བྱང་ཆུབ་སེམས་རྡོ་རྗེས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་་
ས་བོན་ཡིག་འབྲུ་ཧཱུཾ་མེ་དཔུང་འབར་བ་སྤྲིན་བཞིན་དུ་འཇིག་རྟེན་གྱི་ཁམས་ཐམས་
ཅད་དུ་སྤྲོ་བར་མཛད་དེ། འཇིག་རྟེན་གྱི་ཁམས་ཐམས་ཅད་ན་སེམས་ཅན་ཇི་་་་་
སྙེད་གནས་པ་ཐམས་ཅད། བྱིན་གྱིས་རླབས་ཏེ་ཕྱིན་ཅི་ལོག་གི་ཞེ་སྡང་གི་སེམས་
བཅོམ་པར་གྱུར་རོ། །དེ་ནས་གསང་བའི་ཐུགས་ཀ་ཡེ་ཤེས་སེམས་དཔའི་གནས་
སུ་ས་བོན་ཡིག་འབྲུ་ཧཱུཾ་་སྤྲིན་ལྟ་བུ་འདུས་པར་མཛད་པ་ལས་གོང་བུ་ལྟ་བུར་གྱུར་ཏེ།
ཡེ་ཤེས་ཀྱི་ཡིག་འབྲུ་ཧཱུཾ་གི་གོང་བུ་དེ་ལས་ཡི་གེ་ཧཱུཾ་མཐིང་ཀ་གཅིག་ཏུ་གྱུར་ཏེ། ས་
བོན་ཡིག་འབྲུ་ཧཱུཾ་དེ་ལས་གསང་བའི་ཐུགས་ཡེ་ཤེས་སེམས་དཔའི་གནས་ནས་དེ་
བཞིན་གཤེགས་པ་མི་སྐྱོད་པ་ཞལ་གསུམ་ཕྱག་དྲུག་ཕྱག་མཚན་དྲུག་པ་ཉིད་ཀྱི་ཁ་་
དོག་དང་ལྡན་པ་རྒྱན་ཐམས་ཅད་ཀྱིས་བརྒྱན་པ་ཉིད་ཀྱི་ཤེས་རབ་ལྷ་མོ་མཱ་མ་ཀཱི་་
དང་གཉིས་སུ་མེད་པར་སྦྱོར་བར་ཐབས་དང་ཤེས་རབ་ཀྱི་རོལ་པ་མཛད་པ་སྤྲུལ་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

མཛད་དེ། དེ་ཉིད་ཀྱི་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་ཡིག་་
འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱ་ཆ་ལུགས་ལྟ་བུ་སྤྲིན་བཞིན་དུ་སྤྲོ་བར་མཛད་དེ་་
འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་མ་ལུས་པ་ཐམས་ཅད་བྱིན་གྱིས་་་་
རླབས་ཏེ་ཞེ་སྡང་གིས་བསྒྲིབས་པའི་སེམས་ཅན་ཐམས་ཅད་ཉིད་ཀྱི་སྐུ་ལ་བསྡུས་ཏེ།
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་གཉིས་སུ་མེད་པར་ཐིམ་པར་
གྱུར་ཏོ། །རྡོ་རྗེ་ནི་སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་ཐུགས་ཀ་ན་རྡོ་རྗེ་ཡེ་་་་་
ཤེས་རྣམ་པ་ལྔའི་ངོ་བོ་ཡི་གེ་ཧཱུཾ་ཡེ་ཤེས་སེམས་དཔའ་མི་གཡོ་བར་མེ་མར་བཞིན་དུ་
རབ་ཏུ་འབར་བ་ལ་རྡོ་རྗེར་གསུངས་སོ། །རྡོ་རྗེའི་དོན་གཞན་ཡང་བཤད་པར་བྱ་
སྟེ༑ གོང་གི་ཡེ་ཤེས་ཀྱི་ཆོ་འཕྲུལ་གྱི་སྤྲོ་བསྡུས་སེམས་ཅན་བྱིན་གྱིས་བརླབ་པ་དེ་
ནི་དོན་དམ་པར་སྟོང་པ་ཡེ་ཤེས་ཀྱི་ངོ་བོར་གསུངས་སོ། །ཏིང་ངེ་འཛིན་ལ་་་
སྙོམས་པར་ཞུགས་ཏེ་ཞེས་པ་ན་མདུན་དུ་བཤད་པ་དང་སྦྱར་རོ། །བྱང་ཆུབ་་
སེམས་འདི་གསུངས་སོ་ཞེས་བྱ་བ་ནི་བདེ་སྟེ་བཤད་མི་དགོས་སོ། །དངོས་པོ་འདི་
རྣམས་མ་སྐྱེས་པས། །ཆོས་དང་ཆོས་ཉིད་མེད་པ་སྟེ། །ནམ་མཁའ་ལྟ་བུར་་
བདག་མེད་པ། །བྱང་ཆུབ་ཚུལ་འདི་བརྟན་པའོ། །ཞེས་བྱ་བའི་སྒྲ་བཤད་པར་
བྱ་སྟེ། དངོས་པོ་འདི་རྣམས་མ་སྐྱེས་པ་ཞེས་པ་ནི་མདུན་དུ་སྨོས་པའི་ཕུང་པོ་་་་་
དང་ཁམས་དང་སྐྱེ་མཆེད་ལ་སོགས་པའི་ཕྱི་ནང་གི་ཀུན་རྫོབ་དངོས་པོ་ཅན་ཐམས་
ཅད་ཐོག་མ་མེད་པ་ནས་མ་སྐྱེས་པར་གསུངས་སོ། །ཆོས་དང་ཆོས་ཉིད་མེད་པ་སྟེ།།
ཞེས་པ་ཕྱི་དང་ནང་གི་དངོས་པོ་ཅན་གྱི་ཆོས་ཐམས་ཅད་ཀྱི་ཆོས་ཉིད་ཀྱི་བསྐབས་་
སུ་མཉམ་པར་ངོ་བོ་མེད་པར་དེ་ལྟར་གཉིས་ཀ་སྟོང་པར་གསུངས་སོ། །ནམ་་
མཁའ་ལྟ་བུར་བདག་མེད་པ་ཞེས་པ་མདུན་དུ་སྨོས་པའི་ཆོས་དང་ཆོས་ཉིད་ཀྱི་་་
དཔེར་བསྟན་ཏེ། ནམ་མཁའ་བཞིན་དུ་སྟོང་པར་གསུངས་སོ། །བྱང་ཆུབ་་


ཚུལ་འདི་བརྟན་པའོ་ཞེས་པ་ནི་བླ་ན་མེད་པའི་བྱང་ཆུབ་དང་སེམས་དང་འབྲས་བུ་
ཆོས་ཀྱི་སྐུ་གཉིས་སུ་མེད་པ་མི་ཕྱེད་པ་སྟེ་ཚུལ་གྱི་དོན་དེ་ལྟར་བསྟན་ཏོ། །དེ་ནས་
བསྟན་པ་ཞེས་པ་ནི་མདུན་དུ་སྨོས་པའི་ཕྱི་ནང་གི་ཆོས་ཐམས་ཅད་དོན་དམ་པར་་
མ་སྐྱེས་མ་ངོ་བོར་མེད་པར་བླ་ན་མེད་པས་བྱང་ཆུབ་བདུད་སྒྲའི་གནོད་པ་ཐབས་
དང་རྒྱུ་གང་གིས་ཀྱང་གཡོ་བ་དང་འཇིག་པར་མི་འགྱུར་ཏེ། ཅིའི་ཕྱིར་ན་སྟོང་པ་
ནམ་མཁའ་ལྟ་བུ་མི་འགྱུར་བ་མི་འཇིགས་པས་དེའི་ཕྱིར་བསྟན་པར་གསུངས་སོ། །
བཅོམ་ལྡན་འདས་དེ་བཞིན་གཤེགས་པ་མི་བསྐྱོད་པའི་གསུངས་སོ། །ཞེས་པ་ནི་
བདེ་སྟེ་བཤད་མི་དགོས་སོ།
དེ་ནས་བཅོམ་ལྡན་འདས་དེ་བཞིན་གཤེགས་པ་རིན་པོ་ཆེ་ཏོག་གི་དེ་བཞིན་
གཤེགས་པ་ཐམས་ཅད་ཀྱི་བདག་མེད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་་་
སྙོམས་པར་ཞུགས་ཏེ། ཞེས་བྱ་བའི་སྒྲ་བཤད་པར་བྱ་སྟེ། དེ་ནས་ནི་རྡོ་རྗེ་་
རིགས་ཀྱི་བྱང་ཆུབ་སེམས་བཤད་པའི་འོག་ཏུ་རིན་པོ་ཆེའི་རིགས་རིན་ཆེན་འབྱུང་
ལྡན་གྱི་བྱང་ཆུབ་སེམས་བཤད་པར་མཚོན་པའོ། །བཅོམ་ལྡན་འདས་ནི་མདུན་་
དུ་བཤད་པ་དང་མཐུན་ནོ། །དེ་བཞིན་གཤེགས་པ་ཞེས་པ་ནི་བདེ་སྟེ་བཤད་མི་་
དགོས་སོ། །རིན་པོ་ཆེ་ཏོག་ཞེས་པ་ནི་དེ་བཞིན་གཤེགས་པ་ཐམས་ཅད་ཀྱི་ཡོན་་
ཏན་གྱི་ངོ་བོར་རིན་ཆེན་འབྱུང་ལྡན་གསུངས་སོ། །དེ་བཞིན་གཤེགས་པ་ཐམས་
ཅད་ཞེས་པ་ནི་རྣམ་པར་སྣང་མཛད་ལ་སོགས་པའི་དེ་བཞིན་གཤེགས་པ་རྣམ་པ་ལྔ་
ལ་བྱའོ། །བདག་མེད་པ་ཞེས་པ་ནི་རིན་པོ་ཆེའི་རིགས་མཉམ་པ་ཉིད་ཀྱི་ཡེ་ཤེས་
ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་ཡོན་ཏན་ཡིན་ནོ། །གཞན་ཡང་
མཉམ་པ་ཉིད་ཀྱི་ཡེ་ཤེས་ནི་བདག་མེད་པའི་ངོ་བོར་གསུངས་ཏེ་བདག་མེད་པ་ནི་་


རྒྱུད་ཀྱི་རྒྱལ་པོ་ཆེན་་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

སྟོན་པ་བྱང་ཆུབ་སེམས་རྡོ་རྗེས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་
གནས་ནས་དང་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཡི་གེ་སྭ་མེ་ཕུང་བཞིན་དུ་་་
འབར་བར་སྤྲུལ་ཏེ་དེ་ལས་ཡེ་ཤེས་ཀྱི་འོད་ཟེར་དྲ་བ་འཇིག་རྟེན་གྱི་ཁམས་ཐམས་་
ཅད་དུ་སྤྲིན་བཞིན་དུ་སྤྲོ་བར་མཛད་དེ། འཇིག་རྟེན་གྱི་ཁམས་ཐམས་ཅད་ན་་
གནས་པའི་སེམས་ཅན་ཐམས་ཅད་ཀྱི་བྱིན་གྱིས་རླབ་པར་མཛད་པས། ཕྱིན་ཅི་་
ལོག་གི་ང་རྒྱལ་བཅོམ་ཏེ་ཡེ་ཤེས་ཀྱི་འོད་ཟེར་གྱི་དྲ་བ་གསང་བའི་ཐུགས་ཀ་ཡེ་ཤེས་
སེམས་དཔའི་གནས་ནས་ས་བོན་ཡིག་འབྲུ་སྭ་ལ་འདུས་པར་མཛད་དོ། །དེའི་་
འོག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་ཀྱི་ས་བོན་ཡིག་གེ་སྭ་དེ་་
ལས་ཉིད་ཀྱི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་རིན་ཆེན་འབྱུང་ལྡན་ཉིད་ཀྱི་་
ཤེས་རབ་སྤྲུལ་པའི་ལྷ་མོ་མཱ་མ་ཀཱི་དང་གཉིས་སུ་མེད་པར་སྦྱོར་བས་ཐབས་དང་་
ཤེས་རབ་རོལ་པ་བྱེད་པ། ཞལ་གསུམ་ཕྱག་དྲུག་ཕྱག་མཚན་དྲུག་པ་ཉིད་ཀྱི་ཁ་་
དོག་དང་ལྡན་པ་རྒྱན་ཐམས་ཅད་ཀྱི་བརྒྱན་པ་སྤྲུལ་པར་མཛད་དེ། དེ་ཉིད་ཀྱི་་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་ཡི་གེ་སྭ་ལ་ཉིད་ཀྱི་་
སྐུ་ཕྱག་རྒྱའི་ཆ་ལུགས་ལྟ་བུ་དང་ལྡན་པ་སྤྲིན་བཞིན་དུ་སྤྲོ་བར་མཛད་པས་འཇིག་་
རྟེན་པའི་ཁམས་མ་ལུས་པའི་སེམས་ཅན་ཐམས་ཅད་བྱིན་གྱིས་རླབས་ཏེ་ཕྱིན་ཅི་་
ལོག་གི་ང་རྒྱལ་དང་ལྡན་པའི་སེམས་ཅན་ཐམས་ཅད་ཉིད་ཀྱི་སྐུ་ལ་སྡུས་ཏེ།
གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་གཉིས་སུ་མེད་པར་ཐིམ་པར་
གསུངས་སོ། །རྡོ་རྗེ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་གསང་བའི་
ཐུགས་ཀའི་གནས་ནས་རྡོ་རྗེ་ཡེ་ཤེས་རྣམ་པ་ལྔའི་ངོ་བོ་ཡེ་ཤེས་སེམས་དཔའི་ཡི་གེ་
ཧཱུཾ་མེ་མར་བཞིན་དུ་འབར་བ་མི་གཡོ་བ་དེ་ལ་རྡོ་རྗེར་གསུངས་སོ། །གཞན་ཡང་
རྡོ་རྗེ་ཞེས་པའི་དོན་བསྟན་པར་བྱ་སྟེ། མདུན་དུ་སྨོས་པའི་ཡེ་ཤེས་ཀྱི་ཆོ་འཕྲུལ་་


གྱི་སྤྲོ་བསྡུས་སེམས་ཅན་བྱིན་གྱིས་བརླབས་པའི་ངོ་བོ་དེ་དོན་དམ་པར་སྟོང་པ་ཡེ་་
ཤེས་ཀྱི་ངོ་བོར་གསུངས་སོ། །ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་པ་ནི་་
མདུན་དུ་བཤད་པ་བཞིན་དུ་འདིར་སྦྱར་རོ། །བྱང་ཆུབ་སེམས་འདི་གསུངས་སོ། །
ཞེས་པ་ནི་བདེ་སྟེ་བཤད་མི་དགོས་སོ་ཆོས་རྣམས་ཐམས་ཅད་དངོས་མེད་ཅིང་།
ཆོས་ཀྱི་མཚན་ཉིད་རྣམ་པར་བྲལ། །བདག་མེད་ཆོས་ལས་ཀུན་ཏུ་འབྱུང་། །
བྱང་ཆུབ་ཚུལ་འདི་བསྟན་པའོ། །ཞེས་བྱ་བའི་སྒྲ་བཤད་པར་བྱ་སྟེ། ཆོས་་
ཐམས་ཅད་དངོས་པོ་མེད་ཅིང་ཞེས་པ་ནི་མདུན་དུ་བཤད་པའི་ཕུང་པོ་ལ་སོགས་པ་
ཕྱི་ནང་གི་ཆོས་ཐམས་ཅད་དོན་དམ་པར་དངོས་པོ་མེད་པ་དང་སྣང་བ་མེད་པར་་
གསུངས་སོ། །ཆོས་ཀྱི་མཚན་ཉིད་རྣམ་པར་བྲལ་ཞེས་པ། ཕྱི་དང་ནང་གི་ཆོས་
ཀུན་རྫོབ་ཏུ་གཟུགས་དང་སྒྲ་ལ་སོགས་པ་དང་། ཁ་དོག་དཀར་ནག་གི་བྱེ་བྲག་་
གཟུང་འཛིན་གྱི་ངོ་བོའི་ཆོས་ཐམས་ཅད་ཡོད་མེད་དང་བརྟན་མི་བརྟན་དང་ངེས་
མི་ ངེས་ཀྱི་གཟུང་འཛིན་གྱི་ངོ་བོ་ལ་སོགས་པའི་མཚན་ཉིད་ཐམས་ཅད་ནི་དོན་་་
དམ་པར་མེད་པ་འམ་བྲལ་བར་གསུངས་སོ། །བདག་མེད་ཆོས་ལས་ཀུན་ཏུ་བྱུང་
ཞེས་པ་ནི་མདུན་དུ་སྨོས་པའི་ཕྱི་ནང་གི་ཆོས་ཐམས་ཅད་འདས་པ་དང་མ་འོངས་
པ་དང་། ད་ལྟར་གྱི་དུས་གསུམ་དུ་བདག་མེད་པ་ལས་བྱུང་བ་སྟོང་པའི་ངོ་་་་
བོར་གསུངས་སོ། །བྱང་ཆུབ་ཚུལ་འདི་བརྟན་པའོ་ཞེས་པ་ནི་མདུན་དུ་བཤད་
པ་དང་སྦྱར་རོ། །བཅོམ་ལྡན་འདས་དེ་བཞིན་གཤེགས་པ་རིན་པོ་ཆེ་ཏོག་གི་་་
གསུངས་སོ་ཞེས་པ་ནི་བདེ་སྟེ་བཤད་མི་དགོས་སོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཚེ་དཔག་ཏུ་མེད་པས་ཡེ་་་་
ཤེས་ཀྱི་འོད་ཟེར་འབར་བ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བྱ་བའི་སྒྲ་བཤད་པར་བྱ་སྟེ། དེ་ནས་ནི་མདུན་དུ་རིན་པོ་ཆེ་རིགས་ཀྱི་བྱང་ཆུབ་
སེམས་བཤད་པའི་འོག་ཏུ་པདྨའི་རིགས་ཚེ་དཔག་ཏུ་མེད་པའི་བྱང་ཆུབ་སེམས་་་་
བཤད་པར་མཚོན་པའོ། །བཅོམ་ལྡན་འདས་ནི་མདུན་དུ་བཤད་པ་བཞིན་དུ་་
འདིར་སྦྱར་རོ། །དེ་བཞིན་གཤེགས་པ་ནི་བདེ་སྟེ་བཤད་མི་དགོས་སོ། །ཚེ་་
དཔག་ཏུ་མེད་པ་ཞེས་པ་ནི་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་་
ཤེས་རབ་གསུང་གི་ངོ་བོར་གསུངས་སོ། །ཡེ་ཤེས་ཀྱི་འོད་ཟེར་འབར་བའི་སྒྲོན་མ་
ཞེས་བྱ་བ་ནི་པདྨའི་རིགས་སོ་སོར་རྟོགས་པའི་ཡེ་ཤེས་ནི་དེ་བཞིན་གཤེགས་པ་་་
ཐམས་ཅད་ཀྱི་བླ་ན་མེད་པའི་ཤེས་རབ་གསུང་རྡོ་རྗེའི་ངོ་བོར་གསུངས་སོ། །
གཞན་ཡང་ཡེ་ཤེས་འོད་ཟེར་འབར་བའི་སྒྲོན་མེ་ཞེས་པ་ནི་སྟོན་པ་བྱང་ཆུབ་སེམས་
རྡོ་རྗེས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་དང་པོ་སོ་་
སོར་རྟོགས་པའི་ཡེ་ཤེས་ཀྱི་ངོ་བོ་ས་བོན་ཡི་གེ་ཨ་མེ་ཕུང་བཞིན་དུ་འབར་བ་ལས་ཡེ་
ཤེས་ཀྱི་འོད་ཟེར་གྱི་དྲ་བ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་སྤྲོ་བར་་
མཛད༑ དེ་བཞིན་དུ་ཡེ་ཤེས་ཀྱི་མེ་སྟག་དང་འབར་བ་དང་འོད་དང་གསལ་བ་་
རྣམས་སྤྲོ་བར་མཛད་དེ། སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་་
ན་གནས་པའི་སེམས་ཅན་མ་ལུས་པ་བྱིན་གྱིས་རླབས་པས་ཕྱིན་ཅི་ལོག་གི་འདོད་་་་་
ཆགས་བཅོམ་སྟེ། ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ཀྱི་་
ས་བོན་ཡི་གེ་ཨ་ལ། ཡེ་ཤེས་ཀྱི་འོད་ཟེར་གྱི་དྲ་བ་དང་མེ་སྟག་དང་འབར་བ་དང་
འོད་དང་གསལ་བ་རྣམས་འདུས་པར་མཛད་དེ་གཉིས་སུ་མེད་པའི་གོང་བུར་གྱུར་
ཏེ༑ དེ་ལས་ས་བོན་ཡི་གེ་ཨ་ཁ་དོག་དམར་པོ་ཉིད་ཡེ་ཤེས་ཀྱི་ངོ་བོ་ལས་་་་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་དེ་བཞིན་གཤེགས་པ་ཚེ་་་
དཔག་ཏུ་མེད་པ་གཟི་བརྗིད་ཀྱི་ཕུང་པོ་འབར་བ་ཉིད་ཀྱི་ཤེས་རབ་གོས་དཀར་མོ་་


དང་ལྡན་པར་གཉིས་སུ་མེད་པར་སྦྱོར་བས་ཐབས་དང་ཤེས་རབ་རོལ་པ་མཛད་པ་
ཞལ་གསུམ་ཕྱག་དྲུག་ཕྱག་མཚན་དྲུག་པ་ཉིད་ཀྱི་ཁ་དོག་དང་ལྡན་པ་རྒྱན་རྣམས་་་
ཀྱིས་བརྒྱན་པ་སྤྲུལ་ཏེ། དེས་ཉིད་ཀྱིས་ཐུགས་ཀ་ཡེ་ཤེས་སེམས་དཔའི་གནས་་་
ནས་ས་བོན་ཡིག་འབྲུ་ཨ་ལས་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ལྟ་
བུ་སྤྲིན་བཞིན་སྤྲོ་བར་མཛད་དེ་འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་མ་
ལུས་པ་བྱིན་གྱིས་བརླབ་པར་མཛད་དེ་ཕྱིན་ཅི་ལོག་གི་འདོད་ཆགས་དང་ལྡན་པའི་
སེམས་ཅན་ཐམས་ཅད་ཉིད་ཀྱི་སྐུ་ལ་བསྡུས་ཏེ། གསང་བའི་ཐུགས་ཀ་ཡེ་ཤེས་་་་
སེམས་དཔའི་གནས་སུ་གཉིས་སུ་མེད་པར་ཐིམ་པར་གྱུར་པར་གསུངས་སོ། །རྡོ་་
རྗེ་ནི་སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་ཐུགས་ཀ་ན་གནས་པ་རྡོ་རྗེ་ཡེ་ཤེས་རྣམ་
པ་ལྔའི་ངོ་བོ་ཡི་གེ་ཧཱུཾ་ཡེ་ཤེས་སེམས་དཔའ་མི་གཡོ་བ་མེ་མར་བཞིན་དུ་རབ་ཏུ་་་
འབར་བར་གྱུར་པ་ལ་རྡོ་རྗེར་གསུངས་སོ། །གཞན་ཡང་རྡོ་རྗེའི་དོན་བསྟན་པར་
བྱ་སྟེ། མདུན་དུ་སྨོས་པའི་སྤྲོ་བསྡུའི་ཡེ་ཤེས་ཀྱི་ཆོ་འཕྲུལ་གྱིས་སེམས་ཅན་བྱིན་་
གྱིས་བརླབས་པའི་ངོ་བོ་དེ་ནི་དོན་དམ་པར་སྟོང་པ་ཡེ་ཤེས་ཀྱི་ངོ་བོར་གསུངས་སོ། །
ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་པ་ནི་མདུན་དུ་བཤད་པ་དང་མཐུན་ནོ།།
བྱང་ཆུབ་ཀྱི་སེམས་འདི་གསུངས་སོ། །ཞེས་པ་ནི་བདེ་སྟེ་བཤད་མི་དགོས་སོ། །
མ་སྐྱེས་པའི་ཆོས་རྣམས་ལ། །ངོ་བོ་མེད་དེ་བསྒོམ་པའང་མེད། །ནམ་མཁའི་་
ཚུལ་དུ་སྦྱོར་བ་ཡིས། །དངོས་པོ་དག་ཏུ་རབ་ཏུ་བསྒྲགས། །ཞེས་བྱ་བའི་སྒྲ་་་་
བཤད་པར་བྱ་སྟེ། ཅི་ལྟར་ཡིན་ན་མ་སྐྱེས་པའི་ཆོས་རྣམས་ཞེས་པ་ནི་མདུན་དུ་་
སྨོས་པའི་ཡན་ལག་དང་ལྡན་པའི་ས་བོན་གྱི་ཡིག་འབྲུ་རྣམས་དང་། གཞན་ཡང་
དེ་བཞིན་གཤེགས་པ་ལ་སོགས་པ་དཀྱིལ་འཁོར་གྱི་ལྷ་རྣམས་ཀྱིས་སེམས་ཅན་གྱི་་་་་
དོན་སྤྲོ་བསྡུ་ཇི་སྙེད་མཛད་པ་དེ་དག་ཐམས་ཅད་དོན་དམ་པར་མ་སྐྱེས་པ་དོན་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དམ་པར་བྱང་ཆུབ་སེམས་ཆོས་ཀྱི་སྐུ་གཉིས་སུ་མེད་པའི་ངོ་བོར་གསུངས་སོ། །ངོ་
བོ་མེད་དེ་ཞེས་པ་ནི་མདུན་དུ་སྨོས་པའི་ཆོས་རྣམས་ནི་དོན་དམ་པར་རང་བཞིན་་
གྱིས་སྟོང་པར་དེའི་ཕྱིར་ངོ་བོ་མེད་ཅེས་བྱའོ། །བསྒོམ་པའང་མེད་ཅེས་པ་ནི་་་་་
མདུན་དུ་སྨོས་པའི་ཆོས་རྣམས་ངོ་བོ་མེད་པར་བསྟན་ཏོ། །གཞན་ཡང་བསྒོམ་
པར་བྱེད་པ་པོ་ངོ་བོ་མེད་པས་དེ་ལྟར་ཆོས་ཐམས་ཅད་རང་བཞིན་མེད་པར་བསྒོམ་
པ་ཡང་མེད་པར་གསུངས་སོ། །ནམ་མཁའི་ཚུལ་དུ་སྦྱོར་བ་ཡིས་ཞེས་པ་ནི་ཇི་་་་
ལྟར་ནམ་མཁའ་རང་བཞིན་གྱིས་ངོ་བོ་མེད་པ་སྟོང་པ་དེ་བཞིན་དུ་མདུན་དུ་སྨོས་་
པའི་ཆོས་རྣམས་རང་བཞིན་གྱིས་ངོ་བོ་མེད་པ་སྟོང་པ་ཆོས་ཀྱི་སྐུའི་རང་བཞིན་དུ་
གཉིས་སུ་མེད་པར་སྦྱོར་བས་གནས་པར་གསུངས་སོ། །དངོས་པོ་དག་ཏུ་རབ་ཏུ་
བསྒྲགས་ཞེས་པ་ནི་མདུན་དུ་སྨོས་པའི་ཆོས་རྣམས་ནམ་མཁའི་ཚུལ་དུ་སྦྱོར་བའི་ངོ་
བོ་བླ་ན་མེད་པའི་བྱང་ཆུབ་ཀྱི་སེམས་མ་སྐྱེས་པས་མི་འཇིག་པའི་ངོ་བོར་རབ་ཏུ་་་་
བསྒྲགས་སོ། །བཅོམ་ལྡན་འདས་དེ་བཞིན་གཤེགས་པ་ཚེ་དཔག་ཏུ་མེད་པས་་་
གསུངས་སོ། །ཞེས་པ་ནི་བདེ་སྟེ་བཤད་མི་དགོས་སོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་གདོན་མི་ཟ་བས། དེ་་་
་བཞིན་གཤེགས་པ་ཐམས་ཅད་ཀྱིས་གཞལ་ཡས་ཁང་། རྡོ་རྗེ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ཏེ། ཞེས་བྱ་བའི་སྒྲ་བཤད་པར་བྱའོ་སྟེ། ཇི་་
ལྟར་ཡིན་ན། དེ་ནས་ནི་མདུན་དུ་པདྨའི་རིགས་ཀྱི་བྱང་ཆུབ་སེམས་བཤད་པའི་
འོག་ཏུ་ལས་ཀྱི་རིགས་ཀྱི་དོན་ཡོད་གྲུབ་པའི་བྱང་ཆུབ་སེམས་བཤད་པར་མཚོན་་་་
པའོ༑ །བཅོམ་ལྡན་འདས་ནི་མདུན་དུ་བཤད་པ་དང་སྦྱར་རོ། །དེ་བཞིན་་་
གཤེགས་པ་ནི་བདེ་སྟེ་བཤད་མི་དགོས་སོ། །གྲུབ་པ་གདོན་མི་ཟ་བ་ཞེས་པ་ནི་དེ་


བཞིན་གཤེགས་པ་ཐམས་ཅད་ཀྱི་འཕྲིན་ལས་ཐམས་ཅད་སྒྲུབ་པའི་ཡེ་ཤེས་ཀྱི་ངོ་
བོར་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་གཞལ་ཡས་ཞེས་པ་
ནི་ལས་ཀྱི་རིགས་བྱ་བ་ནན་ཏན་གྱི་ཡེ་ཤེས་ནི་མི་སྐྱོད་པ་ལ་སོགས་པ་དེ་བཞིན་་་་
གཤེགས་པ་ཐམས་ཅད་གཉིས་སུ་མེད་པའི་ངོ་བོར་གནས་པ་དོན་ཡོད་གྲུབ་པའི་་
ཕྱག་རྒྱའི་ངོ་བོར་གནས་པར་གསུངས་སོ། །གཞན་ཡང་དེ་བཞིན་གཤེགས་པ་་
ཐམས་ཅད་ཀྱི་གཞལ་ཡས་ཁང་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེས་ཉིད་ཀྱི་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་བྱ་བ་ནན་ཏན་གྱི་ཡེ་ཤེས་ཀྱི་
ངོ་བོ་ས་བོན་ཡི་གེ་ཧ་ཉི་མ་སྟོང་དང་མཉམ་པའི་འོད་འབར་བར་སྤྲུལ་ཏེ། དེ་
ལས་ཡེ་ཤེས་ཀྱི་འོད་ཟེར་གྱི་དྲ་བ་དེ་བཞིན་གཤེགས་པ་ལྔ་སོ་སོའི་རིགས་ཀྱི་བྱེ་བྲག་
གི་ཁ་དོག་དང་ལྡན་ཞིང་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་སྤྲོ་བར་་་
མཛད་དེ། འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་མ་ལུས་་
པ་བྱིན་གྱིས་བརླབ་པར་མཛད་པས་ཕྱིན་ཅི་ལོག་གི་ཕྲག་དོག་བཅོམ་སྟེ། གསང་་
བའི་ཐུགས་ཀ་ཡེ་ཤེས་སེམས་དཔའི་གནས་ཀྱི་ས་བོན་ཡི་གེ་ཧ་ལས་འོད་ཟེར་གྱི་་
དྲ་བ་རྣམས་འདུས་ནས་གཉིས་སུ་མེད་པར་གོང་བུ་ལྟ་བུར་གྱུར་ཏེ་ས་བོན་ཡི་གེ་ཧ་་
ཁ་དོག་ལྗང་ཁུ་ཉིད་ཀྱི་ཡེ་ཤེས་ཀྱི་ངོ་བོ་ལས་གསང་བའི་ཐུགས་ཀ་ཡེ་ཤེས་སེམས་་
དཔའི་གནས་ནས་དེ་བཞིན་གཤེགས་པ་དོན་ཡོད་གྲུབ་པ་གཟི་བརྗིད་ཀྱི་ཕུང་པོ་་
འབར་བ་ཉིད་ཀྱི་ཤེས་རབ་དམ་ཚིག་སྒྲོལ་མ་དང་གཉིས་སུ་མེད་པར་སྦྱོར་བས་
ཐབས་དང་ཤེས་རབ་རོལ་པ་མཛད་པ་ཞལ་གསུམ་ཕྱག་དྲུག་ཕྱག་མཚན་དྲུག་དང་
ལྡན་པ་ཉིད་ཀྱི་ཁ་དོག་དང་ལྡན་པ་རྒྱན་རྣམས་ཀྱིས་བརྒྱན་པ་སྤྲུལ་ཏེ། དེ་ཉིད་་
ཀྱིས་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་ཡི་ཧ་ལས་ཉིད་ཀྱི་སྐུ་ཕྱག་
རྒྱའི་ཆ་ལུགས་ལྟ་བུ་སྤྲིན་བཞིན་དུ་སྤྲོ་བར་མཛད་དེ་འཇིག་རྟེན་གྱི་ཁམས་ཐམས་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཅད་ཀྱིས་སེམས་ཅན་མ་ལུས་པ་བྱིན་གྱིས་རླབ་པར་མཛད་དེ། ཕྱིན་ཅི་ལོག་གི་
ཕྲག་དོག་ཅན་ཐམས་ཅད་ཉིད་ཀྱི་སྐུ་ལ་བསྡུས་ཏེ། གསང་བའི་ཐུགས་ཀ་ཡེ་ཤེས་
སེམས་དཔའི་གནས་སུ་གཉིས་སུ་མེད་པར་ཐིམ་པར་གྱུར་པར་བསྟན་ཏོ། །རྡོ་རྗེ་
ནི་སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་ཐུགས་ཀ་གནས་པ་རྡོ་རྗེ་ཡེ་ཤེས་རྣམ་་
པ་ལྔའི་ངོ་བོ་ཡི་གེ་ཧཱུཾ་ཡེ་ཤེས་སེམས་དཔའ་མི་གཡོ་བར་མེ་མར་བཞིན་དུ་རབ་ཏུ་་་
འབར་བར་་གྱུར་པ་ལ་རྡོ་རྗེར་གསུངས་སོ། །གཞན་ཡང་རྡོ་རྗེའི་དོན་ནི་མདུན་
དུ་སྨོས་པ་ཡེ་ཤེས་ཀྱི་ཆོ་འཕྲུལ་གྱི་སྤྲོ་བསྡུས་སེམས་ཅན་བྱིན་གྱི་རླབས་པའི་ངོ་བོ་
དེ་ནི་དོན་དམ་པར་སྟོང་པ་ཡེ་ཤེས་ཀྱི་ངོ་བོར་གསུངས་སོ། །ཏིང་ངེ་འཛིན་ལ་་་
སྙོམས་པར་ཞུགས་ཏེ་ཞེས་བྱ་བ་ནི་མདུན་དུ་བཤད་པ་དང་སྦྱར་རོ། །བྱང་ཆུབ་་
སེམས་འདི་གསུངས་སོ། །ཞེས་པ་ནི་བདེ་སྟེ་བཤད་མི་དགོས་སོ། །ཆོས་རྣམས་
རང་བཞིན་འོད་གསལ་བ། །གདོད་ནས་དག་པ་ནམ་མཁའ་བཞིན། །བྱང་
ཆུབ་མེད་ཅིང་རྟོག་པ་མེད། །བྱང་ཆུབ་ཚུལ་འདི་བརྟན་པའོ། །ཞེས་བྱ་བའི་་
སྒྲ་བཤད་པར་བྱ་སྟེ། ཆོས་རྣམས་རང་བཞིན་འོད་གསལ་བ་ནི་མདུན་དུ་སྨོས་་
པའི་ནང་གི་ས་བོན་སྔགས་ཀྱི་ཡིག་འབྲུ་རྣམས་ལ་སོགས་པ་ཐམས་ཅད་ཀྱི་རང་་་
བཞིན་ཡེ་ཤེས་ཀྱི་འོད་དང་འབར་བའི་གསལ་བར་གསུངས་སོ། །གདོད་ནས་་
དག་པ་ནམ་མཁའ་བཞིན། །ཞེས་པ་ནི་གདོད་མ་ནས་རྣམ་པར་རྟོག་པའི་དྲི་མ་་
ཐམས་ཅད་དང་བྲལ་བས་དེའི་ཕྱིར་དག་པའི་དོན་དུ་བསྟན་ཏེ། དཔེར་ན་ཉི་མ་
ཕྱེད་ཀྱི་སྤྲིན་མེད་པའི་ནམ་མཁའི་ངོ་བོ་བཞིན་དུ་ཆོས་ཐམས་ཅད་རྣམ་པར་རྟོག་་
པའི་དྲི་མ་དང་བྲལ་བར་བསྟན་ཏོ། །བྱང་ཆུབ་མེད་ཅིང་རྟོག་པ་མེད་ཞེས་པ་་་་
དོན་དམ་པའི་བྱང་ཆུབ་མ་སྐྱེས་པ་སྟོང་པའི་ངོ་བོ་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ཀྱི་དངོས་གྲུབ་ཀྱི་སྙིང་པོ་ཆོས་ཀྱི་སྐུ་གཉིས་སུ་མེད་པའི་ཕྱིའི་ཀུན་རྫོབ་ཀྱི་


དངོས་པོ་དང་བྲལ་བ་གཟུང་དུ་མེད་པར་བསྟན་ཏོ། །དམ་ཚིག་ནི་རྣམ་པ་གཉིས་
ཏེ་ཕྱི་དང་གསང་བའོ། །དེ་ལ་ཕྱི་ནི་སེམས་ཅན་ཐམས་ཅད་འགྲོ་བའི་ཐབས་
ཐུགས་རྡོ་རྗེ་ཆེན་པོ་ནི་དོན་དམ་པར་ཆོས་ཐམས་ཅད་མ་སྐྱེས་པའི་ངོ་བོ་ཡིན་པས་
དམ་ཚིག་དུ་གསུངས་སོ། །གསང་བའི་དམ་ཚིག་ནི་སྟོན་པ་བྱང་ཆུབ་སེམས་རྡོ་རྗེ་
ལ་སོགས་པ་དཀྱིལ་འཁོར་གྱི་ལྷ་ཐམས་ཅད་འདོད་ཆགས་ཆེན་པོའི་དགའ་བའི་
ཐུགས་ཀྱི་སོ་སོའི་ཤེས་རབ་ལྷ་མོ་དང་གཉིས་སུ་མེད་པར་འཁྱུད་པའི་སྦྱོར་བས་རྡོ་་
རྗེའི་མཛད་ནས་ཇི་ལྟར་བདེ་བར་གྱུར་པ་དེ་བཞིན་དུ་སྒྲུབ་པ་པོ་རྣམས་ཀྱིས་གསང་
བའི་དངོས་གྲུབ་ཐོབ་པར་བྱ་བའི་ཕྱིར་ཐབས་དང་ཤེས་རབ་རོལ་པའི་ཚོགས་བདེ་
བ་ཐོབ་ནས་བྱང་ཆུབ་སེམས་བྱིན་གྱིས་རླབས་ཏེ་བཟའ་བར་བསྟན་པའང་དོན་་་་་་
དམ་པར་ཆོས་ཐམས་ཅད་མ་སྐྱེས་པའི་ངོ་བོ་ཡིན་པས་དེའི་ཕྱིར་རྟོག་པ་མེད་ཅེས་་
བྱའོ༑ །བྱང་ཆུབ་ཚུལ་འདི་བསྟན་པའོ་ཞེས་པ་ནི་མདུན་དུ་སྨོས་པའི་དེ་བཞིན་
པ་གཤེགས་པ་ཐམས་ཅད་ཀྱི་དོན་དམ་པ་བྱང་ཆུབ་སེམས་བཤད་པའི་དོན་མདོར་
བསྡུས་པའི་བྱང་ཆུབ་ཀྱི་ཚུལ་དེ་ནི་དོན་དམ་པར་མ་སྐྱེས་པ་སྟོང་པ་མི་ཟད་པ་དུས་་
བརྟག་ཏུ་དེ་བཞིན་གཤེགས་པ་ཐམས་ཅད་ཀྱི་དངོས་གྲུབ་ཀྱི་འབྲས་བུའི་ངོ་བོ་་་
འཕེལ་བ་བརྟན་པ་ངེས་པ་སྟེ། དེའི་ཕྱིར་བྱང་ཆུབ་ཚུལ་འདི་བརྟན་པའོ་ཞེས་་
གསུངས་སོ། །བཅོམ་ལྡན་འདས་དེ་བཞིན་གཤེགས་པ་གྲུབ་པ་གདོན་མི་ཟ་བ་་
གསུངས་སོ་བདེ་སྟེ་བཤད་མི་དགོས་སོ། །དེ་ནས་བྱམས་པ་ལ་སོགས་པ་བྱང་ཆུབ་
སེམས་དཔའ་སེམས་དཔའ་ཆེན་པོ་རྣམས། དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་ཀྱི་གསང་བའི་ཆོས་ཉིད་ཐོས་ནས་ངོ་མཚར་དུ་གྱུར་རྨད་
དུ་གྱུར་ཏེ། ཆེད་དུ་གླེང་བ་ནི་སྨྲས་སོ་ཞེས་བྱ་བ་དེའི་སྒྲ་བཤད་པར་བྱ་སྟེ། དེ་
ནས་ནི་བཅོམ་ལྡན་འདས་སྟོན་པ་བྱང་ཆུབ་སེམས་རྡོ་རྗེས་དེ་བཞིན་གཤེགས་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཐམས་ཅད་ཀྱི་དོན་དམ་པ་བྱང་ཆུབ་སེམས་བཤད་པར་རྫོགས་པའི་སྐབས་སོ། །
བྱམས་པ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཞེས་པ། བྱམས་པ་་
དང་ཕྱག་ན་རྡོ་རྗེ་དང་འཇམ་དཔལ་ལ་སོགས་པ་བརྗོད་དུ་ཡོད་པ་དང་བརྗོད་དུ་
མེད་པ་དུས་རྟག་ཏུ་སེམས་ཅན་ཐམས་ཅད་འདུལ་བ་དང་གྲོལ་བའི་དོན་སྣ་ཚོགས་
སུ་མཛད་པས་དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་གསུངས་
སོ༑ །དེ་བཞིན་གཤེགས་པ་ཐམས་ཅད་ནི་རྣམ་པར་སྣང་མཛད་ལ་སོགས་པ་དེ་
བཞིན་གཤེགས་པ་རྣམ་པ་ལྔ་ལ་བྱའོ། །སྐུ་དང་གསུང་དང་ཐུགས་གསང་བའི་་་་་
ཆོས་ཉིད་ཅེས་པ་ནི་གོང་དུ་སྨོས་པ་བཅོམ་ལྡན་འདས་སྟོན་པ་བྱང་ཆུབ་སེམས་རྡོ་་
རྗེས་དེ་བཞིན་གཤེགས་པ་ཐམས་ཅད་ཀྱི་དོན་དམ་པ་བྱང་ཆུབ་སེམས་བཤད་པ་སྐུ་
དང་གསུང་དང་ཐུགས་མི་ཕྱེད་པ་ཡེ་ཤེས་ལྔའི་གནས། དངོས་གྲུབ་ཐམས་ཅད་་
ཀྱི་འབྲས་བུའི་ངོ་བོ་འགྲོ་བའི་དོན་དུ་གྱུར་པ་དོན་དམ་པ་བྱང་ཆུབ་སེམས་དེ་ནི་་་་
སྟོང་པ་ནམ་མཁའ་ལྟ་བུ་ཐམས་ཅད་དུ་ཁྱབ་པ་ཆོས་ཀྱི་སྐུ་གཉིས་སུ་མེད་པའི་ངོ་བོ་
དེ་ནི། ཉན་ཐོས་དང་རང་སངས་རྒྱས་དང་གཞན་ཡང་ཕྱིའི་ཏིང་ངེ་འཛིན་གྱི་ལྷ་
ཚངས་པ་དང་། བརྒྱ་བྱིན་དང་། དབང་ཕྱུག་ཆེན་པོ་དང་། ཁྱབ་འཇུག་་
ཆེན་པོ་དང་ཁྱབ་འཇུག་ལ་སོགས་པ་སྐལ་བ་དང་མི་ལྡན་པ་འདོད་ཆགས་དང་ཞེ་་
སྡང་དང་། གཏི་མུག་ལ་སོགས་པ་ཉོན་མོངས་པ་ཐམས་ཅད་ཀྱིས་བསྒྲིབས་པའི་
དབང་གི་དེ་དག་གིས་མ་རྟོགས་པས་དེའི་ཕྱིར་གསང་བའོ། །དེ་ལྟར་མདོར་་་་
བསྡུས་པའི་གསང་བའི་ཆོས་ཉིད་དོ། །ཐོས་པ་ནི་མདུན་དུ་སྨོས་པ་བྱམས་པ་དང་
ཕྱག་ན་རྡོ་རྗེ་དང་འཇམ་དཔལ་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་་
པའི་བྱང་ཆུབ་སེམས་དཔའ་ཆེན་པོ་རྣམས་ཀྱིས་སྟོན་པ་བྱང་ཆུབ་སེམས་རྡོ་རྗེས་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་ཆོས་ཉིད་དོན་དམ་


པ་བྱང་ཆུབ་སེམས་བཤད་པའི་དོན་ཐོས་པའོ། །ངོ་མཚར་དུ་གྱུར་རྨད་དུ་གྱུར་་་
ཞེས་པ་ནི་སྟོན་པ་བྱང་ཆུབ་སེམས་རྡོ་རྗེ་མདུན་དུ་སྨོས་པའི་ཆོས་བཤད་པ་ཐོས་མ་
ཐག་ཏུ་བྱམས་པ་དང་ཕྱག་ན་རྡོ་རྗེ་དང་འཇམ་དཔལ་ལ་སོགས་པ་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་ཀྱི་སེམས་ཀྱི་ཐེ་ཚོམ་འཆད་པར་གྱུར་ཏེ། ཐེག་
པ་ཆེན་པོ་གསང་སྔགས་ཀྱི་ཆོས་ཀྱི་ཚུལ་དོན་དམ་པ་བྱང་ཆུབ་སེམས་ཀྱི་དོན་་་
བརྟོགས་པ་དེའི་ཕྱིར་ངོ་མཚར་དུ་གྱུར་རྨད་དུ་གྱུར་ཞེས་བྱའོ། །ཆེད་དུ་གླེང་བ་
འདི་སྨྲས་སོ། །ཞེས་པ་ནི་ངོ་མཚར་དུ་གྱུར་རྨད་དུ་གྱུར་དེ་རྨད་དུ་གྱུར་མ་ཐག་ཏུ་
སེམས་དགའ་བ་ཆེན་པོ་དད་པ་སྐྱེས་དེ། པུས་མོ་གཡས་པའི་ལྷ་ང་ས་ལ་བཙུགས་
ཏེ་ལག་པ་གཉིས་ཕྱག་འཚལ་བའི་ཐལ་མོ་སྦྱར་ཏེ། ལན་མང་པོར་ཕྱག་འཚལ་་
ནས་དེའི་འོག་ཏུ་ངག་གིས་དེ་བཞིན་གཤེགས་པ་ཐམས་ཅད་ལ་སོགས་པ་དཀྱིལ་་
འཁོར་གྱི་ལྷ་རྣམས་དང་མི་ཕྱེད་པའི་ངོ་བོ་སྟོན་པ་བྱང་ཆུབ་སེམས་རྡོ་རྗེའི་སྐུ་ཕྱག་
རྒྱ་ལ་བསྟོད་པའི་བྱེ་བྲག་སྣ་ཚོགས་པ་མཛད་པར་གསུངས་སོ། །ཨེ་མའོ་སངས་་་
རྒྱས་ཨེ་མའོ་ཆོས། །ཆོས་བཤད་པ་ནི་ངོ་མཚར་ཆེ། །དེ་ཉིད་དོན་ནི་དག་པའི་
དོན༑ །བྱང་ཆུབ་སེམས་ལ་ཕྱག་འཚལ་ལོ། །ཞེས་བྱ་བའི་སྒྲ་བཤད་པར་བྱ་སྟེ།
ཨེ་མའོ་སངས་རྒྱས་ནི་སྟོན་པ་བྱང་ཆུབ་སེམས་རྡོ་རྗེ་དེ་བཞིན་གཤེགས་པ་ལ་སོགས་
པ་དཀྱིལ་འཁོར་གྱི་ལྷ་ཐམས་ཅད་ཀྱི་བདག་པོར་བསྟན་པའོ། །ཨེ་མའོ་ཆོས་ཞེས་
པ་ནི་ཡེ་ཤེས་ཐམས་ཅད་ཀྱི་འབྱུང་གནས་མེ་ལོང་ལྟ་བུའི་ཡེ་ཤེས་ནི་མི་བསྐྱོད་པའི་
སྐུ་ཕྱག་རྒྱར་གསུངས་སོ། །ཨེ་མའོ་ཆོས་བཤད་པ་ནི་ཞེས་པ་ནི་དེ་བཞིན་གཤེགས་
པ་ཐམས་ཅད་ཀྱི་བླ་ན་མེད་པའི་རྡོ་རྗེའི་སོ་སོར་རྟོགས་པའི་ཡེ་ཤེས་ཀྱི་ངོ་བོ་ནི་སྣང་
བ་མཐའ་ཡས་ཀྱི་སྐུ་ཕྱག་རྒྱར་བསྟན་ཏོ། །དེ་ཉིད་དོན་དག་ཞེས་པ་ནི་དེ་བཞིན་
གཤེགས་པ་ཐམས་ཅད་ཀྱི་སྐུ་ཕྱག་རྒྱའི་རྡོ་རྗེ་ཡང་དག་པའི་ཆོས་ཀྱི་དབྱིངས་ཀྱི་ཡེ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཤེས་ཀྱི་ངོ་བོ་ནི་རྣམ་པར་སྣང་མཛད་ཀྱི་སྐུ་ཕྱག་རྒྱའོ། །དག་པའི་དོན་ཞེས་པ་ནི་
དེ་བཞིན་གཤེགས་པ་ཐམས་ཅད་ཀྱི་ཡོན་ཏན་ཐམས་ཅད་ཀྱི་ངོ་བོ་མཉམ་པ་ཉིད་ཀྱི་
ཡེ་ཤེས་ནི་རིན་ཆེན་འབྱུང་ལྡན་གྱི་སྐུ་ཕྱག་རྒྱའོ། །བྱང་ཆུབ་སེམས་ལ་ཕྱག་འཚལ་
ལོ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེས་ཉིད་དང་དེ་བཞིན་གཤེགས་པ་རྣམ་་
པ་ལྔའི་དོན་དམ་པ་བྱང་ཆུབ་སེམས་རིམ་པ་བཞིན་དུ་བཤད་པའི་དོན་བྱམས་པ་་
དང་ཕྱག་ན་རྡོ་རྗེ་དང་འཇམ་དཔལ་ལ་སོགས་པ་མདུན་དུ་སྨོས་པའི་བྱང་ཆུབ་་་
སེམས་དཔའ་སེམས་དཔའ་ཆེན་པོ་རྣམས་ཀྱིས་ཐོས་ནས་རྟོགས་པར་གྱུར་པས།
སེམས་ངོ་མཚར་སྐྱེས་ཏེ་དད་པ་ཆེན་པོས་སྟོན་པ་བྱང་ཆུབ་སེམས་རྡོ་རྗེས་དེ་བཞིན་
གཤེགས་པ་རྣམ་པ་ལྔ་དང་དོན་དམ་པ་བྱང་ཆུབ་སེམས་གཉིས་སུ་མེད་པའི་ངོ་བོ་་
སྐུ་དང་གསུང་དང་ཐུགས་ལ་བསྟོད་ཅིང་ཕྱག་འཚལ་བར་གསུངས་སོ། །བདག་་
མེད་པ་ཡི་ཆོས་ལས་བྱུང་། །སངས་རྒྱས་བྱང་ཆུབ་རྫོགས་བྱེད་པ། །རྣམ་པར་
མི་རྟོག་དམིགས་སུ་མེད། །བྱང་ཆུབ་སེམས་ལ་ཕྱག་འཚལ་ལོ། །ཞེས་བྱ་བའི་་
སྒྲ་བཤད་པར་བྱ་སྟེ། བདག་མེད་པའི་ཆོས་ལས་བྱུང་བ་ནི། དེ་བཞིན་་་
གཤེགས་པའི་དངོས་གྲུབ་ཐམས་ཅད་ཀྱི་འཕྲིན་ལས་ཆོས་ཐམས་ཅད་ཀྱི་ངོ་བོ་་་་
བདག་མེད་པ་སྟོང་པ་དེ་ལས་སེམས་ཅན་ཐམས་ཅད་ཀྱི་དོན་དུ་ལས་དང་པོ་པ་་་
ཐེག་པ་ཆེན་པོ་གསང་སྔགས་ཀྱི་ཆོས་རྣམས་ཀྱི་སྒྲུབ་པ་ལ་འཇུག་པའི་ཐབས་སུ་་་
དཀྱིལ་འཁོར་གྱི་ལྷ་ལ་སོགས་པ་ནང་དང་གསང་བའི་ཆོས་ཐམས་ཅད་འབྱུང་བར་
བསྟན་པ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དོན་ཡོད་གྲུབ་པའི་སྐུ་ཕྱག་རྒྱའོ། །
སངས་རྒྱས་བྱང་ཆུབ་སེམས་དཔའ་ཞེས་པ་སངས་རྒྱས་ནི་རྡོ་རྗེའི་བདག་པོ་སྟོན་་་
པ་བྱང་ཆུབ་སེམས་རྡོ་རྗེ་དང་མི་བསྐྱོད་རྡོ་རྗེ་ནི་རྒྱུད་འདི་མགོ་འཇུག་གི་སྟོན་པ་་
བདག་པོ་སྟེ་སངས་རྒྱས་ཞེས་བྱའོ། །བྱང་ཆུབ་ནི་དམ་པའི་ཚུལ་ཡེ་ཤེས་ཀྱི་ལྷ་མོ་


ཐམས་ཅད་གཅིག་པའི་ངོ་བོ་ཆོས་ཀྱི་དབྱིངས་ཀྱི་དབང་ཕྱུག་མ་སྟེ་ཀུན་རྫོབ་དུ་དེ་་
ལས་བྱུང་བ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྡོ་རྗེ་དགའ་མ་མཱ་མ་ཀཱིའི་སྐུ་ཕྱག་རྒྱ་
ལ་བྱང་ཆུབ་སེམས་ཞེས་བྱའོ། །རྫོགས་བྱེད་ཞེས་པ་ནི་མདུན་དུ་སྨོས་པའི་རྡོ་རྗེའི་
བདག་པོ་སྟོན་པ་སངས་རྒྱས་རྣམ་གཉིས་ཀྱིས། བྱང་ཆུབ་དུ་མཚན་བཏགས་པ་་
ཡེ་ཤེས་ཀྱི་ལྷ་མོ་རྡོ་རྗེ་དགའ་མ་མཱ་མ་ཀཱི་དང་འདོད་ཆགས་ཆེན་པོ་དགའ་བས་
གསང་བའི་མཆོད་པ་བྱས་པ་ཐུགས་མཉེས་པ་རྫོགས་པར་གྱུར་ཏོ། །གཞན་ཡང་
ཐེག་པ་ཆེན་པོ་གསང་སྔགས་ཀྱི་ཆོས་སྒྲུབ་པར་བྱེད་པའི་དུས་སུ་ཐབས་དང་ཤེས་་
རབ་སྦྱོར་བའི་རོལ་པ་བྱང་ཆུབ་སེམས་སྔགས་ཀྱི་བྱིན་གྱིས་བརླབས་པའི་ཆོ་གའི་
བཟའ་བས་ཡེ་ཤེས་ཀྱི་ལྷ་མོའི་རྡོ་རྗེ་དགའ་མ་མཱ་མ་ཀཱི་མཉེས་པར་གྱུར་ཏེ། སྒྲུབ་
པ་པོ་རྣམས་ལ་གསང་སྔགས་ཀྱི་དངོས་གྲུབ་གསོལ་བར་རེ་བ་རྫོགས་པར་འགྱུར་རོ།།
དེ་ལྟར་མདོར་བསྡུས་པ་སངས་རྒྱས་བྱང་ཆུབ་རྫོགས་བྱེད་པའི་དོན་ནི་མ་་མཱ་མ་
ཀཱིའོ༑ །རྣམ་པར་མི་རྟོག་དམིགས་སུ་མེད་ཞེས་པ་ནི་ཐོག་མ་མེད་པའི་དུས་ནས་
ཕྱིན་ཅི་ལོག་གི་རྣམ་པར་རྟོག་པ་ཐམས་ཅད་དང་བྲལ་བ་ཆོས་ཀྱི་དབྱིངས་ཀྱི་ཡེ་་
ཤེས་ལས་བྱུང་བ་དོན་དམ་པར་དམིགས་སུ་མེད་པ་གནས་པ་མེད་པའི་ངོ་བོ་ཡེ་་་
ཤེས་ཀྱི་ལྷ་མོ་གཏི་མུག་དགའ་མ་ལོ་ཙ་ན་ལ་བྱའོ། །བྱང་ཆུབ་སེམས་ལ་ཕྱག་་
འཚལ་ལོ་ཞེས་པ་ནི། གོང་དུ་སྟོན་པ་བྱང་ཆུབ་སེམས་རྡོ་རྗེ་དང་དེ་བཞིན་་་
གཤེགས་པ་རྣམ་པ་ལྔ་དོན་དམ་པར་དབྱེར་མེད་པ་གཅིག་པ་དེ་བཞིན་དུ་དེ་བཞིན་
གཤེགས་པ་ཐམས་ཅད་ཀྱི་ཡེ་ཤེས་ཀྱི་ལྷ་མོ་རྣམས་དང་གཉིས་སུ་མེད་པར་བྱང་ཆུབ་
སེམས་གཅིག་པའི་ངོ་བོ། སྐུ་དང་གསུང་དང་ཐུགས་ལ་བསྟོད་ཅིང་ཕྱག་འཚལ་་
བར་གསུངས་སོ། །ཀུན་ཏུ་བཟང་པོ་དག་པའི་དོན། །བྱང་ཆུབ་བཟང་པོ་་
རྫོགས་པར་བྱེད། །བྱང་ཆུབ་སྤྱོད་པ་རྡོ་རྗེ་ཆེ། །བྱང་ཆུབ་སེམས་ལ་ཕྱག་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

འཚལ་ལོ། །ཞེས་བྱ་བའི་སྒྲ་བཤད་པར་བྱ་སྟེ། ཀུན་ཏུ་བཟང་པོ་དག་པའི་་
དོན་ནི་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་འདོད་ཆགས་ཀྱི་ངོ་བོ་
སྣང་བ་མཐའ་ཡས་ལས་ཀུན་ཏུ་བཟང་པོར་མཚན་བཏགས་པའི་དགའ་མ། རྣམ་
པར་རྟོག་པ་མེད་པའི་འདོད་ཆགས་ཀྱི་སྤྱོད་པ་སྤྱད་པས་བླ་ན་མེད་པའི་འདོད་་་
ཆགས་ཀྱི་སྤྱོད་པ་སྤྱད་སྤྱད་པས་བླ་ན་མེད་པའི་འདོད་ཆགས་ཀྱི་ངོ་བོ་སྣང་བ་
མཐའ་ཡས་དགྱེས་པར་བྱེད་པས་དག་པའི་དོན་སོ་སོར་རྟོག་པའི་ཡེ་ཤེས་ལས་བྱུང་
བས་ན་ན་བཟའ་དཀར་མོར་གསུངས་སོ། །བྱང་ཆུབ་བཟང་པོ་རྫོགས་བྱེད་པ་ནི་
བླ་ན་མེད་པའི་འབྲས་བུ་གཉིས་སུ་མེད་པའི་ངོ་བོ་དོན་དམ་པ་བྱང་ཆུབ་སེམས་་
བསྒྲུབ་པའི་ཐབས་ཞི་བ་ལ་སོགས་པ་འཕྲིན་ལས་ཐམས་ཅད་ཀྱི་ངོ་བོ་དོན་ཡོད་གྲུབ་
པ་མཉེས་པར་བྱེད་པ་དོན་དམ་པའི་བྱང་ཆུབ་སེམས་རྫོགས་པར་གྲུབ་པར་བྱེད་པ་
བྱ་བ་ནན་ཏན་གྱི་ཡེ་ཤེས་ལས་བྱུང་བ་དམ་ཚིག་སྒྲོལ་མར་གསུངས་སོ། །བྱང་་་
ཆུབ་སྤྱོད་པ་ཞེས་པ་ནི་བླ་ན་མེད་པའི་བྱང་ཆུབ་ཐོག་མ་མེད་པ་ནས་འཁོར་བའི་སྐྱེ་
ཤི་ཉོན་མོངས་པའི་སྡུག་བསྔལ་ཐམས་ཅད་དང་བྲལ་བ་ཆོས་ཀྱི་དབྱིངས་ཀྱི་ཡེ་ཤེས་
ཀྱི་ངོ་བོ་དེའི་སྤྱོད་པ་ནི་དུས་རྟག་ཏུ་ཐབས་སྣ་ཚོགས་ཀྱིས་སེམས་ཅན་ཐམས་ཅད་
ཀྱི་དོན་བྱེད་པར་བསྟན་ཏེ། རྡོ་རྗེ་ཆེ་ཞེས་པ་ནི་ཆོས་ཀྱི་དབྱིངས་ཀྱི་ཡེ་ཤེས་་
ལས་བྱུང་བ་འཆི་བདག་གི་བདུད་ལ་སོགས་པ་བགེགས་མ་རུངས་པ་ཐམས་ཅད་་
འཇོམས་པར་བྱེད་པ་ཁྲོ་བོའི་རྒྱལ་པོ་ཆེན་པོ་གཤིན་རྗེ་གཤེད་དུ་བསྟན་ཏོ། །བྱང་
ཆུབ་སེམས་ལ་ཕྱག་འཚལ་ལོ་ཞེས་པ་ནི་མདུན་དུ་སྨོས་པའི་ཚུལ་དུ་སྟོན་པ་བྱང་་
ཆུབ་སེམས་རྡོ་རྗེ་དང་དོན་དམ་པ་གཉིས་སུ་མེད་པའི་ངོ་བོ། ཁྲོ་བོའི་རྒྱལ་པོ་་
རྣམས་དང་གཉིས་སུ་མེད་པའི་བྱང་ཆུབ་ཀྱི་སེམས་སྐུ་དང་གསུང་དང་ཐུགས་ལ་་
བསྟོད་ཅིང་ཕྱག་འཚལ་བའོ། །དག་པ་དེ་བཞིན་གཤེགས་པའི་ཐུགས། །སྐུ་


དང་གསུང་ཐུགས་རྡོ་རྗེ་འཛིན། །སངས་རྒྱས་བྱང་ཆུབ་རབ་བསྟོན་པ། །
བྱང་ཆུབ་སེམས་ལ་ཕྱག་འཚལ་ལོ། །ཞེས་བྱ་བའི་སྒྲ་བཤད་པར་བྱ་སྟེ། དག་་
པ་དེ་བཞིན་གཤེགས་པའི་ཐུགས་ནི། དེ་བཞིན་གཤེགས་པ་ཐམས་ཅད་ཀྱི་ཐུགས་
ནི་རྡོ་རྗེ་མི་བསྐྱོད་པ་ཡིན་ཏེ། ཐོག་མ་མེད་པ་ནས་རྣམ་པར་རྟོག་པ་ཐམས་ཅད་
དང་ཉོན་མོངས་པའི་དྲི་མ་དང་བྲལ་བས་དག་པ། མེ་ལོང་ལྟ་བུའི་ཡེ་ཤེས་ལས་་
བྱུང་བ་ཉོན་མོངས་པའི་བདུད་ཚངས་པ་ལ་སོགས་པ་གནོད་པར་བྱེད་པ་མ་རུངས་
པ་ཐམས་ཅད་འཇོམས་པ་ཁྲོ་བོའི་རྒྱལ་པོ་ཆེན་པོ་པྲཛྙཱནྟ་ཀར་བསྟན་ཏོ། །སྐུ་དང་
གསུང་དང་ཐུགས་རྡོ་རྗེ་འཛིན་ཞེས་པ་ནི་རྡོ་རྗེ་སེམས་དཔའི་ཐུགས་མཉེས་པར་་་་་
བྱེད་པའི་བླ་ན་མེད་པ་འདོད་ཆགས་སྐུ་གསུང་ཐུགས་གཉིས་སུ་མེད་པའི་ངོ་བོ་ཡེ་་
ཤེས་ཐམས་ཅད་ཀྱི་འབྱུང་གནས་སམ་བདག་པོ་མེ་ལོང་ལྟ་བུའི་ཡེ་ཤེས་སོ་སོར་རྟོག་
པའི་ཡེ་ཤེས་བྱུང་བ་དེ་ལ་ལྷའི་བུ་བདུད་ཀ་མ་དེ་བ་ལ་སོགས་པ་མ་རུངས་པ་གནོད་
པ་བྱེད་པ་ཐམས་ཅད་འཇོམས་པར་བྱེད་པའི་རྡོ་རྗེ་འཛིན་ཁྲོ་བོའི་རྒྱལ་པོ་ཆེན་པོ་་
པདྨནྟ་ཀར་བསྟན་ཏོ། །སངས་རྒྱས་བྱང་ཆུབ་རབ་བསྟོན་པ་ཅེས་པ་ནི།
སངས་རྒྱས་ནི་མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །
བྱང་ཆུབ་ནི་གོང་དུ་སྨོས་པའི་དེ་བཞིན་གཤེགས་པ་རྣམ་པ་ལྔ་དོན་དམ་པ་ཆོས་ཀྱི་
དབྱིངས་ཀྱི་དབང་ཕྱུག་མ་བདེ་བ་ཆེན་པོའི་གནས་སུ་གསུངས་སོ། །རབ་སྟོན་པ་
ནི་མདུན་དུ་བཤད་པའི་དོན་དམ་པའི་བྱང་ཆུབ་སེམས་ལ་འཇུག་པས་འབྲས་བུ་་་་
ཐོབ་པའི་དུས་སུ་དེད་དཔོན་བཞིན་དུ་འབྲས་བུ་སངས་རྒྱས་དང་བྱང་ཆུབ་ཐོབ་་་་
པར་བྱེད་པའོ། །གཞན་ཡང་ཕུང་པོའི་བདུད་བགེགས་ཀྱི་རྒྱལ་པོ་བི་ན་ཡ་ཀ་ལ་་
སོགས་པའི་མ་རུངས་པ་ཐམས་ཅད་འཇོམས་པར་བྱེད་པ། མེ་ལོང་ལྟ་བུའི་ཡེ་་་་
ཤེས་ལས་སྤྲུལ་པ་ཁྲོ་བོའི་རྒྱལ་པོ་ཆེན་པོ་བགེགས་ཀྱི་གཤེད་དུ་གསུངས་སོ། །བྱང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཆུབ་སེམས་ལ་ཕྱག་འཚལ་ལོ་ཞེས་པ་ནི་མདུན་དུ་སྨོས་པའི་ཚུལ་གྱི་སྟོན་པ་བྱང་་་་་
ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་རྣམ་པ་ལྔ་ལ་སོགས་པའི་དཀྱིལ་འཁོར་གྱི་
ལྷ་ཐམས་ཅད་དང་དོན་དམ་པར་གཉིས་སུ་མེད་པ་དོན་དམ་པ་བྱང་ཆུབ་སེམས་་་
དང་མི་ཕྱེད་པ་ངོ་བོ་སྐུ་དང་གསུང་དང་ཐུགས་ལ་བསྟོད་ཅིང་ཕྱག་འཚལ་ལོ།
མ་ལུས་སྐུ་གསུང་ཐུགས་འཛིན་པ། །བྱང་ཆུབ་ཚུལ་འདི་བརྟན་པ་སྟེ། །བྱང་་
ཆུབ་སེམས་ལ་ཕྱག་འཚལ་ལོ་ཞེས་པ་ནི། མ་ལུས་སྐུ་གསུང་ཐུགས་འཛིན་པ་ནི།
རྣམ་པར་སྣང་མཛད་ལ་སོགས་པ་སངས་རྒྱས་མ་ལུས་པ་ཐམས་ཅད་ཀྱི་སྐུ་གསུང་་་
ཐུགས་མ་ལུས་བྱང་ཆུབ་སེམས་རྡོ་རྗེ་དང་མི་བསྐྱོད་པ་རྡོ་དེ་བཞིན་གཤེགས་པའི་
སྐུ་ཕྱག་རྒྱས་འཛིན་པར་གསུངས་སོ། །བྱང་ཆུབ་ཚུལ་འདི་བརྟན་པའོ། །ཞེས་
པ་ནི་བླ་ན་མེད་པའི་བྱང་ཆུབ་ཀྱི་ཚུལ་ནི་མ་སྐྱེས་པ་སྟོང་པའི་ངོ་བོ་སྟེ། དེའི་ཕྱིར་
བརྟན་པ་ཞེས་བྱའོ། །བྱང་ཆུབ་སེམས་ལ་ཕྱག་འཚལ་ལོ་ཞེས་པ་ནི། བྱང་ཆུབ་
སེམས་རྣམས་གཉིས་ཏེ། ཀུན་རྫོབ་དང་དོན་དམ་པའོ། །དེ་ལ་སེམས་ཅན་་
ཐམས་ཅད་འཁོར་བ་ལས་བསྒྲལ་བའི་ཕྱིར་ཐབས་ཐུགས་རྗེ་ཆེན་པོ་སྣ་ཚོགས་པར་
མཛད་པས་མཐར་ཕྱིན་ནས་དོན་དམ་པ་དང་གཉིས་སུ་མེད་པ་དེ་བཞིན་གཤེགས་
པ་ཐམས་ཅད་ཀྱི་ཡེ་ཤེས་ཀྱི་འབྲས་བུའི་ངོ་བོ་ཡིན་ཏེ། དེ་དང་སྟོན་པ་བྱང་ཆུབ་
སེམས་རྡོ་རྗེ་དབྱེར་མེད་པ་ལ་སྟོད་ཅིང་ཕྱག་འཚལ་བའོ།། །།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མཁས་པ་ཆེན་པོ་རྡོ་རྗེ་སློབ་དཔོན། འཕགས་པ་ཀུན་དགའི་སྙིང་པོས་མཛད་པ།
ལེའུ་གཉིས་པ་རྫོགས་སོ། །
དེ་ནས་ལེའུ་གཉིས་པའི་འོག་ཏུ། ད་ནི་ལེའུ་གསུམ་པ་རྡོ་རྗེ་བཀོད་པའི་་


ལེའུ་བཤད་པར་བྱ་སྟེ། སྒྲུབ་པ་པོ་རྣམས་སེམས་བསྟན་པར་བྱ་བ་དང་། ཏིང་
ངེ་འཛིན་གྱི་ལྷ་རྗེས་སུ་དྲན་ཐབས་རང་དགའ་བའི་ལྷ་མཉེས་པར་བྱ་བའི་ཕྱིར།
མན་ངག་བསྟན་པར་བྱ་སྟེ། དེ་ནས་བཅོམ་ལྡན་འདས་སྐུ་དང་གསུང་དང་་་
ཐུགས་རྡོ་རྗེ་དེ་བཞིན་གཤེགས་པ། དེ་བཞིན་གཤེགས་པ་ཐམས་ཅད་འཕྲོ་བའི་་
སྤྲིན་བཀོད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་
བ་དེའི་སྒྲ་བཤད་པར་བྱ་སྟེ། ཇི་ལྟར་ཡིན་ན། དེ་ནས་ལེའུ་གཉིས་པ་བྱང་་་
ཆུབ་སེམས་བཤད་པའི་འོག་ཏུ། ལེའུ་གསུམ་པ་བཤད་པར་མཚོན་པར་གསུངས་
སོ༑ །བཅོམ་ལྡན་འདས་ནི་གོང་དུ་བཤད་པ་བཞིན་དུ་འདིར་སྦྱར་རོ། །སྐུ་་
དང་གསུང་དང་ཐུགས་རྡོ་རྗེ་དེ་བཞིན་གཤེགས་པ་ཞེས་པ་ནི། རྡོ་རྗེ་འཛིན་ཆེན་
པོ་སྟོན་པ་བྱང་ཆུབ་སེམས་རྡོ་རྗེ་ལ་བྱའོ། །དེ་བཞིན་གཤེགས་པ་ཐམས་ཅད་ཞེས་
པ་ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བྱའོ། །
དེ་ནས་འཕྲོ་བ་ཞེས་པ་ནི་སྟོན་པ་བྱང་ཆུབ་སེམས་རྡོ་རྗེས་ཉིད་ཀྱི་ཤེས་རབ་རྡོ་རྗེ་་་
དགའ་མ་དང་དབང་པོ་གཉིས་མཉམ་པར་སྦྱར་བའི་གསང་བའི་ཐུགས་ཀ་ཡེ་ཤེས་
སེམས་དཔའི་གནས་ནས་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་་
རྣམ་པ་ལྔ་ལ་སོ་སོའི་ཡེ་ཤེས་ཀྱི་སྔགས་ཀྱི་ས་བོན་གྱི་ཡིག་འབྲུ་ལས་རིམ་པ་བཞིན་དུ་
མི་བསྐྱོད་པ་དང་རྣམ་པར་སྣང་མཛད་དང་། རིན་ཆེན་འབྱུང་ལྡན་དང་སྣང་བ་
མཐའ་ཡས་དང་། དོན་ཡོད་གྲུབ་པ་རིམ་པ་བཞིན་དུ་སོ་སོ་ཁ་དོག་དང་ལྡན་པ་
གཟི་བརྗིད་ཀྱི་ཕུང་པོ་ཞལ་གསུམ་ཕྱག་དྲུག་དང་ལྡན་པ་རིན་པོ་ཆེ་སྣ་ཚོགས་ཀྱི་་
བརྒྱན་པ་ཉིད་ཀྱི་ཤེས་རབ་ལྷ་མོ་འཁྱུད་ནས་སྦྱོར་བའི་ཚུལ་དུ་འཛིན་པ་ཆ་ལུགས་་
དེ་ལྟ་བུ་དང་ལྡན་པའི་དེ་བཞིན་གཤེགས་པ་ཐམས་ཅད་འགྲོ་་བར་མཛད་པར་་
གསུངས་སོ། །དེ་ནས་སྤྲིན་བཀོད་པ་ཞེས་པ་ནི་མདུན་དུ་སྤྲོ་བ་གྲངས་མེད་པ་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

སྤྲིན་བཞིན་དུ་བཀོད་པའི་དེ་བཞིན་གཤེགས་པ་ཐམས་ཅད་སོ་སོའི་རིགས་ཀྱི་བྱེ་་
བྲག་སྤྲིན་བཞིན་དུ་བཀོད་པ་རྣམས་ནམ་མཁའི་དབྱིངས་ཐམས་ཅད་དུ་སྤྲོ་བར་་
མཛད་པས། ཁྱབ་ཏེ་སྤྲོས་མ་ཐག་ཏུ་སེམས་ཅན་མ་ལུས་པ་ཐམས་ཅད་བྱིན་གྱིས་
རླབ་པར་མཛད་དེ་བྱིན་གྱིས་བརླབས་པའི་ཆོ་གའི་དོན་གསལ་བར་བཤད་པར་བྱ་
སྟེ༑ དེ་བཞིན་གཤེགས་པ་མི་བསྐྱོད་པ་ལ་སོགས་པས་ཞེ་སྡང་གི་ངོ་བོ་དབང་་
ཕྱུག་ཆེན་པོ་བྱིན་གྱིས་བརླབས་མ་ཐག་ཏུ་འཁོར་དང་བཅས་པ་ཉིད་ཀྱི་སྐུ་ལ་ཐིམ་
པར་མཛད་དོ། །དེ་བཞིན་གཤེགས་པ་རྣམ་པར་སྣང་མཛད་ཀྱིས་གཏི་མུག་གི་ངོ་
བོ་ཚངས་པ་འཁོར་དང་བཅས་པ་བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ལ་ཐིམ་་
པར་མཛད་དོ། །དེ་བཞིན་གཤེགས་པ་རིན་ཆེན་འབྱུང་ལྡན་གྱི་ང་རྒྱལ་གྱི་ངོ་བོ་་
བརྒྱ་བྱིན་འཁོར་དང་བཅས་པ་བྱིན་གྱིས་བརླབས་ཏེ། བྱིན་གྱིས་བརླབས་མ་ཐག་
ཏུ་ཉིད་ཀྱི་སྐུ་ལ་ཐིམ་པར་མཛད་དོ། །དེ་ལྟར་ཐུགས་རྗེ་ཆེན་པོའི་ཐབས་ཀྱིས་་་་
བྱིན་གྱིས་བརླབ་པར་མཛད་པའི་འོག་ཏུ་སྟོན་པ་བྱང་ཆུབ་སེམས་རྡོ་རྗེས་དེ་བཞིན་
གཤེགས་པ་སྤྲིན་བཞིན་དུ་བཀོད་པ་ཐམས་ཅད་ཉིད་ཀྱི་གསང་བའི་ཐུགས་ཀ་ཡེ་་་་་
ཤེས་སེམས་དཔའི་གནས་སུ་བསྡུ་བར་ཤེས་པར་བྱའོ། །རྡོ་རྗེ་ནི་སྟོན་པ་བྱང་ཆུབ་
སེམས་རྡོ་རྗེ་ཉིད་ཀྱི་ཐུགས་ཀ་ན་གནས་པའི་རྡོ་རྗེ་ཡེ་ཤེས་རྣམ་པ་ལྔའི་ངོ་བོ་ཡི་གེ་་
ཧཱུཾ་ཡེ་ཤེས་སེམས་དཔའ་བསྟན་པ་མི་གཡོ་བ་མེ་མར་བཞིན་དུ་འབར་བར་གྱུར་པ་་
ལ་རྡོ་རྗེའི་དོན་དུ་གསུངས་སོ། །གཞན་ཡང་རྡོ་རྗེའི་དོན་ནི་མདུན་དུ་སྨོས་པའི་་
སྤྲོ་བ་དང་བསྡུ་བའི་ཡེ་ཤེས་ཀྱི་ཆོ་འཕྲུལ་གྱི་སེམས་ཅན་བྱིན་གྱིས་བརླབས་པའི་ངོ་་
བོ་དེ་ནི་དོན་དམ་པར་སྟོང་པ་ཡེ་ཤེས་སུ་གསུངས་པའོ། །དེ་ནས་ཏིང་ངེ་འཛིན་
ལ་སྙོམས་པར་ཞུགས་ཏེ་ཞེས་པ་ནི་ལེའུ་གཉིས་པར་ཇི་ལྟར་བཤད་པ་བཞིན་དུ་་་
འདིར་སྦྱར་རོ། །དེ་ནས་རྡོ་རྗེ་བཀོད་པ་ཞེས་བྱ་བའི་ལེའུ་འདི་གསུངས་སོ། །


།


ཞེས་པ་ནི་བདེ་སྟེ་བཤད་མི་དགོས་སོ། །ཨོཾ་ཤཱ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ་ཧཾ་
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་སྒྲུབ་པ་པོ་སྟན་བདེ་མོ་ལ་་་
འདུག་ཏེ། དང་པོ་ཏིང་ངེ་འཛིན་ལ་མ་ཞུགས་པར་ཆོས་ཐམས་ཅད་སྟོང་པ་ངོ་བོ་
མེད་པར་བསམས་ཏེ་དེའི་འོག་ཏུ། ཨོཾ་ཤུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཏྨ་ཀོ་ཧཾ།
ཞེས་སྔགས་བརྗོད་པས་སྒྲུབ་པ་པོ་ཉིད་ཀྱི་གཟུགས་ཀྱི་ཕུང་པོ་ངོ་བོ་མེད་པ་སྟོང་
པར་བསམ་པར་གསུངས་སོ། །ནམ་མཁའི་དབྱིངས་ཀྱི་དབུས་གནས་པར། །
སངས་རྒྱས་དཀྱིལ་འཁོར་བསྒོམ་པ་ནི། །འོད་ཟེར་སྤྲིན་གྱིས་བཀོད་པ་ཆེ། །
སངས་རྒྱས་འབར་བའི་འོད་དང་མཉམ་ཞེས་བྱ་བའི་སྒྲ་བཤད་པར་བྱ་སྟེ། ཅི་
ལྟར་ཡིན་ན། ནམ་མཁའི་དབྱིངས་ཀྱི་དབུས་གནས་པར་ཞེས་པ་བྱེ་བྲག་རྣམ་པ་
གསུམ་སྟེ། ཕྱི་དང་ནང་དང་གསང་བའོ། །ཕྱིའི་ནམ་མཁའ་འབྱུང་བ་ཆེན་པོ་
སྟོང་པ་བྱང་ཆུབ་ལ་ཁྱབ་པའོ། །ནང་གི་ནམ་མཁའ་མཱ་མ་ཀཱི་ལ་སོགས་པ་ལྷ་མོ་
བཞིའི་ཡེ་ཤེས་བཞིའི་ཡེ་ཤེས་ཀྱི་ངོ་བོ་ས་བོན་ཡི་གེ་རྒྱུ་གསེར་གྱི་རི་བོ་འདྲ་་ཡེ་ཤེས་
ཀྱི་མེ་རབ་ཏུ་འབར་བ་འོད་དུ་ཞུ་སྟེ། རྒྱ་མཚོ་ཆེན་པོ་དང་མཉམ་པའི་ཡེ་ཤེས་ཀྱི་
རྒྱ་མཚོར་གྱུར་པར་བསམས་ཏེ། ས་བོན་དེ་ལས་ཡེ་ཤེས་ཀྱི་གཞལ་ཡས་ཁང་དུ་་
གྱུར་ཏེ། སྟོན་པ་བྱང་ཆུབ་སེམས་རྡོ་རྗེ་རྒྱུད་བཀའ་སྩལ་པའི་གནས་བཞིན་དུ།
ཁ་དོག་དང་། དབྱིབས་དང་རྒྱན་དང་ཚད་མཉམ་པ་དེའི་ནང་གི་ནམ་མཁར་་
གསུངས་སོ། །དེ་ནས་གསང་བའི་ནམ་མཁའ་ནི་སྟོན་པ་བྱང་ཆུབ་སེམས་རྡོ་རྗེ་ལ་
སོགས་པ་དེ་བཞིན་གཤེགས་པ་རྣམ་པ་ལྔས་སོ་སོའི་ཤེས་རབ་ལྷ་མོའི་བྷ་ག་ནམ་་་
མཁའ་ལྟ་བུར་བྱིན་གྱིས་བརླབ་པར་མཛད་པ་དེ་བཞིན་དུ། སྒྲུབ་པ་པོ་ཉིད་་་
དགའ་བའི་ལྷ་མོ་བསྒོམ་པའི་དུས་སུ་ཉིད་དགའ་བའི་ལྷའི་རིགས་ཀྱི་བྱེ་བྲག་གི།
ཁྲུས་མཁན་གྱི་བུ་མོ་ལ་སོགས་པ་མཚན་དང་ཡོན་ཏན་ཐམས་ཅད་དང་ལྡན་པ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བཙལ་ཏེ། དེ་རང་དགའ་བའི་ལྷའི་ཤེས་རབ་ཀྱི་ལྷ་མོར་མཚན་བཏགས་པར་་
བྱིན་གྱིས་བརླབས་ཏེ། དེའི་བྷ་གའི་ནང་ནམ་མཁའ་བཞིན་དུ་ཚད་མེད་པར་་་་
བསམས་ཏེ། དེ་ལྟར་བྱེ་བྲག་རྣམ་པ་གསུམ་ནམ་མཁར་བསྟན་པ་དེའི་དབུས་སུ་
སྒྲུབ་པ་པོས་བསྒོམ་པར་གསུངས་ཏེ། དེ་ནི་བསྒོམ་པའི་གནས་ཕུན་སུམ་ཚོགས་་
པར་བསྟན་ཏོ། །སངས་རྒྱས་དཀྱིལ་འཁོར་བསྒོམ་པ་ནི། །ཞེས་བྱ་བ་ནི།
སྒྲུབ་པ་པོས་མི་བསྐྱོད་པ་ལ་སོགས་པ་སངས་རྒྱས་ལྔ་བསྒོམ་པ་ཏེ། རང་དགའ་་་
བའི་ལྷ་ནི་དབུས་སུ་གཙོ་བོར་བསྒོམ་ཏེ། དེ་རྣམས་ཀྱི་གདན་དང་སྐུ་ཕྱག་རྒྱ་
བསྐྱེད་པ་ཆོ་གའི་དོན་གསལ་བར་བསྟན་པར་བྱ་སྟེ། དང་པོ་སྒྲུབ་པ་པོས་ཉིད་ཀྱི་
སྙིང་ཀར་མེ་མར་ལྟ་བུའི་ཡེ་ཤེས་ཀྱི་ངོ་བོ་ས་བོན་ཡི་གེ་ཧཱུཾ་ཁ་དོག་དཀར་པོ་ཟླ་བ་
སྟོང་དང་མཉམ་པའི་ཡེ་ཤེས་ཀྱི་གཟི་བརྗིད་འབར་བར་བསམས་ཏེ། དེ་འོད་དུ་
ཞུ་བའི་ས་བོན་ལས་བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་ཏེ། དེ་ལྟར་མི་
བསྐྱོད་པའི་གདན་དུ་གསུངས་སོ། །དེ་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་
ས་བོན་ཡི་གེ་ཨོཾ་ཁ་དོག་སེར་པོ་མེ་ཕུང་བཞིན་ཡེ་ཤེས་ཀྱི་གཟི་བརྗིད་འབར་བར་་་་་
བསམས་ཏེ། དེ་འོད་དུ་ཞུ་བའི་ས་བོན་ལ་འཁོར་ལོ་རྩིབས་བརྒྱད་པར་གྱུར་ཏེ།
དེ་ནི་རྣམ་པར་སྣང་མཛད་ཀྱི་གདན་ནོ། །མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཡི་གེ་
སྭ་ཁ་དོག་སེར་པོ་ཅུང་ཟད་དམར་བ་གཟི་བརྗིད་ཀྱི་ཕུང་པོ་འབར་བ་འོད་དུ་ཞུ་་་་
བའི་ས་བོན་དེ་ལས་རིན་པོ་ཆེ་འཛམ་བུ་ནཱ་ད་ཟུར་བརྒྱད་པར་གྱུར་ཏེ། དེ་ནི་་་
རིན་ཆེན་འབྱུང་ལྡན་གྱི་གདན་ནོ། །དེ་ནས་སོ་སོར་རྟོགས་པའི་ཡེ་ཤེས་ཀྱི་ངོ་བོ་
ས་བོན་ཡི་གེ་ཨ་ཁ་དོག་དམར་པོ་ཉི་མ་བཞིན་དུ་ཡེ་ཤེས་ཀྱི་གཟི་བརྗིད་འབར་བར་
བསམས་ཏེ། དེ་འོད་དུ་ཞུ་བའི་ས་བོན་ལས་པདྨ་འདབ་བརྒྱད་དུ་གྱུར་ཏེ། དེ་
ནི་སྣང་བ་མཐའ་ཡས་ཀྱི་གདན་ནོ། །དེ་ནས་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་


ས་བོན་ཡི་གེ་ཧ་ཁ་དོག་ལྗང་ཁུ་ཡེ་ཤེས་ཀྱི་གཟི་བརྗིད་ཉི་མ་དང་མཉམ་པ་འབར་བ་
བསམས་ཏེ། དེ་འོད་དུ་ཞུ་བའི་ས་བོན་ལས་རྡོ་རྗེ་རྩེ་ལྔ་པར་གྱུར་པའམ། ཉི་་
མའི་དཀྱིལ་འཁོར་ཡང་མི་འགལ་ཏེ། དེ་ནས་དོན་ཡོད་གྲུབ་པའི་གནས་སུ་་་
གསུངས་སོ། །དེ་ནས་སྐུ་ཕྱག་རྒྱ་བསྐྱེད་པའི་ཆོ་ག་བྱེ་བྲག་གཉིས་སུ་བསྟན་ཏེ།
ནང་དང་གསང་བའོ། །དེ་ལ་ནང་གི་སྒྲུབ་པ་པོས་དང་པོ་གོང་དུ་སྨོས་པའི་ཆོས་
ཐམས་ཅད་ངོ་བོ་མེད་པ་ནམ་མཁའ་བཞིན་བསམ་པར་བྱ་སྟེ། དེ་ལྟར་ཆོ་ག་དང་
པོའོ །དེའི་འོག་ཏུ་དེ་ལས་དོན་དམ་པ་བྱང་ཆུབ་སེམས་ཟླ་བའི་དཀྱིལ་འཁོར་
ལྟ་བུ་གཟི་བརྗིད་ཀྱི་ཕུང་པོ་བསལ་བར་གྱུར་པར་བསམས་ཏེ་དེ་ལྟར་ཆོ་ག་གཉིས་་
པའོ༑ །དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་དེ་ས་བོན་སྔགས་ཀྱི་
ཡི་གེ་ཧཱུཾ་ཨིནྡྲ་ནི་ལའི་ཁ་དོག་ལྟ་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་་་་
ཕུང་པོར་འབར་བར་གྱུར་པར་བསམས་ཏེ། དེ་ལྟར་ཆོ་ག་གསུམ་པའོ། །དེའི་
འོག་ཏུ་ས་བོན་སྔགས་ཀྱི་ཡི་གེ་ཧཱུཾ་དེ་མདུན་དུ་སྨོས་པའི་གདན་བྱང་ཆུབ་སེམས་ཟླ་
བའི་དཀྱིལ་འཁོར་དེའི་དབུས་སུ་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་་
པའི་ས་བོན་དེ་ལས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པ་
དེ་སྐུ་མདོག་ཨིནྡྲ་ནཱི་ལ་ལྟ་བུ་ཞལ་གསུམ་ཞལ་དབུས་མ་སྐུ་དང་མཐུན། གཡས་་་
དམར་གཡོན་དཀར་བ། ཐོར་ཚུགས་དབུ་རྒྱན་གྱིས་བརྒྱན་པ། ཞལ་རྣམས་་་
ཅུང་ཟད་འཛུམ་པ། ཕྱག་དྲུག་ཕྱག་མཚན་དྲུག་པ་རིན་པོ་ཆེ་སྣ་ཚོགས་ཀྱི་རྒྱན་་་
གྱིས་བརྒྱན་པ། མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་འབར་བ། ཉིད་ཀྱི་
ཤེས་རབ་ཡེ་ཤེས་ཀྱི་ལྷ་མོ་རྡོ་རྗེ་དགའ་མ། མཱ་མ་ཀཱི་དང་གཉིས་སུ་མེད་པའི་སྦྱོར་
བའི་ཚུལ་གྱི་ཕྱག་རྒྱ་ཆེན་པོའི་ངོ་བོ། ཕྱག་མཚན་དྲུག་ནི། ཕྱག་གཡས་དང་པོ་ན་
རྡོ་རྗེ་རྩེ་ལྔ་འབར་བ་བསྣམས་ཏེ་དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོར་བརྟག་གོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

གཡས་བར་མ་ན་འཁོར་ལོ་རྩིབས་བརྒྱད་འབར་བ་ཏེ་དེ་ནི་ཆོས་ཀྱི་དབྱིངས་ཀྱི་་་་
ཡེ་ཤེས་ཀྱི་ངོ་བོར་བརྟག་གོ། །གཡས་ཐ་མ་ན་པདྨ་འདབ་བརྒྱད་འབར་བ་ཏེ།
དེ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོར་བརྟག་གོ། །གཡོན་དང་པོ་རྡོ་རྗེ་དྲིལ་བུ་
འབར་བ་སྟེ། དེའི་ཆོས་ཀྱི་དབྱིངས་ཀྱི་དབང་ཕྱུག་མའི་རྟགས་ཏེ་ཡེ་ཤེས་ཆེན་
པོའི་ངོ་བོར་བརྟག་གོ། །གཡོན་བར་མ་ན་ཡིད་བཞིན་ནོར་བུ་རིན་པོ་ཆེ་ཟུར་ལྔ་
ལ་འབར་བ་སྟེ། དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་བརྟག་གོ། །གཡོན་ཐ་མ་
ན་ཨུཏྤལ་སྔོན་པོའི་འདབ་མ་ལྟ་བུའི་རྡོ་རྗེ་རལ་གྲི་འབར་བ་སྟེ་དེ་ནི་བྱ་བ་ནན་ཏན་
གྱི་ཡེ་ཤེས་ཀྱི་ངོ་བོར་བརྟག་གོ། །ཕྱག་མཚན་དྲུག་ནི་དོན་དེ་ལྟར་བརྟན་ཏོ། །རྡོ་རྗེ་
དགའ་མ་མཱ་མ་ཀཱི་ཕྱག་གཡས་དང་པོས་གཙོ་བོར་འཁྱུད། སྐུ་ཕྱག་རྒྱ་ཆ་ལུགས་་་
གཞན་ཀུན་གཙོ་བོ་དང་མཐུན་ནོ། །དེ་ལྟར་བཅོམ་ལྡན་འདས་རྡོ་རྗེ་མི་བསྐྱོད་པའི་
སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་དང་ལྡན་པ་བསྐྱེད་ནས་སྒྲུབ་པ་པོ་རྡོ་རྗེ་མི་
སྐྱོད་པའི་ཕྱག་རྒྱ་ཆེན་པོའི་ངོ་བོ་བདག་ཡིན་ནོ། །བར་གཉིས་སུ་མེད་པའི་ང་་
རྒྱལ་བྱས་ནས་བསྒོམས་པའི། ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་
གནས་སུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ས་བོན་གྱི་སྔགས་ཀྱི་ཡི་གེ་ཨོཾ་ཤེལ་རིན་
པོ་ཆེའི་ཁ་དོག་འདྲ་བ། ཟླ་བ་ལྟར་གཟི་བརྗིད་འབར་བར་བསམ་མོ། །དེའི་་
འོག་ཏུ་སྔགས་ཀྱི་ས་བོན་གྱི་ཡི་གེ་ཨོཾ་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་་
གྱུར་པའི་ས་བོན་ལས་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་་་
བསྐྱེད་དེ། སྐུ་མདོག་དཀར་བ་ཅུང་ཟད་སེར་བ། ཞལ་གསུམ་ཞལ་དབུས་མ་
སྐུ་དང་མཐུན། གཡས་གནག་གཡོན་ཤིན་ཏུ་དམར་བ། དབུ་རྒྱན་ཐོར་ཚུགས་
ཀྱིས་བརྒྱན་པ། ཞལ་རྣམས་ཅུང་ཟད་འཛུམ་པ། ཕྱག་དྲུག་ཕྱག་མཚན་དྲུག་པ།
རིན་པོ་ཆེ་སྣ་ཚོགས་ཀྱིས་རྒྱན་གྱིས་བརྒྱན་པ། ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་


བརྗིད་ཀྱིས་འབར་བ། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་གཏི་མུག་དགའ་མ།
སངས་རྒྱས་སྤྱན་དང་གཉིས་སུ་མེད་པར་སྦྱོར་བའི་ཚུལ་གྱིས་ཕྱག་རྒྱ་ཆེན་པོའི་ངོ་བོ།
དེའི་ཕྱག་མཚན་དྲུག་ནི་ཕྱག་གཡས་དང་པོ་ན་འཁོར་ལོ་རྩིབས་བརྒྱད་འབར་བར་
བསྣམས་ཏེ། དེ་ནི་ཆོས་ཀྱི་དབྱིངས་ཀྱི་ངོ་བོར་བརྟག་གོ། །གཡས་བར་མ་ན་་
རྡོ་རྗེ་རྩེ་ལྔ་པ་འབར་བ་སྟེ། དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོར་བརྟག་གོ། །
གཡས་ཐ་མ་ན་པདྨ་དཀར་པོ་འདབ་བརྒྱད་འབར་བ་སྟེ་དེ་ནི་སོ་སོར་རྟོག་པའི་ཡེ་
ཤེས་ཀྱི་ངོ་བོར་བརྟག་གོ། །གཡོན་དང་པོ་ན་རྡོ་རྗེ་དྲིལ་བུ་འབར་བ་སྟེ། དེ་ནི་
ཆོས་ཀྱི་དབྱིངས་ཀྱི་དབང་ཕྱུག་མའི་རྟགས་ཏེ། ཡེ་ཤེས་ཆེན་པོའི་ངོ་བོར་བརྟག་
གོ༑ །གཡོན་བར་མ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་པ་འབར་བ་སྟེ།
དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་བརྟག་གོ། །གཡོན་ཐ་མ་ན་རལ་གྲི་་་་
ཨུཏྤལ་སྔོན་པོའི་འདབ་མ་ལྟ་བུ་འབར་བ་སྟེ། དེ་ནི་བྱ་བ་ནན་ཏན་གྱི་ཡེ་ཤེས་ཀྱི་
ངོ་བོར་བརྟག་གོ། །ཕྱག་མཚན་དྲུག་གི་དོན་དེ་ལྟར་ཤེས་པར་བྱའོ། །གཏི་་
མུག་དགའ་མ་སངས་རྒྱས་ཀྱི་ཕྱག་གཡས་དང་པོས་གཙོ་བོར་འཁྱུད། སྐུ་ཕྱག་་་
རྒྱའི་ཆ་ལུགས་གཞན་གཙོ་བོ་དང་མཐུན་པའོ། །དེ་ལྟར་དེ་བཞིན་གཤེགས་པ་་
རྣམ་པར་སྣང་མཛད་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་བསྐྱེད་
མ་ཐག་ཏུ་མདུན་དུ་སྨོས་པའི་གདན་འཁོར་ལོ་རྩིབས་བརྒྱད་ཀྱི་དབུས་སུ་བཅོམ་་་་
ལྡན་འདས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྤྱན་སྔར་པདྨའི་དཀྱིལ་མོས་་
བཞུགས་པར་བསམ་མོ། །དེ་ནས་མདུན་དུ་སྨོས་པའི་སྒྲུབ་པ་པོས་གཙོ་བོ་རྡོ་རྗེ་་
མི་བསྐྱོད་པ་དང་གཉིས་སུ་མེད་པར་བསྒོམ་པའི་ང་རྒྱལ་གྱི་ཉིད་ཀྱི་གསང་བའི་་་
ཐུགས་ཀ་ཡེ་ཤེས་སེམས་དཔའི་གནས་སུ་ས་བོན་སྔགས་ཀྱི་ཡི་གེ་སྭ་བསམས་ཏེ།
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་པོ་ཆེ་མ་ར་ཀ་ཏའི་ཁ་དོག་ལྟ་བུ། མེ་ཕུང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བཞིན་དུ་གཟི་བརྗིད་འབར་བར་བསམས་ཏེ། ས་བོན་སྔགས་ཀྱི་ཡི་གེ་སྭ་འོད་དུ་
ཞུ་སྟེ་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་དེ་བཞིན་གཤེགས་པ་རིན་
ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་དེ། སྐུ་མདོག་སེར་པོ་ཆུང་ཟད་དམར་བ།
ཞལ་གསུམ་ཞལ་དབུས་མ་སྐུ་དང་མཐུན་པ། གཡས་ནག་པོ་གཡོན་དཀར་བ།
ཐོར་ཚུགས་དབུ་རྒྱན་གྱིས་བརྒྱན་པ། ཞལ་རྣམས་ཅུང་ཟད་འཛུམ་པ། ཕྱག་་
དྲུག་ཕྱག་མཚན་དྲུག་པ། རིན་པོ་ཆེ་སྣ་ཚོགས་ཀྱི་བརྒྱན་པ་མཉམ་པ་ཉིད་ཀྱི་ཡེ་་
ཤེས་ཀྱི་གཟི་བརྗིད་འབར་བ། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་
གཉིས་སུ་མེད་པའི་སྦྱོར་བའི་ཚུལ་གྱི་ཕྱག་རྒྱ་ཆེན་པོའོ། །ཕྱག་མཚན་དྲུག་བསྟན་
པར་བྱ་སྟེ། ཕྱག་གཡས་ཀྱི་དང་པོ་ན་ཡིད་བཞིན་གྱི་ནོར་བུ་རིན་པོ་ཆེ་ཟུར་ལྔ་་
པའི་འབར་བ་སྟེ། དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་བརྟག་གོ། །
གཡས་བར་མ་ན་རྡོ་རྗེ་རྩེ་ལྔ་པ་འབར་བ་སྟེ། དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་་་་
བོར་བརྟག་གོ། །གཡས་ཐ་མ་ན་འཁོར་ལོ་རྩིབས་བརྒྱད་འབར་བ་སྟེ། དེ་ནི་་
ཆོས་ཀྱི་དབྱིངས་ཀྱི་ངོ་བོར་བརྟག་གོ། །གཡོན་དང་པོ་ན་རྡོ་རྗེ་དྲིལ་བུ་འབར་བ་
སྟེ༑ དེ་ནི་ཆོས་ཀྱི་དབྱིངས་ཀྱི་དབང་ཕྱུག་མ་བརྟགས་སྟེ། ཡེ་ཤེས་ཆེན་པོའི་་
ངོ་བོར་བརྟག་གོ། །གཡོན་བར་མ་ན་པདྨ་འདབ་བརྒྱད་སེར་པོ་འབར་བ་སྟེ།
དེ་ནི་སོ་སོར་རྟོགས་པའི་ཡེ་ཤེས་ཀྱི་ངོ་བོར་བརྟག་གོ། །གཡོན་ཐ་མ་ན་རྡོ་རྗེ་རལ་
གྲི་ཨུཏྤ་ལ་སྔོན་པོའི་འདབ་མ་ལྟ་བུ་འབར་བ་སྟེ། དེ་ནི་བྱ་བ་ནན་ཏན་གྱི་ཡེ་ཤེས་
ཀྱི་ངོ་བོར་བརྟག་གོ། །ཕྱག་མཚན་དྲུག་ནི་དོན་དེ་ལྟར་ཤེས་པར་བྱའོ། །
གཞན་ཡང་སྤྲུལ་པའི་མཱ་མ་ཀཱི་ཕྱག་གཡས་དང་པོས་གཙོ་བོར་འཁྱུད། སྐུ་ཕྱག་་
རྒྱའི་ཆ་ལུགས་གཞན་ཀུན་གཙོ་བོ་དང་མཐུན། དེ་ལྟར་དེ་བཞིན་གཤེགས་པ་་
རིན་ཆེན་འབྱུང་ལྡན་གྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་་་


བསྐྱེད་མ་ཐག་ཏུ། མདུན་དུ་སྨོས་པའི་རིན་པོ་ཆེ་འཛམ་བུ་ནཱ་ད་ཟུར་བརྒྱད་པའི་
དབུས་སུ། བཅོམ་ལྡན་འདས་རྡོ་རྗེ་མི་བསྐྱོད་པའི་གཡས་སུ་པདྨའི་དཀྱིལ་མོས་་
བཞུགས་པར་བསྒོམ་མོ། །དེ་ནས་མདུན་དུ་སྨོས་པའི་སྒྲུབ་པ་པོས་བདག་པོ་མི་་་
བསྐྱོད་པ་དང་གཉིས་སུ་མེད་པར་བསྒོམས་པའི་ང་རྒྱལ་གྱིས་ཉིད་ཀྱི་གསང་བའི་་་་
ཐུགས་ཀ་ཡེ་ཤེས་སེམས་དཔའི་གནས་སུ། ས་བོན་སྔགས་ཀྱི་ཡི་གེ་ཨ་བསམས་ཏེ།
སོ་སོར་རྟོགས་པའི་ཡེ་ཤེས་ཀྱི་ངོ་བོ་པདྨ་རཱ་གའི་ཁ་དོག་ལྟ་བུ་ཉི་མ་བཞིན་དུ་གཟི་་
བརྗིད་འབར་བར་གྱུར་པ་བསམ། དེའི་འོག་ཏུ་ས་བོན་སྔགས་ཀྱི་ཡི་གེ་ཨ་འོད་དུ་
ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་དེ་བཞིན་གཤེགས་པ་
སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་དེ། སྐུ་མདོག་པདྨ་རཱ་ག་ལྟར་དམར་བ་་
ཞལ་གསུམ་པ་ཞལ་དབུས་མ་སྐུ་དང་མཐུན། ཞལ་གཡས་ནག །གཡོན་དཀར།
ཐོར་ཚུགས་དབུ་རྒྱན་གྱིས་བརྒྱན་པ། ཞལ་རྣམས་ཅུང་ཟད་འཛུམ་པ། ཕྱག་་
དྲུག་ཕྱག་མཚན་དྲུག་པ། རིན་པོ་ཆེ་སྣ་ཚོགས་ཀྱིས་རྒྱན་གྱིས་བརྒྱན་པ། སོ་་་
སོར་རྟོགས་པའི་ཡེ་ཤེས་ཀྱི་གཟི་བརྗིད་ཀྱིས་འབར་བ། ཉིད་ཀྱི་ཤེས་རབ་ཡེ་ཤེས་
ཀྱི་ལྷ་མོ་འདོད་ཆགས་དགའ་མ་ན་བཟའ་དཀར་མོ་དང་གཉིས་སུ་མེད་པར་སྦྱོར་་
བའི་ཚུལ་གྱི་ཕྱག་རྒྱ་ཆེན་པོའི་ངོ་བོ། དེའི་ཕྱག་མཚན་དྲུག་བསྟན་པར་བྱ་སྟེ།
གཡས་དང་པོ་ན་པདྨ་དམར་པོ་འབར་བ་སྟེ། དེ་ནི་སོ་སོ་རྟོགས་པའི་ཡེ་ཤེས་ཀྱི་ངོ་
བོ་བརྟག་པར་བྱའོ། །གཡས་བར་མ་ན་རྡོ་རྗེ་རྩེ་ལྔ་པ་འབར་བ་སྟེ། དེ་མེ་ལོང་
ལྟ་བུའི་ཡེ་ཤེས་ཀྱི་ངོ་བོར་བརྟག་གོ། །གཡས་ཐ་མ་ན་འཁོར་ལོ་རྩིབས་བརྒྱད་་་་
སེར་པོ་འབར་བ་སྟེ། དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོར་བརྟག་གོ། །
གཡོན་དང་པོ་ན་རྡོ་རྗེ་དྲིལ་བུ་འབར་བ་སྟེ། དེ་ནི་ཆོས་ཀྱི་དབྱིངས་ཀྱི་དབང་་་་་
ཕྱུག་མའི་བརྟགས་ཏེ་ཡེ་ཤེས་ཆེན་པོའི་ངོ་བོར་བརྟག་གོ། །གཡོན་བར་མ་ན་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ
ནོར་བུ་རིན་པོ་ཆེ་ཟུར་བརྒྱད་འབར་བ་ཁ་དོག་སེར་པོ་སྟེ། དེ་ནི་མཉམ་པ་ཉིད་
ཀྱི་ཡེ་ཤེས་ཀྱི་ངོ་བོར་བརྟག་གོ། །གཡོན་ཐ་མ་ན་རྡོ་རྗེ་རལ་གྲི་ཨུཏྤ་ལ་སྔོན་པོའི་
འདབ་མ་ལྟ་བུ་འབར་བ་སྟེ། དེ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོར་བརྟག་གོ། །
ཕྱག་མཚན་དྲུག་གི་དོན་དེ་ལྟར་ཤེས་པར་བྱའོ། །འདོད་ཆགས་དགའ་མ་ན་
བཟའ་དཀར་མོའི་ཕྱག་གཡས་དང་པོས་གཙོ་བོར་འཁྱུད། སྐུ་ཕྱག་རྒྱའི་ཆ་ལུགས་
གཞན་ཀུན་གཙོ་བོ་དང་མཐུན་ནོ། །དེ་ལྟར་དེ་བཞིན་གཤེགས་པ་སྣང་བ་མཐའ་
ཡས་ཀྱི་སྐུ་ཕྱག་རྒྱར་ཆ་ལུགས་ཕུན་སུམ་ཚོགས་པ་དང་ལྡན་པ་བསྐྱེད་མ་ཐག་ཏུ་་་
མདུན་དུ་སྨོས་པའི་གདན་པདྨ་འདབ་བརྒྱད་ཀྱི་དབུས་སུ་བཅོམ་ལྡན་འདས་རྡོ་རྗེ་
མི་བསྐྱོད་པའི་རྒྱབ་ཕྱོགས་སུ་པདྨའི་དཀྱིལ་མོས་བཞུགས་པར་བསྒོམ་མོ། །དེ་
ནས་མདུན་དུ་སྨོས་པའི་སྒྲུབ་པ་པོས་བདག་པོ་རྡོ་རྗེ་མི་བསྐྱོད་པ་དང་གཉིས་སུ་་
མེད་པར་བསྒོམ་པའི་ང་རྒྱལ་གྱི་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་
གནས་སུ་སྔགས་ཀྱི་ཡི་གེ་ཧ་བསམས་ཏེ། བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་ཁ་་
དོག་རིན་པོ་ཆེ་བཻ་ཌཱུརྱ་ལྟར་ལྗང་ཁུ། དབང་ཆེན་གྱི་དཀྱིལ་འཁོར་བཞིན་ཡེ་ཤེས་ཀྱི་
གཟི་བརྗིད་འབར་བར་གྱུར་པར་བསམ་མོ། །དེའི་འོག་ཏུ་ས་བོན་སྔགས་ཀྱི་ཡི་གེ་་
ཧ་འོད་དུ་ཞུ་སྟེ། ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས། དེ་བཞིན་་
གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་དེ། སྐུ་མདོག་བཻ་ཌཱུརྱ་ལྟར་ལྗང་ཁུ་
ཞལ་གསུམ་ཞལ་དབུས་མ་སྐུ་དང་མཐུན། ཞལ་གཡས་ནག །གཡོན་དཀར།
ཐོར་ཚུགས་དབུ་རྒྱན་གྱིས་བརྒྱན་པ། ཞལ་རྣམས་ཅུང་ཟད་འཛུམ་པ། ཕྱག་་
དྲུག་ཕྱག་མཚན་དྲུག་པ་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། བྱ་བ་ནན་་
ཏན་གྱི་ཡེ་ཤེས་ཀྱི་གཟི་བརྗིད་འབར་བ། ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་རྡོ་
རྗེ་དགའ་མ་དམ་ཚིག་སྒྲོལ་མ་དང་གཉིས་སུ་མེད་པར་སྦྱོར་བའི་ཚུལ་གྱི་ཕྱག་རྒྱ་་་


ཆེན་པོ་ངོ་བོ་དེའི་ཕྱག་མཚན་དྲུག་བསྟན་པར་བྱ་སྟེ། ཕྱག་གཡས་ཀྱི་དང་པོ་ན་་
རྡོ་རྗེ་རལ་གྲི་འབར་བ་ཨུཏྤ་ལ་སྔོན་པོའི་འདབ་མ་ལྟ་བུ་སྟེ། དེ་ནི་བྱ་བ་ནན་ཏན་
གྱི་ཡེ་ཤེས་ཀྱི་ངོ་བོར་རྟག་གོ། །གཡས་བར་མ་ན་རྡོ་རྗེ་རྒྱ་གྲམ་འབར་བ་སྟེ།
དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོར་བརྟག་གོ། །གཡས་ཐ་མ་ན་འཁོར་ལོ་་
རྩིབས་བརྒྱད་འབར་བ་གསེར་གྱི་ཁ་དོག་ལྟ་བུ་སྟེ། དེ་ནི་ཆོས་ཀྱི་དབྱིངས་ཀྱི་ཡེ་་
ཤེས་ཀྱི་ངོ་བོར་བརྟག་གོ། །གཡོན་དང་པོ་ན་རྡོ་རྗེ་དྲིལ་བུ་འབར་བ་སྟེ། དེ་ནི་
ཆོས་ཀྱི་དབྱིངས་ཀྱི་དབང་ཕྱུག་མའི་བརྟགས་ཏེ་ཡེ་ཤེས་ཆེན་པོའི་ངོ་བོར་བརྟག་གོ།།
གཡོན་བར་མ་ན་པདྨ་འདབ་མ་ལྗང་ཁུ་འདབ་བརྒྱད་འབར་བ་སྟེ། དེ་ནི་སོ་སོར་
རྟོག་པའི་ཡེ་ཤེས་ཀྱི་ངོ་བོར་བརྟག་གོ། །གཡོན་ཐ་མ་ན་རིན་པོ་ཆེ་ཟུར་བརྒྱད་
འབར་བ་སྟེ། དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་བརྟག་གོ། །ཕྱག་་
མཚན་དྲུག་ནི་དོན་དེ་ལྟར་ཤེས་པར་བྱའོ། །རྡོ་རྗེ་དགའ་མ་དམ་ཚིག་སྒྲོལ་མའི་་
ཕྱག་གཡས་དང་པོས་གཙོ་བོར་འཁྱུད་དེ། སྐུ་ཕྱག་རྒྱའི་ཆ་ལུགས་གཞན་ཀུན་་་
གཙོ་བོ་དང་མཐུན་ནོ། །དེ་ལྟར་དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་
རྒྱ་ཆ་ལུགས་ཕུན་སུམ་ཚོགས་པ་དང་ལྡན་པ་བསྐྱེད་མ་ཐག་ཏུ་མདུན་དུ་སྨོས་པའི་་
གདན་རྡོ་རྗེ་རྩེ་ལྔ་པའམ། ཡང་ན་ཉི་མའི་དཀྱིལ་འཁོར་གྱི་དབུས་སུ་བཅོམ་ལྡན་
འདས་རྡོ་རྗེ་མི་བསྐྱོད་པའི་གཡོན་དུ་པདྨའི་དཀྱིལ་མོས་བཞུགས་པར་བསྒོམ་པར་་
གསུངས་སོ། །དེ་ལྟར་སྐུ་ཕྱག་རྒྱ་ཕུན་སུམ་ཚོགས་པར་བསྟན་ཏོ།།
དེ་ནས་གཞན་ཡང་སངས་རྒྱས་དཀྱིལ་འཁོར་བསྒོམ་པར་བྱ་བའི་དོན་གསང་
བའི་ཚུལ་དུ་བསྟན་པར་བྱ་སྟེ། སྒྲུབ་པ་པོས་དང་པོ་གོང་དུ་སྨོས་པའི་ནང་གི་་
ཚུལ་དུ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱ་སྟེ།
དེའི་ང་རྒྱལ་དུ་ཞུགས་ལ། ཁྲུས་མཁན་གྱི་བདག་ཉིད་ལོ་བཅུ་གཉིས་ལོན་པ་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མཚན་ཐམས་ཅད་དང་ལྡན་པ། དབང་ཐམས་ཅད་རྫོགས་པ། ཐེག་པ་ཆེན་་
པོ་གསང་སྔགས་ཀྱི་ཆོས་ཀྱི་དམ་ཚིག་གི་སྤྱད་པ་སྤྱོད་པའི་ཡོན་ཏན་དང་ལྡན་པ་
མཁས་པས་བཙལ་ནས་གཟུང་སྟེ། དེའི་འོག་ཏུ་གཙོ་བོ་རྡོ་རྗེ་མི་བསྐྱོད་པའི་རྡོ་
རྗེ་དགའ་མ་མཱ་མ་ཀཱི་དང་གཉིས་སུ་མེད་པར་བྱིན་གྱིས་བརླབས་ཏེ། དེའི་འོག་ཏུ་
འདོད་ཆགས་ཆེན་པོའི་དགའ་བའི་ཐུགས་ཀྱི་འགྱིང་བག་གི་ཚུལ་གྱིས་གཉིས་སུ་་་
མེད་པར་འཁྱུད་ནས་གསང་བའི་དབང་པོ་གཉིས་མཉམ་པར་སྦྱར་བར་བྱ་སྟེ།
དེའི་འོག་ཏུ་སྒྲུབ་པ་པོས་རིག་པའི་སྐྱེས་བུ་ཆེན་པོའི་ངོ་བོ་རྡོ་རྗེ་མི་བསྐྱོད་པ་བདག་
ཡིན་ནོ་བར་ང་རྒྱལ་བྱ་སྟེ། འདོད་ཆགས་ཆེན་པོའི་དགའ་བའི་ཐུགས་ཀྱི་རྡོ་རྗེ་་་
མཆོད་པ་བྱ་སྟེ། འདོད་ཆགས་ཀྱི་བདེ་བར་གྱུར་པའི་དུས་སུ་གསང་བའི་རྡོ་རྗེའི་
ལམ་ནས་རྡོ་རྗེའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ། ཤེས་རབ་ཀྱི་བྷ་་
གའི་ནམ་མཁའི་དབུས་སུ་འོད་དུ་ཞུ་སྟེ། འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་
བྱང་ཆུབ་སེམས་ཤིན་ཏུ་དཀར་བ་དྲི་མ་མེད་པ། འོད་འཕྲོ་བ་ཟླ་བའི་དཀྱིལ་་་
འཁོར་ལྟ་བུར་གྱུར་པར་བསམ་སྟེ། དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཨོཾ་་
གྱིས་བྱིན་གྱིས་བརླབས་པར་བྱ་སྟེ། ས་བོན་སྔགས་ཀྱི་ཡིག་འབྲུ་ཨོཾ་ཆོས་ཀྱི་་་
དབྱིངས་ཀྱི་ཡེ་ཤེས་ཀྱི་ངོ་བོ་ཤེལ་རིན་པོ་ཆེའི་ཁ་དོག་ལྟ་བུ་ཡེ་ཤེས་ཀྱི་གཟི་བརྗིད་་
འབར་བ་འོད་དུ་ཞུ་སྟེ། མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་་་
འཁོར་ལ་གཉིས་སུ་མེད་པར་ཐིམ་པར་བསམས་ཏེ། ས་བོན་དེ་ལས་དེ་བཞིན་
གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་དེ་མདུན་དུ་སྨོས་པའི་སྐུ་་་
མདོག་དང་ཞལ་དང་ཕྱག་དང་། ཕྱག་མཚན་དང་། རྒྱན་རྣམས་དང་ཉིད་ཀྱི་
ཤེས་རབ་གསང་བའི་ལྷ་མོ་དང་ལྡན་པར་གཙོ་བོའི་མདུན་དུ། གདན་ལ་དཀྱིལ་
མོའི་ཚུལ་དུ་བཞུགས་སོ། །དེ་ལྟར་མདོར་བསྡུས་པའི་ཕུན་སུམ་ཚོགས་པ་ཐམས་


ཅད་དང་ལྡན་པ་བསྒོམ་པར་གསུངས་སོ། །དེ་ནས་གཞན་ཡང་བདག་པོ་དེ་་་
བཞིན་གཤེགས་པ་རྡོ་རྗེ་མི་བསྐྱོད་པ་དང་གོང་དུ་སྨོས་པ་བཞིན་དུ་གཉིས་སུ་མེད་་
པའི་ང་རྒྱལ་གྱིས་རྡོ་རྗེའི་ཆོས་པ་གོང་དུ་ཇི་ལྟར་མཛད་པ་དེ་བཞིན་དུ་མཛད་པས་
འདོད་ཆགས་བདེ་བར་གྱུར་པའི་དུས་སུ་གསང་བའི་རྡོ་རྗེའི་ལམ་ནས་རྡོ་རྗེ་ཁུ་བའི་
ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་ཤེས་རབ་ཀྱི་བྷ་གའི་ནམ་མཁའི་དབུས་
སུ་འོད་དུ་ཞུ་སྟེ། འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་བྱང་ཆུབ་སེམས་ཤིན་་
ཏུ་དཀར་བ། དྲི་མ་མེད་པ་འོད་འཕྲོ་བའི་ཟླ་བའི་དཀྱིལ་འཁོར་བཞིན་དུ་གྱུར་་
པར་བསམས་ཏེ། དེའི་སྟེང་དུ་ས་བོན་སྔགས་ཀྱི་ཡིག་འབྲུ་སྭས་བྱིན་གྱིས་རླབ་་
པར་བྱ་སྟེ། ས་བོན་སྔགས་ཀྱི་ཡིག་འབྲུ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་་
པོ་ཆེ་མར་གད་ཀྱི་ཁ་དོག་ལྟ་བུ་ཡེ་ཤེས་ཀྱི་གཟི་བརྗིད་འབར་བ་འོད་དུ་ཞུ་སྟེ།
མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་
ཐིམ་པར་གྱུར་པར་བསམས་ཏེ། ས་བོན་དེ་ལས་དེ་བཞིན་གཤེགས་པ་རིན་ཆེན་
འབྱུང་ལྡན་གྱི་སྐུའི་ཕྱག་རྒྱ་བསྐྱེད་དེ། མདུན་དུ་སྨོས་པའི་སྐུ་མདོག་དང་ཞལ་་
དང་། ཕྱག་དང་ཕྱག་མཚན་དང་། རྒྱན་རྣམས་དང་། ཉིད་ཀྱི་ཤེས་རབ་་
གསང་བའི་ལྷ་མོ་དང་ལྡན་པར་གཙོ་བོའི་གཡས་སུ་གདན་ལ་དཀྱིལ་མོའི་ཚུལ་དུ་་
བཞུགས་སོ། །དེ་ལྟར་མདོར་བསྡུས་པའི་ཕུན་སུམ་ཚོགས་པ་ཐམས་ཅད་དང་་
ལྡན་པར་བསྒོམ་པར་གསུངས་སོ། །དེ་ནས་གཞན་ཡང་བདག་པོ་དེ་བཞིན་་་་
གཤེགས་པ་རྡོ་རྗེ་མི་བསྐྱོད་པ་དང་གོང་དུ་སྨོས་པ་དེ་བཞིན་དུ་གཉིས་སུ་མེད་་
པའི་ང་རྒྱལ་གྱི་མདུན་དུ་རྡོ་རྗེ་མཆོད་པ་ཇི་ལྟར་མཛད་པ་དེ་བཞིན་དུ་བྱས་ཏེ།
འདོད་ཆགས་ཀྱི་བདེ་བར་གྱུར་པའི་དུས་སུ་གསང་བའི་རྡོ་རྗེའི་ལམ་ནས་རྡོ་རྗེ་ཁུ་་
བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་ཤེས་རབ་ཀྱི་བྷ་གའི་ནམ་མཁའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

དབྱིངས་སུ་འོད་དུ་ཞུ་སྟེ། འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་བྱང་ཆུབ་་་
སེམས་ཤིན་ཏུ་དཀར་བ་དྲི་མ་མེད་པ་འོད་འཕྲོ་བ་ཟླ་བའི་དཀྱིལ་འཁོར་བཞིན་དུ་་
གྱུར་པར་བསམས་ཏེ། དེའི་སྟེང་དུ་སྔགས་ཀྱི་ཡིག་འབྲུ་ཨས་བྱིན་གྱིས་རླབས་་
པར་བྱ་སྟེ། ས་བོན་སྔགས་ཀྱི་ཡིག་འབྲུ་ཨ་སོ་སོར་རྟོགས་པའི་ཡེ་ཤེས་ཀྱི་ངོ་་
བོར་རིན་པོ་ཆེ་པདྨ་རཱ་གའི་ཁ་དོག་ལྟ་བུ་ཡེ་ཤེས་ཀྱི་གཟི་བརྗིད་འབར་བ་འོད་དུ་ཞུ་
སྟེ༑ མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་་
པར་ཐིམ་པར་གྱུར་པར་བསམས་ཏེ། ས་བོན་དེ་ལས་དེ་བཞིན་གཤེགས་པ་སྣང་
བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་དེ། མདུན་དུ་སྨོས་པའི་སྐུ་མདོག་དང་།
ཞལ་དང་ཕྱག་དང་། ཕྱག་མཚན་དང་རྒྱན་རྣམས་དང་། ཉིད་ཀྱི་ཤེས་རབ་་
གསང་བའི་ལྷ་མོ་དང་ལྡན་པར་གཙོ་བོའི་རྒྱབ་ཕྱོགས་སུ་གདན་ལ་དཀྱིལ་མོའི་ཚུལ་
དུ་བཞུགས་སོ། །དེ་ལྟར་མདོར་བསྡུས་པའི་ཕུན་སུམ་ཚོགས་པ་ཐམས་ཅད་དང་
ལྡན་པར་བསྒོམ་པར་གསུངས་སོ། །དེ་ནས་གཞན་ཡང་བདག་པོ་དེ་བཞིན་་་
གཤེགས་པ་རྡོ་རྗེ་མི་བསྐྱོད་པ་དང་གོང་དུ་སྨོས་པ་བཞིན་དུ་གཉིས་སུ་མེད་པའི་་
ང་རྒྱལ་གྱིས་མདུན་དུ་རྡོ་རྗེ་མཆོད་པ་ཇི་ལྟར་མཛད་པ་དེ་བཞིན་དུ་བྱས་ཏེ་འདོད་་
ཆགས་ཀྱི་བདེ་བར་གྱུར་པའི་དུས་སུ་གསང་བའི་རྡོ་རྗེའི་ལམ་ནས་རྡོ་རྗེ་ཁུ་བ་ངོ་་
བོའི་བྱང་ཆུབ་སེམས་འོ་མའི་རྒྱུན་དུ། ཤེས་རབ་ཀྱི་བྷ་གའི་ནམ་མཁའི་དབུས་
སུ་འོད་དུ་ཞུ་སྟེ། འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་བྱང་ཆུབ་སེམས་ཤིན་
ཏུ་དཀར་བ་དྲི་མ་མེད་པ་འོད་འཕྲོ་བ་ཟླ་བའི་དཀྱིལ་འཁོར་བཞིན་དུ་གྱུར་པར་་་
བསམས་ཏེ། དེའི་སྟེང་དུ་ས་བོན་སྔགས་ཀྱི་ཡི་གེས་ཧས་བྱིན་གྱིས་བརླབས་ཏེ།
ས་བོན་སྔགས་ཀྱི་ཡིག་འབྲུ་ཧ་བྱ་བ་ནན་ཏན་གྱི་ཡེ་ཤེས་ཀྱི་གཟི་བརྗིད་འབར་བ་
འོད་དུ་ཞུ་སྟེ། མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་ལ་་་


གཉིས་སུ་མེད་པར་ཐིམ་པར་བསམ་ཏེ། ས་བོན་དེ་ལས་དེ་བཞིན་གཤེགས་པ་་
དོན་ཡོད་གྲུབ་པའི་སྐུ་ཕྱག་རྒྱ་སྟེ། མདུན་དུ་སྨོས་པའི་སྐུ་མདོག་དང་། ཞལ་
དང་ཕྱག་དང་། ཕྱག་མཚན་དང་། རྒྱན་རྣམས་དང་། ཉིད་ཀྱི་ཤེས་རབ་་
གསང་བའི་ལྷ་མོ་དང་ལྡན་པར་གཙོ་བོའི་གཡོན་ཕྱོགས་སུ་དཀྱིལ་མོའི་ཚུལ་དུ་་་
ཞུགས་སོ། །དེ་ལྟར་མདོར་བསྡུས་པའི་ཕུན་སུམ་ཚོགས་པ་ཐམས་ཅད་དང་ལྡན་
པར་བསྒོམ་པར་གསུངས་སོ། །དེ་ལྟར་ནང་དང་གསང་བའི་ཚུལ་གྱི་ཆོ་གས་སྒྲུབ་
པ་པོས་བསྒོམ་པའི་དུས་སུ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་
བཞིའི་སྤྱི་བོའི་གནས་སུ་གཙོ་བོ་དེ་བཞིན་གཤེགས་པ་རྡོ་རྗེ་མི་བསྐྱོད་པ་སྐུའི་ཕྱག་་
རྒྱ་དབང་བསྐུར་བར་བསྒོམ་པར་བསྟན་ཏོ། །གཞན་ཡང་མདུན་དུ་སྨོས་པའི་
སངས་རྒྱས་དཀྱིལ་འཁོར་བསྒོམ་པར་བྱ་བའི་དུས་སུ་སངས་རྒྱས་རྣམས་ཀྱི་སྐུ་ཕྱག་
རྒྱའི་ཡེ་ཤེས་གཟི་བརྗིད་ཕུན་སུམ་ཚོགས་པ་དང་། ཚད་དང་ངོ་བོའི་འོད་ཟེར་གྱི་
ཚོགས་རྣམས་ཉིད་ཉིད་ཀྱི་རིགས་ཀྱི་ཁ་དོག་གི་བྱེ་བྲག་བསྟན་པར་བྱ་སྟེ། འོད་་
ཟེར་སྤྲིན་ཞེས་པ་ནི་མདུན་དུ་སྨོས་པའི་བདག་པོ་དེ་བཞིན་གཤེགས་པ་རྡོ་རྗེ་མི་་་
བསྐྱོད་པ་ལ་སོགས་པ་སངས་རྒྱས་ལྔའི་དཀྱིལ་འཁོར་རྣམས་ཀྱིས་སྐུ་ཕྱག་རྒྱ་ཉིད་
ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་པའི་གནས་ནས་ཉིད་ཉིད་ཀྱི་ཤེས་རབ་
ཀྱི་འོད་ཟེར་གྱི་གཟི་བརྗིད་སྤྲིན་བཞིན་དུ་སྤྲོས་ཏེ་འཇིག་རྟེན་གྱི་ཁམས་ཐམས་ཅད་
དུ་ཁྱབ་སྟེ། སེམས་ཅན་ཐམས་ཅད་བྱིན་གྱིས་བརླབས་པར་མཛད་པས་སྡུག་་་
བསྔལ་ཐམས་ཅད་མེད་པར་གྱུར་ཏེ། དེ་ལྟར་གཟི་བརྗིད་ཕུན་སུམ་ཚོགས་པའི་་
དོན་དུ་གསུངས་སོ། །དེ་ནས་བཀོད་པ་ཆེ་ཞེས་པ་ནི། མདུན་དུ་སྨོས་པའི་་
འོད་ཟེར་གྱི་གཟི་བརྗིད་སྤྲིན་རྣམས་སོ་སོའི་རིགས་ཀྱི་བྱེ་བྲག་གི་ཚོགས་གྲངས་མེད་
པར་སྤྲོས་ཏེ། དེ་ལྟར་གཟི་བརྗིད་ཀྱི་ཚད་ཀྱི་དོན་དུ་གསུངས་སོ། །དེ་ནས་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

སངས་རྒྱས་འབར་བའི་འོད་དང་མཉམ་ཞེས་པ་ནི་མདུན་དུ་སྨོས་པའི་ཡེ་ཤེས་ཀྱི་
འོད་ཟེར་གྱི་གཟི་བརྗིད་ཀྱི་སྤྲིན་གྱི་ཚོགས་ཆེན་པོ་རྣམས་འཇིག་རྟེན་གྱི་ཁམས་་
ཐམས་ཅད་ཀྱི་སེམས་ཅན་ཐམས་ཅད་ཀྱི་བྱིན་གྱིས་བརླབས་པའི་ཕྱིར་སྤྲོ་བར་
མཛད་པ་དེ་དག་སོ་སོའི་རིགས་ཀྱི་བྱེ་བྲག་གི་སངས་རྒྱས་རྣམས་ནི་སྐུ་ཕྱག་རྒྱ་སྤྲོ་་
བའི་གནས་སུ་སླར་བསྡུ་བར་བྱའོ། །བཤད་པར་བྱ་སྟེ། དེ་བསྡུས་མ་ཐག་ཏུ་་
གོང་བུའི་ངོ་བོར་གྱུར་ཏེ། ཡེ་ཤེས་ཀྱི་འོད་ཟེར་གོང་བུ་རྣམས་ལས། སངས་་
རྒྱས་རྣམ་པ་ལྔའི་སྐུ་ཕྱག་རྒྱ་ཡན་ལག་དང་ཉིང་ལག་ཐམས་ཅད་ནས་སླར་ཡེ་ཤེས་
ཀྱི་འབར་བའི་ངོ་བོ་སྤྲོ་བར་བྱ་སྟེ། འབར་བའི་ཕྲེང་བ་འོད་ཀྱི་ངོ་བོར་གྱུར་ཏེ་་
འབར་བའི་ཕྲེང་བའི་འོད་དེས་སངས་རྒྱས་རྣམ་པ་ལྔའི་སྐུ་ཕྱག་རྒྱའི་ཆུ་ཞེང་ལ་་་
མཉམ་པར་གྱུར་པར་བསམ་མོ། །དེ་ལྟར་སངས་རྒྱས་འབར་བའི་འོད་དང་་་་
མཉམ་པའི་དོན་དུ་གསུངས་སོ། །འོད་ཟེར་རྣམ་ལྔས་ཀུན་ཏུ་ཁྱབ། །ཀུན་ནས་
ཡོངས་སུ་ཟླུམ་པོར་སྟེ། །འདོད་པའི་ཡོན་ཏན་ལྔ་ཡིས་རྒྱས། །མཆོད་པ་རྣམ་་
པ་ལྔས་བརྒྱན་པ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། མདུན་་
དུ་སྨས་པའི་འབར་བའི་འོད་དེ་ལས་སངས་རྒྱས་ལྔ་ཉིད་ཉིད་ཀྱི་ཁ་དོག་དང་ལྡན་
པའི་འོད་ཟེར་གྱི་ཚོགས་འཕྲོ་བར་བསྒོམ་མོ། །བཤད་པར་བྱ་སྟེ། དེ་བཞིན་་་
གཤེགས་པ་རྡོ་རྗེ་མི་བསྐྱོད་པའི་ཡེ་ཤེས་ཀྱི་འོད་ཟེར་གྱི་ཚོགས་ཀྱི་ཁ་དོག་སྔོན་པོའོ། །
རྣམ་པར་སྣང་མཛད་ཀྱི་ཡེ་ཤེས་ཀྱི་འོད་ཟེར་གྱི་ཚོགས་ཀྱི་ཁ་དོག་དཀར་པོའོ། །
རིན་ཆེན་འབྱུང་ལྡན་གྱི་ཡེ་ཤེས་ཀྱི་འོད་ཟེར་གྱི་ཚོགས་ཀྱི་ཁ་དོག་སེར་པོའོ། །
སྣང་བ་མཐའ་ཡས་ཀྱི་འོད་ཟེར་གྱི་ཚོགས་ཀྱི་ཁ་དོག་དམར་པོའོ། །དོན་ཡོད་གྲུབ་
པའི་ཡེ་ཤེས་ཀྱི་འོད་ཟེར་གྱི་ཚོགས་ཀྱི་ཁ་དོག་ལྗང་ཀུ་སྟེ། དེ་ལྟར་སངས་རྒྱས་་་་་
རྣམ་པ་ལྔ་སོ་སོའི་རིགས་ཀྱི་འོད་ཟེར་གྱི་རིམ་པའི་ཁ་དོག་གི། བྱེ་བྲག་གི་དོན་དུ་


གསུངས་སོ། །ཁྱབ་ཞེས་པ་ནི་མདུན་དུ་སྨོས་པའི་ཡེ་ཤེས་ཀྱི་འབར་བའི་འོད་ཁ་་
དོག་རྣམ་པ་ལྔ་དང་ལྡན་པའི་ཚོགས་རྒྱུན་མི་འཆད་པར་སྤྲོ་བར་བྱ་སྟེ། སྟུག་པ་་
གྲངས་མེད་པས་ཁྱབ་པར་གསུངས་སོ། །ཀུན་ནས་ཡོངས་སུ་ཟླུམ་པོར་ཏེ་ཞེས་པ་
ནི་མདུན་དུ་སྨོས་པའི་ཡེ་ཤེས་ཀྱི་འབར་བའི་འོད་ཁ་དོག་རྣམ་པ་ལྔ་དང་ལྡན་པ་་་་
རིགས་རྣམ་པ་ལྔའི་བྱེ་བྲག་གི་ཡེ་ཤེས་ཀྱི་འོད་ཟེར་གྱི་ཚོགས་རྣམས་སངས་རྒྱས་ལྔའི་
སྐུ་ཕྱག་རྒྱ་ལས་ཀུན་ཏུ་ཟླུམ་པོའི་ངོ་བོར་སྤྲོ་བར་གསུངས་སོ། །ད་ནི་སྒྲུབ་པ་པོ་་
སངས་རྒྱས་ཀྱི་དཀྱིལ་འཁོར་བསྒོམ་པ་རྫོགས་པའི་འོག་ཏུ་འདོད་པའི་ཡོན་ཏན་་
ལྔའི་ལོངས་སྤྱོད་ཀྱི་མཆོད་པ་མཛེས་པ་ཕུན་སུམ་ཚོགས་པ་བསྟན་པར་བྱ་སྟེ།
འདོད་པའི་ཡོན་ཏན་ལྔ་ཞེས་བྱ་བ་ནི་གཟུགས་དང་སྒྲ་དང་དྲི་དང་རོ་དང་རེག་སྟེ་
དེ་དག་བསྐྱེད་པའི་ཆོ་ག་དོན་དམ་པར་གསལ་བར་བཤད་པར་བྱའོ། །གོང་དུ་་་
ནང་དང་གསང་བའི་ཆོ་གའི་ཚུལ་གྱིས་རྣམ་པར་སྣང་མཛད་ལ་སོགས་པ་དེ་བཞིན་
གཤེགས་པ་ལྔ་ཇི་ལྟར་བསྐྱེད་པ་དེ་དེ་བཞིན་དུ་འདོད་པའི་ཡོན་ཏན་ལྔའི་ངོ་བོ་ལྷ་
མོ་ལྔ་བསྐྱེད་པའི་ཆོ་ག་བྱ་སྟེ། བདག་པོ་དེ་བཞིན་གཤེགས་པ་རྡོ་རྗེ་མི་སྐྱོད་པ་
དང་གཉིས་སུ་མེད་པའི་ང་རྒྱལ་གྱིས་མདུན་དུ་རྡོ་རྗེ་མཆོད་པའི་ཆོ་གའི་ཚུལ་ཇི་་
ལྟར་མཛད་པ་དེ་བཞིན་དུ་སྟེ། མཆོད་པ་བྱས་པས་འདོད་ཆགས་ཀྱི་བདེ་བར་་
གྱུར་པའི་དུས་སུ་གསང་བའི་རྡོ་རྗེ་ལམ་ནས་རྡོ་རྗེ་ཁུ་བའི་ངོ་བོ་བྱང་ཆུབ་སེམས་
འོ་མའི་རྒྱུན་བཞིན་དུ་ཤེས་རབ་ཀྱི་བྷ་གའི་ནམ་མཁའི་དབྱིངས་སུ་འོད་དུ་ཞུ་སྟེ།
འོད་དུ་ཞུ་མ་ཐག་ཏུ། རྡོ་རྗེ་ཁུ་བའི་ངོ་བོ་བྱང་ཆུབ་སེམས་ཤིན་ཏུ་དཀར་བ་དྲི་མ་
མེད་པ་འོད་འཕྲོ་བ་ཟླ་བའི་དཀྱིལ་འཁོར་བཞིན་དུ་གྱུར་པར་བསམ་སྟེ། དེའི་སྟེང་
དུ་ས་བོན་སྔགས་ཀྱི་ཡིག་འབྲུ་ཛས་བྱིན་གྱིས་བརླབས་པར་མཛད་དེ། ས་བོན་་
སྔགས་ཀྱི་ཡིག་འབྲུ་ཛ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་ཤེལ་རིན་པོ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཆེ་ལྟ་བུ་ཡེ་ཤེས་ཀྱི་གཟི་བརྗིད་འབར་བར་འོད་དུ་ཞུ་སྟེ། མདུན་དུ་སྨོས་པའི་་
བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་བསམས་ཏེ།
ས་བོན་དེ་ལས་ལྷ་མོ་གཟུགས་རྡོ་རྗེ་མའི་སྐུ་ཕྱག་རྒྱ་བསྐྱེད། སྐུ་མདོག་དཀར་མོ་་
ཞལ་གཅིག་ཅུང་ཟད་འཛུམ་པ་ཐོར་ཚུགས་ཀྱི་དབུ་རྒྱན་པ། རིན་པོ་ཆེ་སྣ་་་
ཚོགས་ཀྱིས་རྒྱན་གྱིས་བརྒྱན་པ། ཞི་བ་དང་འགྱིང་བའི་ཚུལ་གྱི་སྐུ་ཕྱག་རྒྱ།
ཕྱག་གཉིས་ཐུགས་ཀར་ཐལ་མོ་བསྣོལ་བའི་སྟེང་ན་མེ་ལོང་འཛིན་པ། དེ་ལྟར་་
མཆོད་པའི་ལྷ་མོ་གཟུགས་རྡོ་རྗེ་མ་བསྐྱེད་མ་ཐག་ཏུ་རྣམ་པར་སྣང་མཛད་ཀྱི་གཡོན་
ཕྱོགས་སུ་གདན་ཟླ་བའི་དཀྱིལ་འཁོར་ལ་སེམས་དཔའི་དཀྱིལ་མོས་བཞུགས་པར་་་
བསྒོམ་པར་གསུངས་སོ། །དེ་ནས་གཞན་ཡང་བདག་པོ་དེ་བཞིན་གཤེགས་པ་རྡོ་
རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་གྱིས་མདུན་དུ་རྡོ་རྗེ་མཆོད་པའི་ཆོ་
གའི་ཚུལ་ཇི་ལྟར་མཛད་པ་དེ་བཞིན་དུ་བྱས་ཏེ་མཆོད་པ་བྱས་པས་འདོད་ཆགས་ཀྱི་
བདེ་བར་གྱུར་པའི་དུས་སུ་གསང་བའི་རྡོ་རྗེའི་ལམ་ནས་རྡོ་རྗེ་ཁུ་བའི་ངོ་བོ་བྱང་་་་
ཆུབ་སེམས་འོ་མའི་རྒྱུན་བཞིན་དུ་ཤེས་རབ་ཀྱི་བྷ་གའི་ནམ་མཁའི་དབུས་སུ་འོད་དུ་
ཞུ་སྟེ་འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་བྱང་ཆུབ་སེམས་ཤིན་ཏུ་དཀར་བ་དྲི་
མ་མེད་པའི་འོད་དུ་འཕྲོ་བའི་ཟླ་བའི་དཀྱིལ་འཁོར་བཞིན་དུ་གྱུར་པར་བསམས་ཏེ།
དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཧཱུཾ་གིས་བྱིན་གྱིས་བརླབ་པར་བྱ་སྟེ། ས་་
བོན་སྔགས་ཀྱི་ཡིག་འབྲུ་ཧཱུཾ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག །རིན་པོ་ཆེ་
ཨིནྡྲ་ནི་ལ་ལྟ་བུ་ཡེ་ཤེས་ཀྱི་གཟི་བརྗིད་འབར་བ་འོད་དུ་ཞུ་སྟེ། མདུན་དུ་སྨོས་་
པའི་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །
ས་བོན་དེ་ལས་སྒྲ་རྡོ་རྗེ་ལྷ་མོའི་སྐུ་ཕྱག་རྒྱ་བསྐྱེད་དེ། སྐུ་མདོག་སྔོན་པོ་ཞལ་་
གཅིག་པ་ཅུང་ཟད་འཛུམ་པ་ཐོར་ཚུགས་ཀྱིས་དབུ་བརྒྱན་པ་རྒྱས་པ་དང་སྒེག་པའི་


ཚུལ་གྱི་སྐུ་ཕྱག་རྒྱ། དགུ་པོ་བརྒྱུད་མངས་གཡས་ཀྱི་མཆན་ཁུང་ནས་ལྟེ་བའི་ཐད་
དུ་བཟུང་བ་མཐེ་བོ་གཉིས་སུ་བསྐྱོད་པས་བརྡུང་བའོ། །དེ་ལྟར་མཆོད་པའི་ལྷ་མོ་
སྒྲ་རྡོ་རྗེ་མ་བསྐྱེད་མ་ཐག་ཏུ་རིན་པོ་ཆེ་འབྱུང་ལྡན་གྱི་གཡོན་ཕྱོགས་སུ་གདན་ཟླ་་
བའི་དཀྱིལ་འཁོར་ལ་སེམས་དཔའི་དཀྱིལ་མོས་བཞུགས་པར་གསུངས་སོ། །དེ་་
ནས་གཞན་ཡང་བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པ་དང་གཉིས་སུ་
མེད་པའི་ང་རྒྱལ་གྱི་མདུན་དུ་རྡོ་རྗེ་མཆོད་པའི་ཆོ་གའི་ཚུལ་ཇི་ལྟར་མཛད་པ་དེ་་
བཞིན་དུ་བྱ་སྟེ་མཆོད་པ་བྱས་པས་འདོད་ཆགས་ཀྱི་བདེ་བར་གྱུར་པའི་དུས་སུ་་་
གསང་བའི་རྡོ་རྗེའི་ལམ་ནས་རྡོ་རྗེ་ཁུ་བའི་ངོ་བོ་བྱང་ཆུབ་སེམས་འོ་མའི་རྒྱུན་་་་་
བཞིན་དུ་ཤེས་རབ་ཀྱི་བྷ་གའི་ནམ་མཁའི་དབུས་སུ་འོད་དུ་ཞུ་སྟེ་འོད་དུ་ཞུ་མ་ཐག་
ཏུ་རྡོ་རྗེ་ཁུ་བའི་ངོ་བོ་སེམས་ཤིན་ཏུ་དཀར་བ་དྲི་མ་མེད་པ་འོད་འཕྲོ་བ་ཟླ་བའི་་
དཀྱིལ་འཁོར་བཞིན་དུ་གྱུར་པར་བསམ་ཏེ། དེའི་སྟེང་དུ་ས་བོན་སྔགས་ཀྱི་ཡིག་
འབྲུ་བྷཾ་གིས་བྱིན་གྱིས་བརླབ་པར་བྱ་སྟེ། ས་བོན་སྔགས་ཀྱི་ཡིག་འབྲུ་བྷཾ་ནི་མེ་
ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་སྔོ་སེར་ཡེ་ཤེས་ཀྱི་གཟི་བརྗིད་འབར་བར་
འོད་དུ་ཞུ་སྟེ། མདུན་དུ་སྨོས་པའི་བྱང་ཆུབ་སེམས་ཟླ་བའི་དཀྱིལ་འཁོར་ལ་་་
གཉིས་སུ་མེད་པར་ཐིམ་པར་གྱུར་པར་བསམ་ཏེ། ས་བོན་དེ་ལས་ལྷ་མོ་དྲི་རྡོ་་
རྗེ་མའི་སྐུ་ཕྱག་རྒྱ་བསྐྱེད་དེ། སྐུ་མདོག་སྔོ་སེར་ཞལ་གཅིག་པ་ཅུང་ཟད་འཛུམ་་
པ་ཐོར་ཚུགས་ཀྱི་དབུ་བརྒྱན་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ།
ཞི་བ་དང་རྒྱས་པའི་ང་རྒྱལ་གྱི་ཚུལ་གྱི་སྐུ་ཕྱག་རྒྱ། ཕྱག་གཉིས་པ་ཕྱག་གཡོན་་་་
དང་པོར་ལྷའི་དྲི་ཐམས་ཅད་ཀྱིས་ཐུགས་ཀར་འཛིན་པ། གཡས་ཀྱི་འཐོར་བའི་
ཚུལ་དུ་མཛད་པ། དེ་ལྟར་མཆོད་པ་ལྷ་མོ་དྲི་རྡོ་རྗེ་མ་བསྐྱེད་མ་ཐག་ཏུ་རིན་པོ་ཆེ་
འབྱུང་ལྡན་བཞུགས་པའི་གཡས་སུ་གདན་ཟླ་བའི་དཀྱིལ་འཁོར་ཆེན་པོ་ལ་སེམས་


རྒྱུད་ཀྱི་རྒྱལ་པོ་ཆེན་་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

དཔའི་དཀྱིལ་མོས་བཞུགས་པར་བསྒོམ་པར་གསུངས་སོ། །དེ་ནས་གཞན་ཡང་་་
བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་་
གྱིས་མདུན་དུ་རྡོ་རྗེ་མཆོད་པའི་ཆོ་གའི་ཚུལ་ཇི་ལྟར་མཛད་པ་དེ་བཞིན་དུ་བྱས་ཏེ།
མཆོད་པ་བྱས་པས་འདོད་ཆགས་ཀྱི་བདེ་བར་གྱུར་པའི་དུས་སུ་གསང་བའི་རྡོ་རྗེའི་
ལམ་ན་རྡོ་རྗེ་ཁུ་བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་ཤེས་རབ་ཀྱི་བྷ་་
གའི་ནམ་མཁའི་དབུས་སུ་འོད་དུ་ཞུ་སྟེ་འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་་་
བྱང་ཆུབ་སེམས་ཤིན་ཏུ་དཀར་བ་དྲི་མ་མེད་པའི་འོད་འཕྲོ་བ་ཟླ་བའི་དཀྱིལ་འཁོར་
བཞིན་དུ་གྱུར་པར་བསམ་ཏེ། དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཧས་བྱིན་
གྱིས་བརླབ་པར་བྱས་ཏེ། ས་བོན་སྔགས་ཀྱི་ཡིག་འབྲུ་ཧ་ནི་སོ་སོར་རྟོགས་པའི་ཡེ་
ཤེས་ཀྱི་གཟི་བརྗིད་འབར་བ་འོད་དུ་ཞུ་སྟེ། མདུན་དུ་སྨོས་པའི་བྱང་ཆུབ་སེམས་
ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་ཏེ། ས་་
བོན་དེ་ལས་ལྷ་མོ་རོ་རྡོ་རྗེ་མའི་སྐུ་ཕྱག་རྒྱ་བསྐྱེད་དེ། སྐུ་མདོག་དམར་མོ་ཅུང་་
ཟད་སེར་བ། ཞལ་ཅིག་པ་ཅུང་ཟད་འཛུམ་པ་ཐོར་ཚུགས་ཀྱིས་དབུ་བརྒྱན་པ།
རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། དབང་དང་འདོད་ཆགས་ཀྱི་ཚུལ་གྱི་
སྐུ་ཕྱག་རྒྱ་ཕྱག་གཉིས་ཀྱིས་ཕྱི་དང་ནང་གི་ཞལ་ཟས་རོ་དྲུག་དང་ལྡན་པས་གང་་
བའི་དུང་ཕོར་ཆེན་པོ་ཐུགས་ཀར་འཛིན་པའོ། །དེ་ལྟར་མཆོད་པའི་ལྷ་མོ་རོ་རྡོ་་
རྗེ་མ་བསྐྱེད་མ་ཐག་ཏུ་སྣང་བ་མཐའ་ཡས་ཀྱི་གཡོན་དུ་གདན་ཟླ་བའི་དཀྱིལ་འཁོར་
ཆེན་པོ་ལ་སེམས་དཔའི་དཀྱིལ་མོས་བཞུགས་པར་བསྒོམ་པར་གསུངས་སོ། །དེ་་
ནས་གཞན་ཡང་བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པ་དང་མདུན་དུ་
སྨོས་པ་གཉིས་སུ་མེད་པའི་ང་རྒྱལ་གྱིས་མདུན་དུ་རྡོ་རྗེ་མཆོད་པའི་ཚུལ་ཇི་ལྟར་་
མཛད་པ་དེ་བཞིན་དུ་བྱས་ཏེ། མཆོད་པ་བྱས་པས་འདོད་ཆགས་ཀྱི་བདེ་བར་་


གྱུར་པའི་དུས་སུ་གསང་བའི་རྡོ་རྗེའི་ལམ་ནས་རྡོ་རྗེའི་ཁུ་བའི་ངོ་བོ་བྱང་ཆུབ་་་
སེམས་འོ་མའི་རྒྱུན་བཞིན་དུ་ཤེས་རབ་ཀྱི་བྷ་གའི་ནམ་མཁའི་དབུས་སུ་འོད་དུ་ཞུ་་་
སྟེ༑ འོད་དུ་ཞུ་མ་ཐག་ཏུ་རྡོ་རྗེ་ཁུ་བའི་ངོ་བོ་བྱང་ཆུབ་སེམས་ཤིན་ཏུ་དཀར་བ་དྲི་
མ་མེད་པ་འོད་འཕྲོ་བ། ཟླ་བའི་དཀྱིལ་འཁོར་བཞིན་དུ་གྱུར་པར་བསམས་ཏེ།
དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཁཾ་གིས་བྱིན་གྱིས་བརླབ་པར་བྱས་ཏེ། ས་
བོན་སྔགས་ཀྱི་ཡི་གེ་འབྲུ་ཁཾ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོའི་ཁ་དོག་ལྗང་ཁུ་
ཅུང་ཟད་དམར་བ་ཡེ་ཤེས་ཀྱི་གཟི་བརྗིད་འབར་བ་འོད་དུ་ཞུ་སྟེ། མདུན་དུ་སྨོས་
པའི་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་་
གྱུར་པར་བསམས་ཏེ། ས་བོན་དེ་ལས་ལྷ་མོ་རེག་རྡོ་རྗེ་མའི་སྐུ་ཕྱག་རྒྱ་བསྐྱེད་དེ།
སྐུ་མདོག་ལྗང་ཁུ་ཅུང་ཟད་དམར་བ། ཞལ་གཅིག་པ་ཅུང་ཟད་འཛུམ་པ་ཐོར་་
ཚུགས་ཀྱི་དབུ་བརྒྱན་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། དགའ་བར་
བརྩོན་པའི་སྐུ་ཕྱག་རྒྱ། ཕྱག་གཉིས་ཀྱིས་ལྷའི་ན་བཟའི་ཁ་དོག་དང་རི་མོ་སྣ་་་་
ཚོགས་དང་ལྡན་པ་མཐའ་གཉིས་ནས་བཟུང་བའོ། །དེ་ལྟར་མཆོད་པའི་ལྷ་མོ་་
རེག་རྡོ་རྗེ་མ་བསྐྱེད་མ་ཐག་ཏུ་དོན་ཡོད་གྲུབ་པའི་གཡོན་ཕྱོགས་སུ་གང་ན་ཟླ་་་
བའི་དཀྱིལ་འཁོར་ཆེན་པོ་ལ་སེམས་དཔའི་དཀྱིལ་མོས་བཞུགས་པར་བསྒོམ་པར་་
གསུངས་སོ། །ཡོན་ཏན་ལྔའི་རྒྱས་ཞེས་པ་ནི་མདུན་དུ་སྨོས་པའི་གཟུགས་རྡོ་རྗེ་ལྷ་
མོ་ལ་སོགས་པ་འདོད་པ་ལྔའི་ངོ་བོ་མཆོད་པའི་ལྷ་མོ་རྣམས་ཀྱི། ཉིད་ཉིད་ཀྱི་་
ཕྱག་རྒྱ་ལས་ཉིད་ཉིད་ཀྱི་ཆ་ལུགས་ལྟ་བུ་སྤྲིན་བཞིན་དུ་སྤྲོ་བར་མཛད་དེ། སྤྲོས་་
མ་ཐག་ཏུ་དེ་དག་སོ་སོའི་མཆོད་པའི་ཡོན་ཏན་གྱིས་སངས་རྒྱས་དཀྱིལ་འཁོར་གང་
བ་དང་། རྒྱས་པར་སྒྲུབ་པ་པོས་བསམ་པར་གསུངས་སོ། །དེ་ནས་མཆོད་པ་
རྣམ་པ་ལྔ་ཞེས་པ་ནི་མདུན་དུ་སྨོས་པའི་མཆོད་པའི་ལྷ་མོ་རྣམས་ཀྱི་སོ་སོའི་མཆོད་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པའི་རྟགས་བཤད་པར་བྱ་སྟེ། མེ་ལོང་ལྟ་བུའི་དགུ་པོ་རྒྱུད་མངས་དང་། དྲི་
ཡིས་གང་བའི་དུང་ཕོར་དང་། རོ་སྣ་ཚོགས་དང་ལྡན་པའི་ཞལ་ཟས་ཀྱི་སྣོད་དུང་
ཕོར་ཆེན་པོ་དང་། ལྷའི་ན་བཟའ་ཏེ། དེ་ལྟར་མཆོད་པའི་རྫས་ལྔའི་དོན་དུ་་
གསུངས་སོ། །བརྒྱན་ཞེས་པ་ནི་མདུན་དུ་སྨོས་པའི་མཆོད་པའི་ལྷ་མོ་གཟུགས་རྡོ་
རྗེ་ལ་སོགས་པ་སྤྲིན་ལྟ་བུ་མ་ལུས་པ་ཐམས་ཅད་ཀྱི་ཕྱག་རྒྱ་གཉིས་སུ་མེ་ལོང་ལ་་་
སོགས་པ་མདུན་དུ་སྨོས་པའི་སོ་སོའི་སྐྱེ་བོ་མཆོད་པའི་རྫས་སུ་བརྟགས་པའི་རྒྱན་་
གྱིས་ངོ་བོས་མཛེས་པའོ། །གཞན་ཡང་དེ་ལྟར་མཛེས་པའི་རྒྱན་ཕུན་སུམ་ཚོགས་
པ་དེ་དག་ཐམས་ཅད་ཀྱིས་སངས་རྒྱས་དཀྱིལ་འཁོར་མཛེས་པར་བརྒྱན་པར་
གསུངས་སོ། །མདོར་ན་དེ་ལྟར་བསྒོམས་ནས་ནི། །གཟུགས་ནི་དབུས་སུ་་་
བསྒོམ་པར་བྱ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། རིམ་པ་་་
བཞིན་དུ་བསྒོམ་པར་བྱ་བའི་མདུན་དུ་སྨོས་པའི་སངས་རྒྱས་དཀྱིལ་འཁོར་འདོད་་
པའི་ཡོན་ཏན་ལྔའི་མཆོད་པ་དང་ལྡན་པ་དེ་སྒྲུབ་པ་པོས་བསྒོམ་པར་བྱ་སྟེ། ཇི་་
ལྟར་བསྒོམ་པར་བྱ་ཞེ་ན། མདུན་དུ་སྨོས་པ་ལྟར་སོ་སོའི་རིགས་ཀྱི་བྱེ་བྲག་གི་ས་
བོན་གྱི་སྔགས་ཀྱི་ཆོ་ག་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་།
གདན་དང་བཞུགས་ཚུལ་དང་ཕྱོགས་དང་ཇི་ལྟར་བཤད་པ་བཞིན་དུ་རིམ་པ་མ་་་་་
ནོར་བར་བསྒོམ་པར་གསུངས་སོ། །གཟུགས་ནི་དབུས་སུ་བསྒོམ་པར་བྱ་ཞེས་པ་
ནི༑ མདུན་དུ་སྨོས་པའི་སངས་རྒྱས་དཀྱིལ་འཁོར་གྱི་གནས་དང་གདན་གྱི་ཚུལ་
བསྟན་པ་སྟེ། ས་བོན་ཡིག་འབྲུ་ཨ་ལས་བདག་པོ་དེ་བཞིན་གཤེགས་པ་རྡོ་རྗེ་མི་་
བསྐྱོད་པ་ལ་སོགས་པ་ཀུན་གྱི་བྱང་ཆུབ་ཀྱི་སེམས་ཟླ་བའི་དཀྱིལ་འཁོར་བསྐྱེད་པར་
བྱ་སྟེ། དེའི་སྟེང་དུ་རྣམ་པར་སྣང་མཛད་ལ་སོགས་པ་སངས་རྒྱས་བཞི་ནི་མདུན་
དུ་སྨོས་པའི་སོ་སོའི་གདན་ལ་བཞུགས་པར་བསྒོམ་པར་གསུངས་སོ། །ད་ནི་སྟོན་


པ་བྱང་ཆུབ་སེམས་རྡོ་རྗེས་སྒྲུབ་པ་པོ་རྣམས་ཀྱིས་བླ་ན་མེད་པའི་འབྲས་བུ་ཐོབ་་་
པར་བྱ་བའི་ཕྱིར་སངས་རྒྱས་ལྔའི་དཀྱིལ་འཁོར་བསྒོམ་པའི་དོན་གསུངས་པའི་འོག་
ཏུ༑ རྒྱུད་ཀྱི་གླེང་གཞི་དང་། འབྱུང་བའི་ཚུལ་གྱི་ཆོ་ག་དང་། སྦྱོར་བ་་
གཉིས་གཅིག་ཏུ་བསྡུ་བ་དང་། ཉིད་ཀྱི་སྐུ་ཕྱག་རྒྱ་བརྗེ་བ་དང་། དེ་བཞིན་་
གཤེགས་པ་རྣམ་པ་ལྔའི་ངོ་བོ་ཡེ་ཤེས་སེམས་དཔའ་དཀྱིལ་འཁོར་གྱི་བདག་པོ་རྒྱུད་
བཀའ་སྩལ་པ་མཐར་ཕྱིན་པའི་སྟོན་པ་དེ་བཞིན་གཤེགས་པ་མི་བསྐྱོད་པའི་ཕྱག་རྒྱ་
ཆེན་པོར་གྱུར་པའི་དོན་བསྟན་པར་བྱ་སྟེ། རྣམ་པར་སྣང་མཛད་ཕྱག་རྒྱ་ཆེ། །
སྐུ་གསུང་ཐུགས་ཀྱི་མཚན་མ་འམ། །སྐུ་གསུང་ཐུགས་ཀྱི་རྡོ་རྗེ་ཡི། །ཕྱག་རྒྱ་་
ཆེན་པོ་བསྒོམ་པར་བྱ་ཞེས་པའི་སྒྲ་བཤད་པར་བྱ་སྟེ། ཇི་ལྟར་ཡིན་ན། རྣམ་
པར་སྣང་མཛད་ཕྱག་རྒྱ་ཆེ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་ངོ་བོ་་་
ཀུན་རྫོབ་ཏུ། ཡེ་ཤེས་དང་གསང་བའི་དཀྱིལ་འཁོར་ཐམས་ཅད་དང་སྔགས་ཀྱི་་
ས་བོན་ཡིག་འབྲུ་རྣམས་དང་། ཡེ་ཤེས་ཀྱི་འོད་ཟེར་དང་། དེ་བཞིན་དུ་མེ་་
སྟག་དང་། འབར་བ་དང་། ཐོད་དང་གསལ་བ་དང་། དེ་བཞིན་དུ་དེ་་
བཞིན་གཤེགས་པ་རྣམས་ལ་སོགས་པ་ལྷ་ཐམས་ཅད་ཀྱི་སྐུ་ཕྱག་རྒྱའི་ངོ་བོ། དོན་
དམ་པར་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་ངོ་བོ་མདུན་དུ་སྨོས་པའི་་
ནང་དང་ཡེ་ཤེས་དང་གསང་བའི་ཁ་དོག་གི་བྱེ་བྲག་དཀར་ནག་ལ་སོགས་པ་ཐམས་
ཅད་ལ་རྣམ་པར་སྣང་མཛད་ཕྱག་རྒྱའི་དོན་དུ་གསུངས་སོ། །སྐུ་གསུང་ཐུགས་ཀྱི་
མཚན་མ་ཞེས་པ་ནི་མདུན་དུ་སྨོས་པའི་རྣམ་པར་སྣང་མཛད་ཕྱག་རྒྱ་ཆེན་པོའི་དོན་
བསྟན་པ་དེ་ནི་སྐུ་གསུང་ཐུགས་མི་བྱེད་པ་གཉིས་སུ་མེད་པར་གཅིག་པ་ལ་མཚན་
མའི་དོན་དུ་གསུངས་སོ། །སྐུ་གསུང་ཐུགས་ནི་རྡོ་རྗེ་ཞེས་པ་ནི། བདག་པོ་དེ་
བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་གསུང་ཐུགས་རྡོ་རྗེ་གསུམ་ནི་གཉིས་སུ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

མེད་པ་མི་ཕྱེད་པའི་ངོ་བོར་གསུངས་སོ། །ཕྱག་རྒྱ་ཆེན་པོ་བསྒོམ་པར་བྱ་ཞེས་པ་
ནི༑ མདུན་དུ་སྨོས་པའི་རྣམ་པར་སྣང་མཛད་ཕྱག་རྒྱ་ཆེན་པོ་སྐུ་གསུང་ཐུགས་་
གསུམ་གཉིས་སུ་མེད་པ་མི་ཕྱེད་པར་ལྡན་པ་དེ་ཀུན་རྫོབ་དུ་སྐུ་གསུང་ཐུགས་གསུམ་
རྡོ་རྗེའི་བདག་པོ་དེ་བཞིན་གཤེགས་པ་མི་བསྐྱོད་པའི་སྐུ་ཕྱག་རྒྱ་བསྒོམ་པར་་་་
གསུངས་སོ། །གཉིས་སུ་སྦྱོར་བ་གཅིག་ཏུ་བསྡུས། །མི་བསྐྱོད་པ་ཡི་རྒྱ་མཆོག་་
དང་། །རིན་ཆེན་ཏོག་གི་རྒྱ་ཆེན་དང་། །ཚེ་དཔག་མེད་པའི་འོད་བྱེད་དང་།
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། གཅིག་ཏུ་བསྡུས་པ་ནི་་
མདུན་དུ་སྨོས་པའི་ལེའུ་དང་པོ་ལས། དང་པོ་ཆོས་ཀྱི་སྐུའི་གནས་ནས་སེམས་
ཅན་གྱི་དོན་བྱ་བའི་ཕྱིར། ཐུགས་རྗེ་ཆེན་པོ་བསྐྱེད་དེ། ཡེ་ཤེས་སེམས་དཔའ་
སྤྲུལ་པའི་སྐུའི་ངོ་བོ་ཕྱུང་སྟེ། ཕྱུང་མ་ཐག་ཏུ་ཡེ་ཤེས་ཀྱི་ཆོ་འཕྲུལ་སངས་རྒྱས་
བྱང་ཆུབ་སེམས་དཔའ་བརྗོད་དུ་ཡོད་པ་དང་བརྗོད་དུ་མེད་པ་སྤྲོ་བ་དང་བསྡུ་བས་
སེམས་ཅན་བྱིན་གྱིས་བརླབས་པའི་ཐུགས་རྗེ་འཕྲིན་ལས་མཛད་པ་དང་། དེའི་་
འོག་ཏུ་དེ་བཞིན་གཤེགས་པ་ཐམས་ཅད་ཀྱི་བཙུན་མོ་ལོ་ཙ་ན་ལ་སོགས་པ་བཞི་་་
གཉིས་སུ་མེད་པར་གཅིག་པའི་ངོ་བོའི་སྐུ་ཕྱག་རྒྱ་རྡོ་རྗེ་རིགས་ཀྱི་དགའ་མ་ཤེས་་་་
རབ་ཡེ་ཤེས་ཀྱི་ལྷ་མོ་མཱ་མ་ཀཱི་རྣམ་པར་རྟོག་པ་དང་ཉོན་མོངས་པའི་དྲི་མ་དང་བྲལ་
བ་ཡོན་ཏན་གྱི་ནམ་མཁའ་བཞིན་དུ་དྲི་མ་མེད་པ་དམ་ཚིག་ཆེན་པོའི་དཀྱིལ་འཁོར་
དུ་མིང་བཏགས་པ་སྟེ། ཐུགས་རྗེ་ཆེན་པོའི་འདོད་ཆགས་ཀྱིས་བྱིན་གྱིས་བརླབ་་
པར་མཛད་དེ། བྱིན་གྱིས་བརླབས་མ་ཐག་ཏུ་ཐབས་དང་ཤེས་རབ་ཀྱི་རོལ་པ་་
མཛད་པ་དེ་མདོར་བསྡུས་པ་རོལ་པ་མཛད་ནས། གསང་བ་དང་ཡེ་ཤེས་གཉིས་
སུ་མེད་པའི་ས་བོན་ལས་བྱང་ཆུབ་སེམས་རྡོ་རྗེ་བསྐྱེད་དེ། བསྐྱེད་མ་ཐག་ཏུ་་་
བསྐྱེད་མཁན་བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པ་ལ་སོགས་པ། དེ་


བཞིན་གཤེགས་པ་རྣམ་པ་ལྔ་སྟོན་པ་བྱང་ཆུབ་སེམས་རྡོ་རྗེའི་ཐུགས་ཀར་འདུས་ཏེ་
གཉིས་སུ་མེད་པར་ཡི་གེ་ཧཱུཾ་ཡེ་ཤེས་རྣམ་པ་ལྔའི་ངོ་བོ་ཡེ་ཤེས་སེམས་དཔའ་ཁ་དོག་
རྣམ་པ་ལྔ་དང་ལྡན་པ་མེ་མར་བཞིན་དུ་འབར་བ་མི་གཡོ་བ་འབྱུང་གནས་སུ་་་
འགྱུར་ཏེ། དེ་ལྟར་མདོར་བསྡུས་པའི་དོན་དུ་གསུངས་སོ། །དེ་ནས་གཉིས་སུ་
སྦྱོར་བ་ཞེས་པ་ནི་མདུན་དུ་སྨོས་པའི་ཚུལ་དུ་ལེའུ་དང་པོ་ལས། དང་པོ་ཆོས་ཀྱི་
སྐུའི་གནས་ནས་སྤྲུལ་པའི་སྐུ་ཕྱག་རྒྱའི་ངོ་བོ་ཡེ་ཤེས་སེམས་དཔའ། བདག་པོ་དེ་
བཞིན་གཤེགས་པ་རྡོ་རྗེ་མི་བསྐྱོད་པ་ཕྱུང་སྟེ། དེའི་འོག་ཏུ་སེམས་ཅན་ཐམས་་
ཅད་ཀྱི་དོན་དུ་ཐུགས་རྗེ་ཆེན་པོའི་ཐུགས་བསྐྱེད་དེ། བདག་པོ་དེ་བཞིན་་་་
གཤེགས་པ་རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔ། བྱང་
ཆུབ་སེམས་རྡོ་རྗེའི་གསང་བའི་ཐུགས་ཀའི་གནས་སུ་མ་ཞུགས་ཡེ་ཤེས་སེམས་་་
དཔའི་ཡི་གེ་ཧཱུཾ་དུ་མ་གྱུར་པ་མདུན་དུ་ཡེ་ཤེས་ཀྱི་ཆོ་འཕྲུལ་གྱི་བགྱིངས་པ་འཕྲིན་་
ལས་ཇི་སྙེད་མཛད་པར་བསྟན་པ་དེ་སྦྱོར་བ་གཅིག་ཏུ་གསུངས་སོ། །དེ་གཉིས་སུ་
སྦྱོར་བའི་དོན་བསྟན་པར་བྱ་སྟེ། མདུན་དུ་སྨོས་པ་བདག་པོ་དེ་བཞིན་གཤེགས་
པ་རྡོ་རྗེ་མི་བསྐྱོད་པ་སེམས་ཅན་ཐམས་ཅད་ཀྱི་དོན་དུ། དང་པོ་སྟོན་པ་བྱང་་
ཆུབ་སེམས་རྡོ་རྗེ་རྒྱུད་བཀའ་སྩལ་པའི་ཕྱིར་བསྐྱེད་པར་མཛད་དེ་སྐྱེད་མ་ཐག་ཏུ་་
དེས་ཐུགས་རྗེ་ཆེན་པོའི་ཐུགས་བསྐྱེད་ཏེ། ཡེ་ཤེས་ཀྱི་ཆོ་འཕྲུལ་གྱིས་བསྒྱིངས་་་
པས་སེམས་ཅན་ཐམས་ཅད་བྱིན་གྱིས་རླབས་པ་ལ་སོགས་པ་དང་། སྒྲུབ་པ་པོ་་
རྣམས་དངོས་གྲུབ་ཐོབ་པར་བྱ་བའི་ཕྱིར་ལེའུ་གསུམ་པའི་སངས་རྒྱས་དཀྱིལ་འཁོར་
བསྒོམ་པའི་དོན་བཤད་པར་རྫོགས་པ་ཡན་ཆད་ཀྱི་སྐབས་ཏེ། དེ་ལྟར་མདོར་་་
བསྡུས་པ་སྦྱོར་བ་གཉིས་པའི་དོན་དུ་གསུངས་སོ། །གཞན་ཡང་བསྡུས་པའི་དོན་
བཤད་པར་བྱ་སྟེ། མདུན་དུ་སྨོས་པའི་སྟོན་པ་བྱང་ཆུབ་སེམས་རྡོ་རྗེས་ལེའུ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

གསུམ་པ་འདིའི་སངས་རྒྱས་དཀྱིལ་འཁོར་བསྒོམ་པའི་དོན་བཤད་མ་ཐག་ཏུ་ཉིད་་
ཀྱི་གསང་བའི་ཐུགས་ཀ་ན་གནས་པ་གང་དུ་སྨོས་པའི་བསྡུས་པའི་ངོ་བོ་ཡེ་ཤེས་་་་
སེམས་དཔའི་ཡེ་ཤེས་རྣམ་པ་ལྔའི་བདག་ཉིད་ས་བོན་སྔགས་ཀྱི་ཡི་གེ་ཧཱུཾ་དེ་ཉིད་་
ས་བོན་ལས་མདུན་དུ་སྨོས་པའི་ཚུལ་མི་བསྐྱོད་པའི་སྐུ་ཕྱག་རྒྱ་ཆེན་པོར་གྱུར་ཏེ།
གྱུར་མ་ཐག་ཏུ་སྟོན་པ་བྱང་ཆུབ་སེམས་རྡོ་རྗེ་ཉིད་ཀྱི་སྐུ་ཕྱག་རྒྱ། བདག་པོ་དེ་
བཞིན་གཤེགས་པ་རྡོ་རྗེ་མི་བསྐྱོད་པ་གསང་བའི་ཐུགས་ཀའི་གནས་སུ་ཞུགས་ཏེ།
སྔགས་ཀྱི་ས་བོན་ལ་སོགས་པ་ཡི་གེ་ཧཱུཾ་ཡེ་ཤེས་རྣམ་པ་ལྔའི་བདག་ཉིད་ཁ་དོག་རྣམ་
པ་ལྔ་དང་ལྡན་པ། ཡེ་ཤེས་སེམས་དཔའི་མེ་མར་བཞིན་དུ་འབར་མི་གཡོ་བར་་་
གྱུར་ཏེ། དེ་ལྟར་བསྡུས་པའི་དོན་དུ་གསུངས་སོ།། །།
གཞན་ཡང་རྡོ་རྗེ་སློབ་དཔོན་ཆེན་པོ་ཞབས་དཀར་པོའི་བསྡུས་པའི་དོན་་
བྱེ་བྲག་དྲུག་ཏུ་བཤད་པའི་སྒྲ་འདིར་དྲངས་ནས་བསྟན་པ། དྲུག་གང་ཞེ་ན།
འབྱུང་བའི་སྔགས་ཀྱི་ས་བོན་དང་། རིགས་དང་། ཡེ་ཤེས་དང་། ཤེས་རབ་
དང་། ཡེ་ཤེས་ཀྱི་ཆོ་འཕྲུལ་གྱིས་བསྒྱིངས་པའི་སྤྲོ་བསྡུའི་གནས་ཀྱི་སྙིང་པོ་དང་།
དོན་དམ་པར་གཉིས་སུ་མེད་པའི་ངོ་བོར་ཞུགས་པ་བདེ་བ་ཆེན་པོའི་གནས་སོ། །
དེའི་དོན་གསལ་བར་བཤད་པར་བྱ་སྟེ། འབྱུང་བའི་སྔགས་ཀྱི་ས་བོན་ནི་དང་་
པོ་ཆོས་ཀྱི་སྐུའི་གནས་ནས་བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་་་་
འབྱུང་བའི་དུས་སུ་ས་བོན་སྔགས་ཀྱི་ཡིག་འབྲུ་ཧཱུཾ་ལས་སྐུ་ཕྱག་རྒྱར་གྱུར་པ་དང་།
གཞན་ཡང་བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པས་སངས་རྒྱས་སྤྱན་ལ་
སོགས་པ་ལྷ་མོ་བཞི་གཉིས་སུ་མེད་པའི་ངོ་བོ། དེ་བཞིན་གཤེགས་པ་ཐམས་ཅད་
ཀྱི་དམ་ཚིག་ཆེན་པོའི་དཀྱིལ་འཁོར་དུ་མིང་བཏགས་པའི་ཤེས་རབ་དང་། རྡོ་རྗེ་
རིགས་ཀྱི་དགའ་མ་ཡེ་ཤེས་ཀྱི་ལྷ་མོ་མཱ་མ་ཀཱི་བྱིན་གྱིས་བརླབས་ནས། ཐབས་དང་


ཤེས་རབ་ཀྱི་རོལ་པ་མཛད་ནས། བདེ་བར་གྱུར་པའི་དུས་སུ་རྡོ་རྗེ་ཁུ་བའི་ངོ་བོ་
བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུ་མཱ་མ་ཀཱིའི་བྷ་གའི་དབུས་སུ་ས་བོན་་་་
སྔགས་ཀྱི་ཡིག་འབྲུ་ཧཱུཾ་དང་གཉིས་སུ་མེད་པ་ལས་སྟོན་པ་བྱང་ཆུབ་སེམས་རྡོ་རྗེའི་་
སྐུ་ཕྱག་རྒྱ་བསྐྱེད་པས་དེ་ལྟར་བསྟན་པ་གཉིས་ཀྱི་སྐུ་ཕྱག་རྒྱ་སྔགས་ཀྱི་ས་བོན་་་
གཅིག་ལས་བྱུང་བ་བསྡུས་པའི་དོན་དུ་གསུངས་སོ། །བྱེ་བྲག་དང་པོའོ། །
རིགས་ནི་སྟོན་པ་གཉིས་རྡོ་རྗེའི་རིགས་སུ་གཅིག་པ་བསྡུས་པའི་དོན་དུ་གསུངས་ཏེ།
བྱེ་བྲག་གཉིས་སོ། །ཡེ་ཤེས་ནི་སྟོན་པ་བྱང་ཆུབ་སེམས་ལྟ་བུའི་ཡེ་ཤེས་སུ་གཅིག་
པའི་བསྡུས་པའི་དོན་དུ་གསུངས་ཏེ་བྱེ་བྲག་གསུམ་མོ། །ཤེས་རབ་ནི་སྟོན་པ་་་་་
གཉིས་ཀའི་རྡོ་རྗེ་རིགས་ཀྱི་དགའ་མ་ཡེ་ཤེས་ཀྱི་ལྷ་མོ་མཱ་མ་ཀཱི་གཅིག་ཏུ་བསྡུས་པའི་
དོན་ཏུ་གསུངས་ཏེ་བྱེ་བྲག་བཞིའོ། །ཡེ་ཤེས་ཀྱི་ཆོ་འཕྲུལ་གྱི་བསྒྱིངས་པའི་སྤྲོ་
བསྡུའི་གནས་ཀྱི་སྙིང་པོ་ནི་སྟོན་པ་གཉིས་སོ་སོར་གྱུར་པའི་ཚུལ་གྱི་ཉིད་ཀྱི་གསང་་
བའི་ཐུགས་ཀའི་ཡེ་ཤེས་སེམས་དཔའ་ནི་ཡེ་ཤེས་ལྔའི་ཆོ་འཕྲུལ་གྱི་བསྒྱིངས་པའི་སྤྲོ་
བསྡུའི་བྱེ་བྲག་སྣ་ཚོགས་ཀྱི་གནས་ཀྱི་སྙིང་པོ་ཡེ་ཤེས་སེམས་དཔའ་གཅིག་ཏུ་བསྡུས་
པའི་དོན་དུ་གསུངས་ཏེ་བྱེ་བྲག་ལྔའོ། །དོན་དམ་པར་གཉིས་སུ་མེད་པའི་ངོ་བོར་
བཞུགས་པའི་བདེ་བ་ཆེན་པོའི་གནས་སུ་གནས་པ་ནི་སྟོན་པ་གཉིས་རྒྱུད་བཀའ་་་་
སྩལ་པ་རྫོགས་པའི་འོག་ཏུ་གཉིས་སུ་མེད་པའི་ངོ་བོ་སྐུ་ཕྱག་རྒྱ། མདུན་དུ་སྨོས་་
པའི་འབྱུང་བའི་གནས་ཆོས་ཀྱི་སྐུ་ལ་གཉིས་སུ་མེད་པ་ཞུགས་པ་བདེ་བ་ཆེན་པོའི་
དོན་དམ་པའི་གནས་སུ་གནས་པར་མཛད་པ་སྟེ། བྱེ་བྲག་དྲུག་གོ། །དེ་ལྟར་་
བྱེ་བྲག་དྲུག་གིས་གཅིག་ཏུ་བསྡུས་ཞེས་པའི་དོན་བསྟན་ཏོ། །མི་བསྐྱོད་པའི་རྒྱ་་་
མཆོག་དང་ཞེས་པ་ནི། དེ་བཞིན་གཤེགས་པ་ཐམས་ཅད་དང་། གཞན་ཡང་
ཡེ་ཤེས་དང་། གསང་བའི་ལྷ་ཐམས་ཅད་བསྐྱེད་པར་མཛད་པའི་ཡབ་དང་འདྲ་


རྒྱུད་ཀྱི་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ لدمام
ཐུགས་ཀྱི་དཀྱིལ་འཁོར་གྱི་བདག་པོ། རྒྱུད་བཀའ་སྩལ་པའི་སྟོན་པ།
སེམས་ཅན་ཉོན་མོངས་པའི་རྒྱ་མཚོར་ལྷུང་བ་ཐམས་ཅད་སྒྲུབ་པ་པོའི་རྒྱུད་ལ་
དངོས་གྲུབ་གསོལ་བའི་ཐབས་ཀྱིས་སྒྲོལ་བར་མཛད་པས་དེའི་ཕྱིར། མི་བསྐྱོད་
པའི་རྒྱ་མཆོག་དང་ཞེས་གསུངས་སོ། །རིན་ཆེན་ཏོག་གི་རྒྱ་ཆེན་ཞེས་པ་ནི་སྟོན་་
པ་དེ་བཞིན་གཤེགས་པ་ཐུགས་རྗེ་ཆེན་པོའི་ཐུགས་བསྐྱེད་དེ། སེམས་ཅན་ཐམས་
ཅད་ཀྱི་རེ་བ་སྣ་ཚོགས་སྐྱེ་བ་དེ་ཐམས་ཅད་ཀྱི་སྣ་ཚོགས་ཀྱི་བྱེ་བྲག་གིས་སྟོངས་པ་་་
དང་། འདུ་བར་མཛད་པའི་ཡོན་ཏན་ཕུན་སུམ་ཚོགས་པའི་མཉམ་པ་ཉིད་ཀྱི་ཡེ་
ཤེས་ཀྱི་ངོ་བོའི་ཕྱག་རྒྱ་ཆེན་པོར་མཚན་བཏགས་པ་སྟོན་པ་དེ་བཞིན་གཤེགས་པ་རྡོ་
རྗེ་མི་བསྐྱོད་པ་སྐུ་གསུང་ཐུགས་གསུམ་ལ་དབྱེར་མེད་པར་ལྡན་པར་གསུངས་སོ། །
ཚེ་དཔག་མེད་པའི་འོད་བྱེད་དང་ཞེས་པ་ནི། སྟོན་པ་དེ་བཞིན་གཤེགས་པ་རྡོ་རྗེ་
མི་བསྐྱོད་པའི་སྐུ་ཕྱག་རྒྱ་ལས་ཡེ་ཤེས་ཀྱི་འོད་ཟེར་གྱི་ཕྲེང་བའི་གཟི་བརྗིད་ཀྱི་ཕུང་
པོ་འབར་དེའི་འོད་འཕྲོ་བ་དེ་ནི། འོད་བྱེད་པ་སོ་སོར་རྟོགས་པའི་ཡེ་ཤེས་ཀྱི་་
ངོ་བོ་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་དབྱེར་མེད་་་་
པར་ལྡན་པར་གསུངས་སོ། །དོན་ཡོད་གྲུབ་པའི་ཕྱག་རྒྱ་ཆེ། །སངས་རྒྱས་་་
དཀྱིལ་འཁོར་བསྒོམ་པར་བྱ། །ཞེས་བྱ་བའི་སྒྲ་བཤད་པར་བྱ་སྟེ། དོན་ཡོད་་་་
གྲུབ་པའི་ཕྱག་རྒྱ་ཆེན་པོ་ནི་ཕྱི་ནང་གསང་བའི་ལས་ཐམས་ཅད་གྲུབ་པར་མཛད་པ་
བྱ་བ་ནན་ཏན་གྱི་ཡེ་ཤེས་ཀྱི་ངོ་བོའི་ཕྱག་རྒྱ་ཆེན་པོའི་མཚན་བཏགས་པའོ། །
སངས་རྒྱས་དཀྱིལ་འཁོར་བསྒོམ་པར་བྱ་ཞེས་པ་ནི་མདུན་དུ་སྨོས་པའི་སངས་རྒྱས་
ལྔ་རྣམས་གཉིས་སུ་མེད་པ། སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་
ཕྱག་རྒྱ་འབྱུང་བ་ཆོ་གའི་ཚུལ་དང་སྐུ་མདོག་དང་ཕྱག་མཚན་དང་རྒྱན་རྣམས།
ཤེས་རབ་མས་འཁྱུད་པར་མཛད་པ་དང་། གཞན་ཡང་ཡེ་ཤེས་ཀྱི་ཆོ་འཕྲུལ་སྣ་


ཚོགས་ཀྱི་བྱེ་བྲག་གི་སྤྲོ་བསྡུ་མཛད་པ་དང་། དེ་ལྟར་འཕྲིན་ལས་ཕུན་སུམ་ཚོགས་
པ་ཐམས་ཅད་གྲུབ་པར་བྱེད་པའི་ངོ་བོ་སྟོན་པ། དེ་བཞིན་གཤེགས་པ་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་སངས་རྒྱས་ཀྱི་དཀྱིལ་འཁོར་ཞེས་མཚན་བཏགས་པ་སྒྲུབ་པ་
པོས་བསྒོམ་པར་བྱ་སྟེ། དེ་ལྟར་དོན་ཡོད་གྲུབ་པའི་ཕྱག་རྒྱ། སངས་རྒྱས་་་
དཀྱིལ་འཁོར་བསྒོམ་པར་བྱ་ཞེས་པའི་དོན་དུ་གསུངས་སོ། །དེ་ནི་སྟོན་པ་མི་་
བསྐྱོད་པ་རྡོ་རྗེ་དེ་བཞིན་གཤེགས་པ་སངས་རྒྱས་ཐམས་ཅད་ཀྱི་བདག་ཉིད་སྦྱོར་བ་
གཉིས་གཅིག་ཏུ་འདུས་པར་བྱ་བའི་ངོ་བོ་དེ་དེའི་སྐུ་ཕྱག་རྒྱའི་ཆ་ལུགས་ཕུན་སུམ་་
ཚོགས་པ་བསྟན་པར་བྱ་སྟེ། སྐུ་གསུང་ཐུགས་ནི་རྡོ་རྗེ་ཅན། །ཨིནྡྲ་ནཱི་ལའི་ཁ་
དོག་འདྲ། །རབ་འབར་ཕྱག་ན་རྡོ་རྗེ་བསྣམས། །རྣམ་པར་གཙིགས་པ་་་
འཇིགས་འཇིགས་བལྟ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན་ནི།
སྐུ་གསུང་ཐུགས་ནི་རྡོ་རྗེ་ཅན་ནི་མདུན་དུ་སྨོས་པའི་རྣམ་པར་སྣང་མཛད་ལ་སོགས་
པ་དེ་བཞིན་གཤེགས་པ་ཐམས་ཅད་ནི་དོན་དམ་པར་སྐུ་གསུང་ཐུགས་གསུམ་ནི་་
གཉིས་སུ་མེད་པར་ལྡན་པའི་ངོ་བོ་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་་་་
པའི་སྐུ་ཕྱག་རྒྱར་གསུངས་སོ། །ཨིནྡྲ་ནཱི་ལའི་ཁ་དོག་འདྲ་ཞེས་པ་ནི་རིན་པོ་ཆེ་ནཱི་
ལའི་ཁ་དོག་འདྲ་བར་གསུངས་སོ། །རབ་འབར་ཞེས་པ་ནི་སྟོན་པ་དེ་བཞིན་་་
གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱའི་ཡན་ལག་དང་ཉིང་ལག་ཐམས་ཅད་་
ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོར་རབ་ཏུ་འབར་བར་གསུངས་སོ། །ཕྱག་ན་
རྡོ་རྗེ་བསྣམས་ཞེས་པ་ནི་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་ཕྱག་་་
གཡས་དང་པོ་ན་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྡོ་རྗེ་རྩེ་ལྔ་བསྣམས་པས་མ་རུངས་
པ་གནོད་པ་བྱེད་པ་ཐམས་ཅད་འཇོམས་པར་མཛད་པ་གསུངས་སོ། །གཞན་་
ཡང་ཞལ་དང་ཕྱག་དང་ཕྱག་མཚན་དང་། རྒྱན་རྣམས་དང་། ཉིད་ཀྱི་རིགས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ཀྱི་ལྷ་མོ་འཁྱུད་པའི་ཚུལ་དང་ལྡན་པའི་སྐུ་ཆ་ལུགས་ཕུན་སུམ་ཚོགས་པ་ཐམས་ཅད་
ཀྱི་མདུན་དུ་སངས་རྒྱས་དཀྱིལ་འཁོར་བསྒོམ་པའི་སྐབས་སུ་བསྟན་པ་བཞིན་དུ་་
འདིར་སྦྱར་རོ། །དེ་ནས་རྣམ་པར་གཙིགས་པ་འཇིགས་འཇིགས་བལྟ་ཞེས་པ་ནི།
མདུན་དུ་སྨོས་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་ལས་་་
འབར་བ་ཆེན་པོའི་ཚོགས་རྣམས་ཀྱིས་འབར་ཏེ་མི་སྡུག་པའི་གཟུགས་སོ། །
གཞན་ཡང་མཆེ་བ་རྣོ་བ་གཙིགས་པ་བསྐྱོད་པ་ཞལ་རྣམས་འགྱུར་བ་འཇིགས་པ་་་་
ཆེན་པོས་བཀོད་པ་བྱེད་པ་མ་རུངས་པ་ཐམས་ཅད་གཞོམ་པའི་ཕྱིར། འཇིགས་་
པའི་ཆ་ལུགས་བསྟན་པའོ། །ད་ནི་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་་
པས་མདུན་དུ་སྨོས་པའི་ཉིད་ཀྱི་སྐུ་ཕྱག་རྒྱར་གྱུར་མ་ཐག་ཏུ་ཐུགས་རྗེ་ཆེན་པོའི་་་་་
ཐུགས་བསྐྱེད་དེ། འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་མ་
ལུས་པ་ཐམས་ཅད་བྱིན་གྱིས་བརླབ་པ་བསྟན་པར་བྱ་སྟེ། ཤེལ་དང་ཟླ་བའི་འོད་
འདྲ་བ། །ཐོར་ཚུགས་ཅོད་པན་གྱིས་བརྒྱན་པ། །རབ་འབར་ཕྱག་ན་འཁོར་ལོ་
བསྣམས༑ །སྣ་ཚོགས་རྒྱན་གྱིས་མཛེས་པར་བརྒྱན། །ཞེས་བྱ་བའི་སྒྲ་བཤད་་
པར་བྱ་སྟེ། ཇི་ལྟར་ཡིན་ན། མདུན་དུ་ཇི་ལྟར་སྟོན་པ་བྱང་ཆུབ་སེམས་རྡོ་་
རྗེས་སངས་རྒྱས་དཀྱིལ་འཁོར་བསྐྱེད་པའི་ཆོ་གའི་ཚུལ་དེ་བཞིན་དུ་སྟོན་པ་དེ་་
བཞིན་གཤེགས་པ་རྡོ་རྗེ་མི་བསྐྱོད་པ་ནང་དང་གསང་བའི་ཚུལ་དུ་འདིར་སྦྱར་ཏེ།
དང་པོ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་་་་
སྔགས་ཀྱི་ཡིག་འབྲུ་ཨོཾ་བསམས་ཏེ། དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་
དོག་ཤེལ་རིན་པོ་ཆེ་འམ་ཟླ་བ་ལྟ་བུར་གཟི་བརྗིད་འབར་བར་གྱུར་པར་བསམ་མོ། །
དེའི་འོག་ཏུ་ས་བོན་སྔགས་ཀྱི་ཡིག་འབྲུ་ཨོཾ་འོད་དུ་ཞུ་སྟེ་ཡེ་ཤེས་ཀྱི་ཁུ་བ་ངོ་བོར་་་་་
གྱུར་པའི་མདུན་དུ་ས་བོན་དེ་ལས་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་


ཕྱག་རྒྱ་བསྐྱེད་དེ། དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་བསྟན་པར་བྱ་
སྟེ༑ སྐུ་མདོག་ཤེལ་དང་ཟླ་བ་ལྟ་བུའོ། །ཐོར་ཚུགས་ཅོད་པན་གྱིས་བརྒྱན་་་་
ཞེས་པ་ནི། དབུ་སྐྲའི་ཚོགས་ཀྱིས་དབུ་བརྒྱན་གྱི་ཚུལ་དུ་སྤྱི་བོ་བརྒྱན་པས་མཛེས་
པའོ༑ །རབ་འབར་ཞེས་པ་ནི་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་
ཕྱག་རྒྱའི་ཡན་ལག་དང་ཉིང་ལག་མ་ལུས་པ་ཐམས་ཅད་ལས། ཆོས་ཀྱི་དབྱིངས་་
ཀྱི་ཡེ་ཤེས་ཀྱི་ངོ་བོ་རབ་ཏུ་འབར་བར་གསུངས་སོ། །ཕྱག་ན་བསྣམས་ཞེས་པ་་
ནི༑ དེ་བཞིན་གཤེགས་པ་རྣམ་པར་སྣང་མཛད་ཀྱི་ཕྱག་གཡས་དང་པོ་ན་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་ངོ་བོ་འཁོར་ལོ་རྩིབས་བརྒྱད་བསྣམས་པས་མ་རུངས་པ་་་
གནོད་པ་བྱེད་པ་ཐམས་ཅད་གཅོད་པར་བྱེད་པའི་མཚོན་དུ་གསུངས་སོ། །
གཞན་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་རིགས་ཀྱི་
ལྷ་མོ་འཁྱུད་པའི་ཚུལ་དང་ལྡན་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་
ཐམས་ཅད་ནི་མདུན་དུ་སངས་རྒྱས་དཀྱིལ་འཁོར་བསྒོམ་པའི་སྐབས་སུ་བསྟན་པ་
དེ་བཞིན་འདིར་སྦྱར་རོ། །སྣ་ཚོགས་རྒྱན་གྱིས་མཛེས་པར་བརྒྱན་ཞེས་པ་ནི་་་
མདུན་དུ་བཤད་པ་དེ་བཞིན་དུ་འདིར་སྦྱར་རོ། །དོན་གཞན་གྱི་བྱེ་བྲག་གིས་ཀྱང་
བཤད་པར་བྱ་སྟེ། ཅི་ལྟར་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་
རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་དེ་ལྟ་བུ་ཉིད་ཀྱི་གསང་བའི་ཐུགས་་
ཀ་ཡེ་ཤེས་སེམས་དཔའི་གནས་ནས་ཉིད་ཀྱི་ས་བོན་གྱི་སྔགས་ཀྱི་ཡིག་འབྲུ་ལས་སྐུ་
ཕྱག་རྒྱ་ལྟ་བུ་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་མཛད་པར་གསུངས་སོ། །
འཛམ་བུ་ན་དེའི་འོད་དང་འདྲ། །སངས་རྒྱས་སྤྲིན་གྱིས་རབ་ཏུ་འཁྲུག །རྡོ་རྗེ་
ཆེན་པོ་རྩེ་དགུ་པ། །དེ་ཡི་ཕྱག་ན་བསྣམས་པར་བསྒོམ། །ཞེས་བྱ་བ་དེའི་སྒྲ་་་
བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པ་བཞིན་དུ་ཉིད་ཀྱི་གསང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བའི་ཐུགས་ཀ་ཡེ་ཤེས་སེམས་དཔའི་གནས་སུ་ས་བོན་སྔགས་ཀྱི་ཡིག་འབྲུ་ཧཱུཾ་བསམ་
ཏེ༑ དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་ནག་པོ་ཉི་མ་བཞིན་དུ་གཟི་་
བརྗིད་འབར་བར་བསམ་ཏེ། དེའི་འོག་ཏུ་ས་བོན་སྔགས་ཀྱི་ཡིག་འབྲུ་ཧཱུཾ་འོད་དུ་
ཞུ་སྟེ་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་ལས་ཞེ་སྡང་གི་རྡོ་རྗེ་ཁྲོ་བོ་ཐམས་་
ཅད་བསྐྱེད་པར་མཛད་པ་བདག་པོ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་དང་། ཡེ་་
ཤེས་དང་། དབྱེར་མེད་པ། དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པར་
བསྟན་པར་བྱ་སྟེ། སྐུ་མདོག་སྤྲིན་ནག་པོ་ལྟ་བུ་དེའི་སྐུ་ཕྱག་རྒྱའི་ཡན་ལག་དང་
ཉིང་ལག་ཐམས་ཅད་མེ་ལོང་ལྟ་བུ་ཡེ་ཤེས་ཀྱི་ངོ་བོ་འོད་འབར་བ་ཆེན་པོར་གྱུར་་
པའི་འོད་ཀྱི་ཁ་དོག་འཛམ་བུ་ནཱ་ད་ལྟ་བུར་གསུངས་སོ། །སངས་རྒྱས་སྤྲིན་གྱིས་་
རབ་ཏུ་འཁྲུགས་ཞེས་པ་ནི། ཞེ་སྡང་རྡོ་རྗེས་ཉིད་ཀྱི་གསང་བའི་ཐུགས་ཀ་ཡེ་་
ཤེས་སེམས་དཔའི་གནས་ནས་ཉིད་ཀྱི་ས་བོན་གསང་སྔགས་ཀྱི་ཡིག་འབྲུ་ལས།
སངས་རྒྱས་རྡོ་རྗེ་མི་བསྐྱོད་པའི་ཆ་ལུགས་ཕུན་སུམ་ཚོགས་པ་དང་ལྡན་པ་སྤྲིན་་་
བཞིན་དུ་འཁྲུགས་པས་ཕྱོགས་ཐམས་ཅད་ཀྱི་འཇིག་རྟེན་གྱི་ཁམས་ཐམས་ཅད་དུ་
སྤྲོ་བས་སོ་སོར་མྱུར་བར་ཁྱབ་པར་གསུངས་སོ། །རྡོ་རྗེ་ཆེན་པོ་རྩེ་དགུ་པ་ཞེས་པ་
ནི་ཁྲོ་བོའི་རྡོ་རྗེ་དེ་ནི་རིན་པོ་ཆེ་འཛམ་བུ་ནཱ་དའི་ཁ་དོག་ལྟ་བུའི་མེ་དཔུང་རབ་ཏུ་
འབར་བར་གསུངས་སོ། །ཕྱག་ན་བསྣམས་པར་བསྒོམ་ཞེས་པ་ནི་མདུན་དུ་སྨོས་
པའི་ཁྲོ་བོའི་རྡོ་རྗེ་ཆེན་པོ་རྩེ་དགུ་པ་དེ་ནི་ཞེ་སྡང་རྡོ་རྗེ་ཕྱག་གཡས་དང་པོ་ན་་
བསྣམས་པར་བསྒོམ་སྟེ། དེ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གནོད་པར་བྱེད་་
པའི་བདུད་མ་རུངས་པ་ཐམས་ཅད་ཀྱི་གཟུགས་ཕུང་འཇིགས་པར་བྱེད་པའི་་
མཚོན་དུ་གསུངས་སོ། །གཞན་ཞལ་དང་ཕྱག་དང་ཕྱག་མཚན་རྒྱན་རྣམས་དང་།
ཉིད་ཀྱི་རིགས་ཀྱི་ལྷ་མོ་འཁྱུད་པའི་ཚུལ་དང་ལྡན་པའི་སྐུ་ཕྱག་རྒྱའི་ཆ་ལུགས་ཕུན་་


སུམ་ཚོགས་པ་ནི་མདུན་དུ་བདག་པོ་དེ་བཞིན་གཤེགས་པ་རྡོ་རྗེ་མི་བསྐྱོད་པ་དང་་
མཐུན་པར་སྦྱར་རོ། །མར་ཀ་ཏའི་འོད་དང་འདྲ། །རྡོ་རྗེ་འབར་བར་རྣམ་་
པར་བརྒྱན། །ཀུན་ཏུ་འབར་བའི་སྤྲིན་གྱིས་ཁྱབ། །ཕྱག་ན་རིན་ཆེན་རྣམ་པར་
བསྒོམ་ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། མདུན་དུ་སྨོས་པ་
བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ས་བོན་་་
སྔགས་ཀྱི་ཡིག་འབྲུ་སྭ་བསམས་ཏེ། དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་
པོ་ཆེ་མར་ཀ་ཏའི་ ཁ་དོག་ལྟར་སེར་ལ་ཅུང་ཟད་དམར་བ། མེ་དཔུང་བཞིན་དུ་
གཟི་བརྗིད་འབར་བར་གྱུར་པར་བསམ་ཏེ། དེའི་འོག་ཏུ་ས་བོན་སྔགས་ཀྱི་ཡིག་
འབྲུ་སྭ་འོད་དུ་ཞུ་སྟེ་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལ་དེ་བཞིན་་
གཤེགས་པ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་དེ། དེའི་སྐུ་ཕྱག་རྒྱའི་ཆ་་
ལུགས་ཕུན་སུམ་ཚོགས་པ་བསྟན་པར་བྱ་སྟེ། སྐུ་མདོག་རིན་པོ་ཆེ་མར་ཀ་ཏའི་
འོད་ཀྱི་ཁ་དོག་ལྟ་བུའོ། །རྡོ་རྗེ་འབར་བར་རྣམ་པར་བརྒྱན་ཞེས་པ་ནི། དེ་
བཞིན་གཤེགས་པ་རིན་ཆེན་འབྱུང་ལྡན་གྱི་སྐུ་ཕྱག་རྒྱའི་ཡན་ལག་དང་ཉིང་ལག་
ཐམས་ཅད་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་འབར་བའི་རྡོ་རྗེ་ལྟ་བུ་འབར་ཏེ།
འབར་བའི་གསལ་བའི་རྒྱན་གྱིས་མཛེས་པར་་གསུངས་སོ། །ཕྱག་ན་རིན་ཆེན་
བསྣམས་པར་བསྒོམ་ཞེས་པ་ནི་དེ་བཞིན་གཤེགས་པ་རིན་ཆེན་འབྱུང་ལྡན་གྱི་ཕྱག་
གཡས་དང་པོ་ན་རིན་པོ་ཆེ་མར་གད་ཟུར་ལྔ་པའམ། ནོར་བུ་རིན་པོ་ཆེ་ཡང་་
རུང་སྟེ། དེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་གསུངས་སོ། །ཀུན་ཏུ་་
འབར་བའི་སྤྲིན་གྱིས་ཁྱབ་ཅེས་པ་ནི་མདུན་དུ་སྨོས་པའི་ཕྱག་ན་རིན་པོ་ཆེ་བསྣམས་
པའི་འབར་བ་སྤྲིན་ལྟ་བུ་ཀུན་ནས་འབར་བ་དེས་མ་རུངས་པ་གནོད་པ་བྱེད་པ་་
ཐམས་ཅད་སྲེག་པར་བྱེད་དོ། །གཞན་ཡང་ཐུགས་རྗེ་ཆེན་པོས། སེམས་ཅན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

དབུལ་པོ་ཐམས་ཅད་བྱིན་གྱིས་བརླབས་ཏེ། འཕོངས་པའི་སྡུག་བསྔལ་མེད་པར་
མཛད་དེ། དེའི་འོག་ཏུ་དབང་ཕྱུག་དང་འབྱོར་པ་ཕུན་སུམ་ཚོགས་པ་དང་ལྡན་
པར་མཛད་དོ། །གཞན་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་།
ཉིད་ཀྱི་རིགས་ཀྱི་ལྷ་མོ་འཁྱུད་པའི་ཚུལ་དང་ལྡན་པའི་སྐུ་ཕྱག་རྒྱའི་ཆ་ལུགས་ཕུན་
སུམ་ཚོགས་པ་ཐམས་ཅད་ནི་མདུན་དུ་སངས་རྒྱས་དཀྱིལ་འཁོར་བསྒོམ་པར་བྱ་་
བའི་དུས་སུ་བསྟན་པ་དེ་བཞིན་དུ་འདིར་སྦྱར་རོ། །དེ་དོན་གཞན་གྱི་བྱེ་བྲག་་
གིས་བསྟན་པར་བྱ་སྟེ། ཅི་ལྟར་དེ་བཞིན་གཤེགས་པ་རིན་ཆེན་འབྱུང་ལྡན་ཉིད་
སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་དང་ལྡན་པ་དེ་ལྟ་བུའི་ཉིད་ཀྱིས་གསང་་
བའི་ཐུགས་ཀ་ཡེ་ཤེས་སེམས་དཔའི་གནས་ནས། ཉིད་ཀྱི་ས་བོན་སྔགས་ཀྱི་ཡིག་
འབྲུ་ལས་སྐུ་ཕྱག་རྒྱ་སྤྲིན་ལྟ་བུ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་་་
བར་མཛད་པར་གསུངས་སོ། །པདྨ་རཱ་གའི་མདོག་འདྲ་བ། །གཙོ་བོ་འདོད་་
ཆགས་འབར་བ་འཛིན། །རབ་འབར་ཕྱག་ན་པདྨ་བསྣམས། །འདོད་ཆགས་
རྡོ་རྗེ་བསྒོམ་པར་བྱ་ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
མདུན་དུ་སྨོས་པ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་་
གནས་སུ་ས་བོན་སྔགས་ཀྱི་ཡིག་འབྲུ་ཨ་བསམས་ཏེ། དེ་ནི་སོ་སོར་རྟོགས་པའི་ཡེ་
ཤེས་ཀྱི་ངོ་བོར་པདྨ་རཱ་ག་ཁ་དོག་ལྟར་དམར་བ་ཡེ་ཤེས་ཀྱི་གཟི་བརྗིད་འབར་བར་
གྱུར་པར་བསམ་ཏེ། དེའི་འོག་ཏུ་ས་བོན་སྔགས་ཀྱི་ཡི་གེ་ཨ་འོད་དུ་ཞུ་སྟེ་ཡེ་ཤེས་
ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་དེ་བཞིན་གཤེགས་པ་སྣང་བ་མཐའ་་
ཡས་ཀྱི་སྐུ་ཕྱག་རྒྱ་བསྐྱེད་དེ། དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་་
བསྟན་པར་བྱ་སྟེ། སྐུ་མདོག་རིན་པོ་ཆེ་པདྨ་རཱ་གའི་ཁ་དོག་ལྟ་བུའོ། །གཙོ་བོ་
འདོད་ཆགས་འབར་བ་འཛིན་ནི་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་་


བསྟན་འགྱུར རྒྱུད ཡུ་
པའི་འདོད་ཆགས་ཀྱི་སྣང་བ་མཐའ་ཡས་ཉིད་ཀྱི་སྐུ་ཕྱག་རྒྱའི་ངོ་བོས་འཛིན་པ་དེའི་
ཕྱིར་འདོད་ཆགས་ཀྱི་གཙོ་བོ་བསྟན་ཏེ། དེའི་སྐུ་ཕྱག་རྒྱ་སོ་སོར་རྟོགས་པའི་ཡེ་་་
ཤེས་ཀྱི་འབར་བས་འབར་བའོ། །རབ་འབར་ཕྱག་ན་པདྨ་བསྣམས་ཞེས་པ་ནི་དེ་
བཞིན་གཤེགས་པ་སྣང་བ་མཐའ་ཡས་ཀྱི་ཕྱག་གཡས་དང་པོ་ན་པདྨ་འདབ་བརྒྱད་་
དམར་པོ་བསྣམས་པ་སོ་སོར་རྟོགས་པའི་ཡེ་ཤེས་ཀྱི་ངོ་བོའི་འབར་བ་ཆེན་པོས་་་
བདུད་མ་རུངས་པ་གནོད་པ་བྱེད་པ་ཐམས་ཅད་སྲེག་པར་བྱེད་དོ། །གཞན་ཡང་
དེའི་བྱིན་གྱིས་རླབས་ཀྱིས་སེམས་ཅན་གང་འདོད་པ་དེའི་དབང་དུ་འགྱུར་བར་
གསུངས་སོ། །འདོད་ཆགས་རྡོ་རྗེ་བསྒོམ་པར་བྱ་ཞེས་པ་ནི། མདུན་དུ་སྨོས་་་་
པའི་འདོད་ཆགས་རྡོ་རྗེ་དེ་སྒྲུབ་པ་པོས་བསྒོམ་པར་གསུངས་སོ། །གཞན་ཞལ་དང་
ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་རིགས་ཀྱི་ལྷ་མོ་འཁྱུད་པའི་
ཚུལ་དང་ལྡན་པའི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་ཐམས་ཅད་ནི་མདུན་དུ་
སངས་རྒྱས་དཀྱིལ་འཁོར་བསྒོམ་པའི་དུས་སུ་བསྟན་པ་དེ་བཞིན་དུ་འདིར་རོ། །
དོན་གཞན་གྱི་བྱེ་བྲག་གིས་བསྟན་པར་བྱ་སྟེ། ཇི་ལྟར་དེ་བཞིན་གཤེགས་པ་སྣང་
བ་མཐའ་ཡས་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དེ་ལྟ་བུ་ཉིད་ཀྱི་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ཉིད་ཀྱི་ས་བོན་སྔགས་ཀྱི་་
ཡིག་འབྲུ་ལས་སྐུ་ཕྱག་རྒྱ་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་ཁྱབ་པར་
སྤྲོ་བར་མཛད་པར་གསུངས་སོ། །འོད་ཟེར་ལྔ་ཡི་འོད་འདྲ་བ། །རྡོ་རྗེ་གདོན་
མི་ཟ་བའི་གཟུགས། །ཞི་བ་ཕྱག་ན་རལ་གྲི་བསྣམས། །སངས་རྒྱས་དཀྱིལ་་
འཁོར་བསྒོམ་པར་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན།
མདུན་དུ་སྨོས་པ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་་་
གནས་སུ་སྔགས་ཀྱི་ཡིག་འབྲུ་ཧ་བསམས་ཏེ། དེ་ནི་བྱ་བ་ནན་ཏན་གྱི་ཡེ་ཤེས་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ངོ་བོ་ཁ་དོག་རིན་པོ་༔བཻ་ཌཱུརྱ་ལྟ་བུ་ཡེ་ཤེས་ཀྱི་གཟི་བརྗིད་འབར་བར་གྱུར་པར་་
བསམས་ཏེ། དེའི་འོག་ཏུ་ས་བོན་སྔགས་ཀྱི་ཡིག་འབྲུ་ཧ་འོད་དུ་ཞུ་སྟེ། ཡེ་་
ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལ་དེ་བཞིན་གཤེགས་པ་དོན་ཡོད་གྲུབ་
པའི་སྐུ་ཕྱག་རྒྱ་ཕུན་སུམ་ཚོགས་པ་བསྟན་པར་བྱ་སྟེ། འོད་ཟེར་ལྔའི་འོད་འདྲ་་
བ་ཞེས་པ་ནི་དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་ལས་དེ་བཞིན་
གཤེགས་པ་ལྔའི་ཡེ་ཤེས་རྣམ་པ་ལྔའི་ངོ་བོའི་འོད་ཟེར་རྣམ་པ་ལྔའི་ཕྲེང་བའི་སྤྲོ་
བར་མཛད་དེ་སྤྲོས་མ་ཐག་ཏུ་འོད་དུ་གྱུར་ཏེ། འོད་ཀྱི་དབྱིབས་ཟླུམ་པོའི་འོད་་་
ཟེར་རྣམ་པ་ལྔའི་ཁ་དོག་དང་ལྡན་པའོ། །རྡོ་རྗེ་གདོན་མི་ཟ་བའི་གཟུགས་ཞེས་་
པ་མདུན་དུ་སྨོས་པའི་དོན་ཡོད་པའི་སྐུ་ཕྱག་རྒྱའི་སྐུ་མདོག་རིན་པོ་ཆེ་བཻ་ཌཱུརྱ་ལྟ་་་་
བུར་གསུངས་སོ། །ལག་ན་རལ་གྲི་བསྣམས་ཞེས་པ་ནི་དེ་བཞིན་གཤེགས་པ་དོན་
ཡོད་གྲུབ་པའི་ཕྱག་གཡས་དང་པོ་ན་རྡོ་རྗེ་རལ་གྲི་ཨུཏྤལ་སྔོན་པོའི་འདབ་མ་ལྟ་བུ་
སྣམས་་ཏེ་དེ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་བདུད་མ་རུངས་པ་གནོད་པ་་་
བྱེད་པ་ཐམས་ཅད་གཅོད་པར་བྱེད་པའི་མཚོན་དུ་གསུངས་སོ། །ཞི་བ་ནི་དོན་་་
ཡོད་གྲུབ་པའི་སྐུ་ཕྱག་རྒྱ་དེ་སེམས་ཅན་ཐམས་ཅད་ཀྱིས་མཐོང་མ་ཐག་ཏུ་སེམས་་་་
ཅན་དགའ་བར་བྱེད་པ་དེའི་ཕྱིར་ཞི་བ་ཞེས་བྱའོ། །སངས་རྒྱས་དཀྱིལ་འཁོར་་་་་
བསྒོམ་པར་བྱ་ཞེས་པ་ནི་མདུན་དུ་སྒྲུབ་པ་པོས་བསྒོམ་པར་བྱ་བ་སྟེ། དེ་བཞིན་་
གཤེགས་པ་དོན་ཡོད་གྲུབ་པའི་སྐུ་ཕྱག་རྒྱའི་གསང་བའི་ཐུགས་ཀ་ཡེ་ཤེས་སེམས་་་་
དཔའི་གནས་ནས། ཞེ་སྡང་རྡོ་རྗེ་ལ་སོགས་པ་དེ་བཞིན་གཤེགས་པ་རྣམས་ཉིད་་
ཉིད་ཀྱི་ས་བོན་སྔགས་ཀྱི་ཡིག་འབྲུ་ལས་མདུན་དུ་སྨོས་པའི་ཚུལ་གྱི་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་དང་ལྡན་པ་སྤྲིན་བཞིན་དུ་འཇིག་རྟེན་གྱི་ཁམས་ཐམས་
ཅད་དུ་ཁྱབ་པར་སྤྲོ་བར་མཛད་པར་གསུངས་སོ། །གཞན་ཡང་དོན་ཡོད་གྲུབ་་


པའི་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་རིགས་ཀྱི་ལྷ་
མོ་འཁྱུད་པའི་ཚུལ་དུ་ལྡན་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་མདུན་
དུ་སངས་རྒྱས་དཀྱིལ་འཁོར་བསྒོམ་པར་བྱ་བའི་དུས་སུ་བསྟན་པ་དེ་བཞིན་དུ་་་
འདིར་སྦྱར་རོ། །ད་ནི་མདུན་དུ་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་་
པས་ཞེ་སྡང་རྡོ་རྗེ་ལ་སོགས་པ་དེ་བཞིན་གཤེགས་པ་རྣམ་པ་ཇི་ལྟར་རིམ་པར་སྤྲོ་་
བར་མཛད་པ་དེ་བཞིན་དུ་སྤྲོ་བ་དང་བྱིན་གྱིས་རླབས་ནས་བསྡུ་བར་མཛད་པའི་་
ཕྱིར༑ སྟོན་པ་ཏིང་ངེ་འཛིན་ལ་སྙོམས་པར་ཞུགས་པའི་དོན་བསྟན་པར་བྱ་སྟེ།
དང་པོ་དེ་བཞིན་གཤེགས་པ་རྣམ་པར་སྣང་མཛད་སྤྲོས་མ་ཐག་ཏུ་ལྷ་ཚངས་པ་བྱིན་
གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་
གཉིས་སུ་མེད་པར་བསྡུས་སོ། །གཞན་ཡང་རྣམ་པར་སྣང་མཛད་ཀྱི་སྐུ་ཕྱག་རྒྱ་་
སྤྲིན་བཞིན་དུ་སྤྲོ་བར་མཛད་པ་རྣམས་ཀྱི་ཚངས་པའི་འཁོར་ཐམས་ཅད་བྱིན་གྱིས་
རླབས་པར་མཛད་དེ། བྱིན་གྱིས་རླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་
མེད་པར་བསྡུ་བར་གསུངས་སོ། །གཞན་ཡང་དེ་བཞིན་གཤེགས་པ་ཞེ་སྡང་རྡོ་རྗེ་
སྤྲོས་མ་ཐག་ཏུ་བདུད་ཀྱི་རྒྱལ་པོ་རུ་དྲ་བྱིན་གྱིས་བརླབ་པར་མཛད་དེ་བྱིན་གྱིས་་་་
རླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་མཛད་པ་རྣམས་ཀྱི་རུ་་་་
དྲའི་འཁོར་ཐམས་ཅད་བྱིན་གྱིས་བརླབ་པར་མཛད་དེ་བྱིན་གྱིས་བརླབས་མ་ཐག་་
ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུས་པར་གསུངས་སོ། །གཞན་ཡང་
དེ་བཞིན་གཤེགས་པ་རིན་ཆེན་འབྱུང་སྤྲོས་མ་ཐག་ཏུ་ལྷའི་དབང་པོ་བརྒྱ་བྱིན་གྱིས་
བྱིན་གྱིས་བརླབས་པར་མཛད་དེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་་་་་
ཕྱག་རྒྱ་ལ་གཉིས་སུ་མེད་པར་བསྡུས་སོ། །གཞན་ཡང་རིན་ཆེན་འབྱུང་ལྡན་གྱི་སྐུ་
ཕྱག་རྒྱ་སྤྲིན་བཞིན་དུ་སྤྲོ་བར་མཛད་པ་རྣམས་ཀྱིས་བརྒྱ་བྱིན་གྱི་འཁོར་ཐམས་ཅད་


རྒྱུད་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བྱིན་གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་
ལ་གཉིས་སུ་མེད་པར་བསྡུ་བར་གསུངས་སོ། །གཞན་ཡང་དེ་བཞིན་གཤེགས་པ་
སྣང་བ་མཐའ་ཡས་སྤྲོས་མ་ཐག་ཏུ་ལྷ་ཀ་མ་དེ་བ་བྱིན་གྱིས་བརླབ་པར་མཛད་དེ།
བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུས་སོ། །
གཞན་ཡང་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་མཛད་པ་རྣམས་
ཀྱི་ཀ་མ་དེ་བའི་འཁོར་ཐམས་ཅད་བྱིན་གྱིས་རླབ་པར་མཛད་དེ། བྱིན་གྱིས་་་
རླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པ་བསྡུས་པར་གསུངས་སོ། །
གཞན་ཡང་དེ་བཞིན་གཤེགས་པ་དོན་ཡོད་གྲུབ་པ་སྤྲོས་མ་ཐག་ཏུ་ཁྱབ་འཇུག་བྱིན་
གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་་་
གཉིས་སུ་མེད་པར་བསྡུས་སོ། །གཞན་ཡང་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་་་
བཞིན་དུ་སྤྲོ་བར་མཛད་པ་རྣམས་ཀྱིས་ཁྱབ་འཇུག་གི་འཁོར་ཐམས་ཅད་བྱིན་གྱིས་
བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་
སུ་མེད་པར་བསྡུ་བར་གསུངས་སོ། །དེ་ལྟར་མདོར་བསྡུས་པ་སྤྲོ་བ་དང་བྱིན་གྱིས་
བརླབ་པར་མཛད་པ་དང་བསྡུས་པའི་དོན་དུ་ཤེས་པར་བྱའོ། །
གཞན་ཡང་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྤྲོ་བར་མཛད་པའི་འོག་ཏུ་་
ཏིང་ངེ་འཛིན་ལ་སྙོམས་པར་ཞུགས་པའི་ཚུལ་གྱིས་བསྡུ་བར་མཛད་པའི་ཚུལ་དེའི་
དོན་བསྟན་པར་བྱ་སྟེ། དེ་ནས་བཅོམ་ལྡན་འདས་སྐུ་དང་གསུང་དང་ཐུགས་རྡོ་
རྗེ་དེ་བཞིན་གཤེགས་པ། ཆོས་ཀྱི་དབྱིངས་ཀྱི་ངོ་བོ་ཉིད་ཅེས་བྱ་བའི་ཏིང་ངེ་་
འཛིན་ལ་སྙོམས་པར་ཞུགས་ཏེ། ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་་
ཡིན་ན། དེ་ནས་ཞེས་པ་ནི་མདུན་དུ་བཤད་པའི་འོག་ནས་འབྱུང་བའི་དོན་་་་


མཚོན་པའོ། །བཅོམ་ལྡན་འདས་ཞེས་པ་ནི་མདུན་དུ་བཤད་པ་དང་མཐུན་པར་
སྦྱར་རོ། །དེ་ནས་སྐུ་དང་གསུང་དང་ཐུགས་རྡོ་རྗེ་དེ་བཞིན་གཤེགས་པའི་ཞེས་པ་
ནི་སྟོན་པ་རྡོ་རྗེ་འཛིན་པ་ཆེན་པོ་དེ་བཞིན་གཤེགས་པ་མི་བསྐྱོད་པ་ལ་བྱའོ། །དེ་་
ནས་ཆོས་ཀྱི་དབྱིངས་ཞེས་པ་ནི་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་པ་
ཉིད་ཀྱི་གསང་བའི་ཐུགས་ཀ་ན་གནས་པ་ཡེ་ཤེས་སེམས་དཔའི་གནས་སུ་གཉིས་སུ་
མེད་པར་སྦྱོར་བས། དེ་བཞིན་གཤེགས་པ་རྣམ་པ་ལྔའི་ངོ་བོ་ལ་མིང་ཆོས་ཀྱི་་
དབྱིངས་ཞེས་གསུངས་སོ། །དེ་ནས་ངོ་བོ་ཉིད་ཞེས་པ་ནི་མདུན་དུ་སྨོས་པའི་ཆོས་
ཀྱི་དབྱིངས་ཞེས་མིང་བཏགས་པའི་ཡེ་ཤེས་རྣམ་པ་ལྔ་རྣམས་སྟོན་པ་དེ་བཞིན་་་
གཤེགས་པ་རྡོ་རྗེ་མི་བསྐྱོད་པས་ཐུགས་རྩེ་གཅིག་པས་ཡེ་ཤེས་སེམས་དཔའི་གནས་
ནས་རིམ་པར་སོ་སོ་རིགས་ཀྱི་ཁ་དོག་དང་ལྡན་པ་ཡེ་ཤེས་རྣམ་པ་ལྔའི་འོད་ཟེར་གྱི་
ཕྲེང་བའི་ཚོགས་ཀྱི་ངོ་བོ་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་སྤྲོ་བར་་
མཛད་དེ། དེ་ལྟར་སྤྲོས་མ་ཐག་ཏུ་མདུན་དུ་སྨོས་པའི་རྣམ་པར་སྣང་མཛད་དང་ཞེ་
སྡང་རྡོ་རྗེ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་སྐུ་ཕྱག་རྒྱའི་སྤྲིན་རྣམས་་
ཀྱིས་ཡེ་ཤེས་ཀྱི་ཆོ་འཕྲུལ་གྱིས་སེམས་ཅན་བྱིན་གྱིས་བརླབ་པ་དང་འདུས་པར་་་
མཛད་པ་འཇིག་རྟེན་གྱི་ཁམས་ཐམས་ཅད་དུ་ཁྱབ་ནས་གནས་པ་དེ་རྣམས་ལ་སོ་་
སོའི་རིགས་ཀྱི་རིམ་པའི་བྱེ་བྲག་གི་ཡེ་ཤེས་ཀྱི་འོད་ཟེར་གྱི་ཕྲེང་བའི་ཚོགས་ཀྱིས་
རེག་ཏེ་རེག་མ་ཐག་ཏུ་སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་པ་མདུན་དུ་ཇི་
ལྟར་མཛད་པའི་རིམ་པ་བཞིན་དུ་སྤྲོ་བར་མཛད་པའི་གནས་སུ་བསྡུས་ཏེ། གཉིས་
སུ་མེད་པའི་ངོ་བོར་མཛད་པ་གསུངས་སོ། །ཏིང་ངེ་འཛིན་ལ་སྙོམས་པར་ཞུགས་ཏེ་
ཞེས་པ་ནི་མདུན་དུ་བཤད་པ་དང་མཐུན་པར་སྦྱར་རོ། །སྐུ་དང་གསུང་དང་ཐུགས་
བྱིན་གྱིས་བརླབས་པའི་སྔགས་འདི་གསུངས་སོ། །ཞེས་པའི་དོན་ནི་བདེ་སྟེ་བཤད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ
མི་དགོས་སོ། ། ཨོཾ་དྷརྨ་དྷཱ་ཏུ་སྭ་བྷཱ་བ་ཨཏྨ་ཀོ་ཧཾ་ཞེས་བྱ་བའི་དོན་བཤད་པར་བྱ་
སྟེ།་ ཅི་ལྟར་ཡིན་ན། སྒྲུབ་པ་པོས་ཕྲ་མོའི་སྦྱོར་བ་བསྒོམ་པའི་དུས་སུ་དང་པོའོ། །
ཨོཾ་དྷརྨ་དྷཱ་ཏུ་སྭ་བྷཱ་བ་ཨཏྨ་ཀོ་ཧཾ་ཞེས་སྔགས་ཀྱི་ཚིག་དེས་སེམས་ཀྱི་རྣམ་པར་རྟོག་པ་
ཕྲ་མོ་ཐམས་ཅད་སྤང་བར་བྱ་སྟེ་ལན་གསུམ་བརྗོད་པར་བྱའོ། །དེའི་དོན་གསལ་
བར་བསྟན་པར་བྱ་སྟེ། སྟོན་པ་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་དང་
གསུང་དང་ཐུགས་ཀྱི་ངོ་བོར་གཉིས་སུ་མེད་པ་མི་ཕྱེད་པའི་སྐུ་ཕྱག་རྒྱ་བསྟན་ཏེ།
མདུན་དུ་སྨོས་པའི་སྔགས་ཀྱི་ཚིག་སྒྲུབ་པ་པོས་བརྗོད་མ་ཐག་ཏུ་སྟོན་པ་དེ་བཞིན་
གཤེགས་པ་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་བྱ་སྟེ། དེ་བཞིན་
གཤེགས་པ་རྡོ་རྗེ་མི་བསྐྱོད་པ་བདག་ཡིན་ནོ། །ཞེས་སྐུ་གསུང་ཐུགས་བྱིན་གྱིས་
བརླབ་པའི་སྔགས་ཀྱི་དོན་ཚུལ་དེ་ལྟར་ཤེས་པར་བྱའོ། །ད་ནི་ཕྲ་མོའི་བསྒོམ་པའི་
སྦྱོར་བའི་ཚུལ་གྱི་ཆོ་གའི་དོན་བསྟན་པར་བྱ་སྟེ། རིན་ཆེན་ཁ་དོག་སྣ་ལྔ་པ། །
ཡུངས་ཀར་གྱི་ནི་འབྲུ་ཚོད་ཙམ། །སྣ་ཡི་རྩེ་མོར་ནན་ཏན་དུ། །སྦྱོར་བ་ཡིས་ནི་རྟག་
པར་བསྒོམ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། རིན་ཆེན་ཁ་
དོག་སྣ་ལྔ་པ་ནི་དེ་བཞིན་གཤེགས་པ་ལྔའི་རིགས་ལྔའི་ཁ་དོག་རྣམ་་ལྔའི་ངོ་བོ་སྟེ།
རིན་པོ་ཆེ་དང་ཡེ་ཤེས་རྣམ་པ་ལྔའི་གཟུགས་ཀྱི་བདག་ཉིད་དེ་བཤད་པར་བྱའོ། །
མེ་ལོང་ལྟ་བུའི་ཡེ་ཤེས་དང་། ཆོས་ཀྱི་དབྱིངས་ཀྱི་ཡེ་ཤེས་དང་། མཉམ་པ་ཉིད་ཀྱི་
ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། བྱ་བ་ནན་ཏན་གྱི་ཡེ་ཤེས་ཏེ། དེ་
ལྟར་ཡེ་ཤེས་རྣམ་པ་ལྔའི་གཟུགས་ཀྱི་བདག་ཉིད་ལ་མིང་རིན་པོ་ཆེར་གསུངས་སོ། །
དེ་ནས་དེའི་ཚད་བསྟན་པ་ནི་ཡུངས་ཀར་གྱི་ནི་འབྲུ་ཚོད་ཙམ་ཞེས་པ་མདུན་དུ་་་་་
སྨོས་པ་ཡེ་ཤེས་རིན་པོ་ཆེ་དེའི་ཚད་ནི་ཡུངས་ཀར་གྱི་འབྲུ་དང་མཉམ་པར་གསུངས་
སོ༑ །དེ་བསྒོམ་པར་སྦྱོར་བའི་གནས་བསྟན་པར་བྱ་སྟེ། སྣའི་རྩེ་མོ་ཞེས་པ་ནི་སྒྲུབ་


པ་པོས་མདུན་དུ་སྨོས་པའི་དེ་བཞིན་གཤེགས་པ་རྡོ་རྗེ་མི་བསྐྱོད་པར་གཉིས་སུ་མེད་
པའི་ང་རྒྱལ་བྱ་སྟེ། ཁྲུས་མཁན་གྱི་བདག་ཉིད་ཀྱི་བུ་མོ་ཡོན་ཏན་དང་མཚན་ཐམས་
ཅད་ལྡན་པ་བཙལ་སྟེ། དེ་ཡེ་ཤེས་ཀྱི་ལྷ་མོ་རྡོ་རྗེ་དགའ་མ་གཉིས་སུ་མེད་པའི་ངོ་་
བོར་བྱིན་གྱིས་བརླབ་ཏེ། འདོད་ཆགས་ཆེན་པོའི་སེམས་དགའ་བས་འཁྱུད་པར་
བྱ་སྟེ། སོ་སོར་གསང་བའི་དབང་པོ་གཉིས་སུ་མེད་པར་མཉམ་པར་སྦྱར་རྡོ་རྗེ་་་
མཆོད་པ་བྱས་ནས་བདེ་བར་གྱུར་པའི་དུས་སུ་བྱང་ཆུབ་སེམས་འོད་དུ་ཞུ་བའི་བྱང་
ཆུབ་སེམས་ཀྱི་ཐིག་ལེའི་མདུན་དུ་སྨོས་པའི་ཡུངས་དཀར་གྱི་འབྲུ་ཙམ་ཁ་དོག་ལྔ་་་
དང་ལྡན་པ་ཡེ་ཤེས་ལྔའི་རིན་པོ་ཆེའི་ངོ་བོར་གྱུར་པར་བསམ་ཏེ། དེ་ལྟར་གསང་་
བའི་དབང་པོ་གཉིས་ཀྱི་རྩེ་མོའི་མིང་སྣ་ཞེས་གསུངས་སོ། །ནན་ཏན་དུ་ཞེས་པ་ནི་
སྒྲུབ་པ་པོས་སྐད་ཅིག་ཙམ་ཡང་མི་གཡེངས་པར་ནན་ཏན་བརྩོན་འགྲུས་ཀྱི་སེམས་
རྩེ་གཅིག་པས་བསྒོམ་པར་བསྟན་ཏོ། །དེ་ནས་རྣལ་འབྱོར་པ་ཡིས་རྟག་པར་བསྒོམ་
ཞེས་པ་ནི་མདུན་དུ་སྨོས་པའི་རྣལ་འབྱོར་པས། རྣལ་འབྱོར་གསུམ་གྱི་བྱེ་བྲག་དུ་་་
རྟག་པར་དུས་ཐམས་ཅད་དུ་མ་གྲུབ་ཀྱི་བར་དུ་རྣལ་འབྱོར་བསྒོམ་པར་བྱའོ། །དེ་་
ལ་རྣལ་འབྱོར་བསྒོམ་པའི་བྱེ་བྲག་རྣམ་པ་གསུམ་གྱི་དོན་གསལ་བར་བསྟན་པར་་
བྱ་སྟེ། དང་པོ་རྣལ་འབྱོར་པས་མདུན་དུ་སྨོས་པའི་དོན་གྱིས་སྟོན་པ་དེ་བཞིན་་་་
གཤེགས་པ་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་གྱིས་སྦྱོར་བར་བྱའོ། །
དེ་ལྟར་དང་པོ་གཞན་ཡང་མདུན་དུ་སྨོས་པའི་དོན་གྱིས་ཁྲུས་མཁན་གྱི་བདག་ཉིད་
ཀྱི་བུ་མོ་བཙལ་ཏེ། དེ་ཡེ་ཤེས་ཀྱི་ལྷ་མོ་རྡོ་རྗེ་དགའ་མ་མཱ་མ་ཀཱི་དང་གཉིས་སུ་མེད་
པར་གྱུར་པར་བྱིན་གྱིས་བརླབས་ཏེ་འཁྱུད་པའི་སྦྱོར་བ་བྱ་སྟེ་དེ་ལྟར་གཉིས་སོ། །
གཞན་ཡང་མདུན་དུ་སྨོས་པའི་དོན་གྱིས་ཤེས་རབ་ལྷ་མོ་དང་གཉིས་སུ་མེད་པར་་་
ལྡན་པས་རྡོ་རྗེ་མཆོད་པ་བྱས་ནས་བདེ་བར་གྱུར་པའི་དུས་སུ་བྱང་ཆུབ་སེམས་འོད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

དུ་ཞུ་སྟེ། བྱང་ཆུབ་སེམས་ཀྱི་ཐིག་ལེ་ཡེ་ཤེས་རྣམ་པ་ལྔའི་ངོ་བོར་གཉིས་སུ་མེད་
པར་སྦྱོར་བར་བྱ་སྟེ། དེ་ལྟར་གསུམ་མོ། །ད་ནི་ཕྲ་མོ་སྦྱོར་བའི་སྦྱོར་བ་སྤྲོ་བའི་
ཚུལ་གྱི་ཆོ་གའི་དོན་བསྟན་པར་བྱ་སྟེ། རིན་ཆེན་བསྟན་པར་རེད་ནས་སྤྲོ། །
བརྟན་པར་མ་རེད་ཡོང་མི་སྤྲོ། །།
སངས་རྒྱས་མཉམ་པ་འབར་བའི་འོད། །མཆོག་རབ་སྤྲིན་རྣམས་སྤྲོ་བར་བྱ།།
ཞེས་པའི་དོན་བཤད་པར་བྱ་སྟེ། ཇི་ལྟར་ཡིན་ན། རིན་ཆེན་བརྟན་པར་རེད་
ནས་སྤྲོ་བ་ནི། སྒྲུབ་པ་པོས་ཕྲ་མོ་བསྒོམ་པའི་སྦྱོར་བ་སྤྲོ་བའི་ཚུལ་གྱི་ཆོ་ག་བསྟན་
པའི་བྱེ་བྲག་རྣམ་པ་གསུམ་སྟེ། བརྟན་པའི་སྤྲོ་བའི་བྱེ་བྲག་གསུམ་གྱི་དོན་གསལ་
བར་བསྟན་པར་བྱ་སྟེ། དང་པོ་སྒྲུབ་པ་པོས་མདུན་དུ་སྨོས་པའི་དོན་གྱིས་ཤེས་་་་
རབ་མ་དང་གཉིས་སུ་མེད་པར་ལྡན་པས་རྡོ་རྗེ་མཆོད་པར་བྱས་ཏེ། རྡོ་རྗེ་མཆོད་
པ་རྫོགས་པའི་འོག་ཏུ་ཕྲ་མོ་བསྒོམ་པའི་སྦྱོར་བ་བྱ་བའི་ཕྱིར། གསང་བའི་དབང་
པོ་གཉིས་མི་གཡོ་བར་བརྟན་པར་བྱ་སྟེ། དེ་ལྟར་དང་པོའོ། །གཞན་ཡང་་
མདུན་དུ་སྨོས་པའི་དོན་གྱི་བྱང་ཆུབ་སེམས་ཀྱི་ཐིག་ལེ་ཡུངས་ཀར་གྱི་འབྲུ་ཙམ་གྱི་་
ཡེ་ཤེས་ཀྱི་རིན་པོ་ཆེ་དེ་ནི་སངས་རྒྱས་དང་བྱང་ཆུབ་སེམས་པ་སྤྲིན་བཞིན་དུ་སྤྲོ་་་་
བའི་གནས་ཀྱི་སྙིང་པོའི་ངོ་བོ། བསྒོམ་པ་སྤྲོ་བའི་དུས་སུ་མི་གཡོ་བ་བརྟན་པར་་
བྱ་སྟེ་དེ་ལྟར་གཉིས་སོ། །གཞན་ཡང་མདུན་དུ་སྨོས་པའི་དོན་གྱི་བསྒོམ་པས་སྤྲོ་་
བའི་དུས་སུ་བསྒོམ་པ་པོས། རང་གི་སེམས་སྤྲེའུ་ལྟ་བུར་མ་རིག་པའི་ཚོགས་རླུང་
ལྟ་བུས་གཡོ་བར་བྱེད་པས་ཕྱིའི་ཡུལ་གྱི་བྱེ་བྲག་སྣ་ཚོགས་ལ་འགྲོ་བ་དང་འོང་བར་་་་
བྱེད་དེ། ཚུལ་དེ་ལྟར་སེམས་མི་བརྟན་པ་གཡོ་བ་དེ་རིག་པ་ཐམས་ཅད་ཀྱི་ཡེ་་
ཤེས་ཀྱི་ལྕགས་ཀྱུས་བཟུང་བར་བྱའོ། །གཞན་ཡང་ཉོན་མོངས་པའི་རྣམ་པར་་
རྟོག་པ་ཐམས་ཅད་མེད་པར་བྱེད་པའི་ཤེས་རབ་ཀྱི་ལྷ་མོ་ལ་བརྟེན་པས་དངོས་གྲུབ་


ཀྱི་བྱེ་བྲག་སྣ་ཚོགས་ཀྱིས་འབྲས་བུ་ཐོབ་པའི་བདེ་བར་གྱུར་པའི་རྡོ་རྗེ་ཞགས་པའི་་
ངོ་བོ་དེས་མདུན་དུ་སྨོས་པའི་སེམས་བཅིང་བར་བྱ་བས་བརྟན་པ་དང་མི་གཡོ་བར་
འགྱུར་རོ། །དེ་ལྟར་གསུམ་མོ། །དེ་ལྟར་མདོར་བསྡུས་པ་བརྟན་པར་བྱས་ནས།
དེའི་འོག་ཏུ་ཕྲ་མོ་བསྒོམ་པའི་སྦྱོར་བ་སྤྲོ་བར་གསུངས་སོ། །བརྟན་པར་མ་རེད་
ཡོང་མི་སྤྲོ་ཞེས་པ་ནི། གལ་ཏེ་མདུན་དུ་སྨོས་པའི་བྱེ་བྲག་རྣམ་པ་གསུམ་མི་་་
བརྟན་པ་གཡོ་བའི་ངོ་བོས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཡེ་་
ཤེས་རིན་པོ་ཆེའི་སྐུ་ཕྱག་རྒྱའི་བདག་ཉིད་སྤྲོ་བར་བྱེད་ན། སྒྲུབ་པ་དེས་སྤྲོ་བའི་་
དངོས་གྲུབ་ཀྱི་འབྲས་བུ་མི་འགྲུབ་པར་གསུངས་སོ། །དེ་ནས་སངས་རྒྱས་མཉམ་
པ་འབར་བའི་འོད་ཅེས་པ། དེ་བཞིན་གཤེགས་པ་རྡོ་རྗེ་མི་བསྐྱོད་པ་ལ་སོགས་པ་
དེ་བཞིན་གཤེགས་པ་རྣམ་པ་ལྔའི་སོ་སོའི་སྐུ་ཕྱག་རྒྱ་ལ་ཉིད་ཉིད་ཀྱི་ཡེ་ཤེས་ཀྱི་འོད་
ཟེར་གྱི་ཕྲེང་བ་འབར་བའི་འོད་འཕྲོ་བ་ཀུན་ནས་ཟླུམ་པོའི་ཚུལ་དུ་འོད་ཀྱི་ཚད་སྐུ་
ཕྱག་རྒྱ་དང་མཉམ་པར་གསུངས་སོ། །དེ་ནས་མཆོག་རབ་སྤྲིན་རྣམས་སྤྲོ་བར་བྱ་
ཞེས་པ་ནི། མཆོག་རབ་ནི་དེ་བཞིན་གཤེགས་པ་རྡོ་རྗེ་མི་བསྐྱོད་པ་ལ་སོགས་པ་་
རྣམ་པ་ལྔའི་བརྗོད་དུ་ཡོད་པ་དང་། བརྗོད་དུ་མེད་པ་སྤྲིན་བཞིན་དུ་སྤྲོ་བར་བྱ་སྟེ།
དེ་ལྟར་སངས་རྒྱས་ཀྱི་སྐུ་ཕྱག་རྒྱའི་ཚད་དང་ཆ་ལུགས་ཕུན་སུམ་ཚོགས་པ་དང་ལྡན་
པར་བསྟན་པར་བྱ་སྟེ། སངས་རྒྱས་རྣམས་ཀྱི་སྐུ་ཕྱག་རྒྱའི་ཚད་ནི་ཏིལ་གྱི་འབྲུ་་་
དང་མཉམ་པའོ། །ཡང་ན་ལེའུ་དྲུག་པ་ནས་འབྱུང་བའི་ནས་འབྲུའི་ཚད་དང་་་་
མཉམ་པར་ཡང་མི་འགལ་ལོ། །དེ་ནས་དེ་རྣམས་ཀྱི་ཆ་ལུགས་ཕུན་སུམ་ཚོགས་པ་
ནི་མདུན་དུ་ཇི་ལྟར་བཤད་པ་བཞིན་དུ་འདིར་བསྒོམ་པར་གསུངས་སོ། །ད་ནི་ཕྲ་
མོ་བསྒོམ་པའི་སྦྱོར་བ་སྤྲོ་བར་བྱ་བའི་ཆོ་གའི་དོན་བསྟན་པར་བྱ་སྟེ། འཁོར་ལོ་
རྡོ་རྗེ་རིན་ཆེན་དང་། །པདྨ་རལ་གྲི་མཚོན་ཆ་འཛིན། །བྱང་ཆུབ་སེམས་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

དཔའི་སྤྲོ་ཆེན་རྣམས། །འཕྲོ་བར་བྱེད་པས་སྤྲོ་བར་བྱ་ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། འཁོར་ལོ་རྡོ་རྗེ་རིན་ཆེན་དང་ཞེས་པའི་མདུན་་
དུ་སྨོས་པའི་ཏིལ་འབྲུ་དང་ཚད་མཉམ་པའི་མི་བསྐྱོད་པ་ལ་སོགས་པ་སངས་རྒྱས་་་
རྣམས་སྤྲིན་བཞིན་དུ་སྤྲོ་བར་བྱ་སྟེ། དེ་དག་གི་སྐུ་ཕྱག་རྒྱའི་ལས་བྱང་ཆུབ་སེམས་
དཔའ་སྤྲིན་བཞིན་དུ་སྤྲོ་བར་བསྒོམ་ཏེ། དེའི་དོན་གསལ་བར་བསྟན་པར་བྱ་སྟེ།
མི་བསྐྱོད་པའི་སྐུ་ཕྱག་རྒྱ་ལས་བྱང་ཆུབ་སེམས་དཔའ་ཕྱག་ན་རྡོ་རྗེ་སྐུ་ཕྱག་རྒྱ་སྤྲིན་
བཞིན་དུ་འཕྲོ་བར་བསྒོམ་ཏེ། དེ་ནི་རྡོ་རྗེ་མི་བསྐྱོད་པའི་སྐུ་ཕྱག་རྒྱའི་ཆ་ལུགས་་
ཕུན་སུམ་ཚོགས་པ་དང་ལྡན་པ་ཅི་ལྟ་བ་བཞིན་དུ་སྦྱར་རོ། །གཞན་ཡང་དེས་སྒྲ་
རྡོ་རྗེའི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་ཕྱིར་
ངོ་བོ་ལ་མི་བསྐྱོད་པ་སྐུ་ཕྱག་རྒྱས་དབང་བསྐུར་བའི་ངོ་བོར་གནས་པར་གསུངས་སོ།
རྣམ་པར་སྣང་མཛད་ཀྱི་སྐུ་ཕྱག་རྒྱ་ལས་བྱང་ཆུབ་སེམས་དཔའ་སའི་སྙིང་པོའི་སྐུ་་
ཕྱག་རྒྱ་སྤྲིན་བཞིན་དུ་འཕྲོ་བར་བསྒོམ་སྟེ། དེ་ནི་རྣམ་པར་སྣང་མཛད་ཀྱི་སྐུ་ཕྱག་
རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་ཇི་ལྟ་བ་བཞིན་དུ་སྦྱར་རོ། །
གཞན་ཡང་དེས་གཟུགས་རྡོ་རྗེའི་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་
ལྡན་པའོ། །དེའི་སྤྱི་བོ་ལ་རྣམ་པར་སྣང་མཛད་ཀྱི་སྐུ་ཕྱག་རྒྱས་དབང་བསྐུར་བའི་
ངོ་བོར་གནས་པར་གསུངས་སོ། །རིན་པོ་ཆེ་འབྱུང་ལྡན་གྱི་སྐུ་ཕྱག་རྒྱ་ལས་བྱང་་
ཆུབ་སེམས་དཔའ་ནམ་མཁའི་སྙིང་པོའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བསྒོམ་སྟེ།
དེ་ནི་རྡོ་རྗེ་མི་བསྐྱོད་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་ཇི་
ལྟ་བ་བཞིན་དུ་སྦྱར་རོ། །གཞན་ཡང་དེས་དྲི་རྡོ་རྗེ་ལྷ་མོ་གཉིས་སུ་མེད་པར་་
འཁྱུད་པའི་སྦྱོར་བ་དང་ལྡན་པའོ། །དེའི་སྤྱི་བོ་ལ་རྡོ་རྗེ་མི་བསྐྱོད་པ་སྐུ་ཕྱག་རྒྱ་་
དབང་བསྐུར་བའི་ངོ་བོས་གནས་པར་གསུངས་སོ། །པདྨ་རལ་གྲི་མཚོན་ཆ་


འཛིན་ཅེས་པ་སྣང་བ་མཐའ་ཡས་ཀྱི་སྐུ་ཕྱག་རྒྱའི་ལས་བྱང་ཆུབ་སེམས་དཔའ་་་་
འཇིག་རྟེན་དབང་ཕྱུག་གི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བསྒོམ་སྟེ། དེ་ནི་སྣང་
བ་མཐའ་ཡས་ཀྱི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་དང་ལྡན་པ་ཇི་ལྟ་བ་་་་་
བཞིན་དུ་སྦྱར་རོ། །གཞན་ཡང་དེས་རོ་རྡོ་རྗེའི་ལྷ་མོ་གཉིས་སུ་མེད་པར་འཁྱུད་
པའི་སྦྱོར་བ་དང་ལྡན་པའོ། །དེའི་སྤྱི་བོ་ལ་སྣང་བ་མཐའ་ཡས་ཀྱི་སྐུ་ཕྱག་རྒྱས་་
དབང་བསྐུར་བའི་ངོ་བོར་གནས་པར་གསུངས་སོ། །དོན་ཡོད་གྲུབ་པའི་སྐུ་ཕྱག་
རྒྱ་ལས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བའི་སྐུ་ཕྱག་རྒྱ་་
སྤྲིན་བཞིན་དུ་སྤྲོ་བར་བསྒོམ་སྟེ། དེ་ནི་དོན་ཡོད་གྲུབ་པའི་སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་དང་ལྡན་པ་ཇི་ལྟ་བ་བཞིན་དུ་སྦྱར་རོ། །གཞན་ཡང་དེ་ལས་
རེག་རྡོ་རྗེ་ལྷ་མོ་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེའི་་
སྤྱི་བོ་ལ་རྡོ་རྗེ་མི་བསྐྱོད་པའི་སྐུ་ཕྱག་རྒྱས་དབང་བསྐུར་བའི་ངོ་བོས་གནས་པར་་
གསུངས་སོ། །གཞན་ཡང་བྱང་ཆུབ་སེམས་དཔའ་རྣམས་ཀྱི་མཚོན་ཆ་ནི་སོ་སོའི་
བྱེ་བྲག་དུ་བསྟན་པར་བྱ་སྟེ། ཕྱག་ན་རྡོ་རྗེའི་ཕྱག་གཡས་དང་པོ་ན་རྡོ་རྗེ་རྩེ་ལྔ་པ་
འཛིན་པར་གསུངས་སོ། །སའི་སྙིང་པོ་ཕྱག་གཡས་དང་པོ་ན་འཁོར་ལོ་རྩིབས་་་་
བརྒྱད་པར་གསུངས་སོ། །ནམ་མཁའི་སྙིང་པོ་ཕྱག་གཡས་དང་པོ་ན་རིན་པོ་ཆེ་་་
འཛམ་བུ་ནཱ་ད་ཟུར་ལྔ་པ་འཛིན་པའོ། །འཇིག་རྟེན་དབང་ཕྱུག་གི་གཡས་དང་པོ་
ན་པདྨ་འདབ་བརྒྱད་དམར་པོ་འཛིན་པའོ། །སྒྲིབ་པ་ཐམས་ཅད་རྣམ་པར་སེལ་
བའི་ཕྱག་གཡས་དང་པོ་ན་རྡོ་རྗེ་རལ་གྲི་ཨུཏྤལ་སྔོན་པོའི་འདབ་མའི་ཁ་དོག་ལྟ་བུ་
འཛིན་ཏོ། །དེ་ནས་མཚོན་ཆ་དེ་རྣམས་ལས་སོ་སོ་རིགས་ཀྱི་བྱེ་བྲག་རིམ་པར་སྤྲོ་
བའི་ཆོ་ག་བསྟན་པར་བྱ་སྟེ། བྱང་ཆུབ་སེམས་དཔའ་སྤྲིན་ཆེན་རྣམས་ཞེས་པ་་
མདུན་དུ་སྨོས་པའི་བྱང་ཆུབ་སེམས། སྤྲིན་ཆེན་པོ་རྣམས་མདུན་དུ་སྨོས་པའི་་་


རྒྱུད་ཀྱི་རྒྱལ་པོ་ཆེན་པོ་་དཔལ་གསང་བ་འདུས་པའི་རྒྱ་ཆེར་འགྲེལ་པ

སངས་རྒྱས་རྣམས་ཀྱི་ཕྱག་རྒྱ་ལས་སྤྲོས་ཏེ། དེ་བཞིན་གཤེགས་པ་དེ་རྣམས་ཀྱི་ཡེ་
ཤེས་ཀྱི་སྤྲིན་ཆེན་པོ་བཞིན་དུ་འཛིན་པར་གསུངས་སོ། །སྤྲོ་བར་བྱ་ཞེས་པ་ནི་་་་་
མདུན་དུ་སྨོས་པ་དེ་བཞིན་དུ་བྱང་ཆུབ་སེམས་དཔའ་རྣམས་ཀྱི་ཕྱག་གཡས་དང་པོ་
ན་ཡེ་ཤེས་ཀྱི་མཚོན་ཆ་འཛིན་པ་དེ་ལས་སངས་རྒྱས་ཀྱི་སྐུ་ཕྱག་རྒྱ་རྡུལ་ཕྲ་མོའི་ཚད་
དང་མཉམ་པ་ཉིད་ཉིད་ཀྱི་ཤེས་རབ་ལྷ་མོ་དང་གཉིས་སུ་མེད་པར་འཁྱུད་པ་དང་་
ལྡན་པ། མདུན་དུ་སྨོས་པའི་སོ་སོའི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་དང་
ལྡན་པ་སྤྲིན་ཆེན་པོ་བཞིན་དུ་སྒྲུབ་པ་པོ་སྤྲོ་བར་བྱ། བཤད་པར་བྱའོ། །
མཚོན་ཆ་རྡོ་རྗེ་ལས་མི་བསྐྱོད་པའི་སྐུ་ཕྱག་རྒྱ་སྤྲིན་ཆེན་པོ་བཞིན་དུ་སྤྲོ་བར་བསྒོམ།
མཚོན་ཆ་འཁོར་ལོ་ལས་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་ཆེན་པོ་བཞིན་དུ་་
བསྒོམ་མོ། །མཚོན་ཆ་རིན་པོ་ཆེ་འབྱུང་ལྡན་གྱི་སྐུ་ཕྱག་རྒྱ་སྤྲིན་ཆེན་པོ་བཞིན་་
དུ་སྤྲོ་བར་བསྒོམ། མཚོན་ཆ་པདྨ་ལས་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་ཆེན་
པོ་བཞིན་དུ་སྤྲོ་བར་བསྒོམ། མཚོན་ཆ་རལ་གྲི་ལས་དོན་ཡོད་གྲུབ་པའི་སྐུ་ཕྱག་རྒྱ་
སྤྲིན་ཆེན་པོ་བཞིན་སྤྲོ་བར་བསྒོམ་པར་བྱའོ། །སྤྲོ་བར་བྱེད་པས་ཞེས་པས་ནི་་
མདུན་དུ་སྨོས་པའི་བྱང་ཆུབ་སེམས་དཔའ་སྤྲིན་རྣམས་ཀྱི་མདུན་དུ་སྨོས་པའི་ཉིད་
ཀྱི་མཚོན་ཆ་རྣམས་ལས་སངས་རྒྱས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བསྒོམ་པ་་
པོས་བསྒོམ་པར་བྱ་བར་ཤེས་པར་བྱའོ། །གཞན་ཡང་མདོར་བསྡུས་པར་མདུན་་
དུ་སྨོས་པའི་སངས་རྒྱས་དང་བྱང་ཆུབ་སེམས་དཔའ་རྣམས་ཕྲ་མོ་བསྒོམ་པ་སྦྱོར་བ་
སྤྲོ་བའི་སྐུ་ཕྱག་རྒྱ་སྤྲིན་ཆེན་པོ་བཞིན་དུ་སྤྲོས་པ་དེས་ཐུགས་རྗེ་ཆེན་པོའི་ཐུགས་་་་
བསྐྱེད་དེ། འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་མ་ལུས་་
པ་ཐམས་ཅད་ཇི་ལྟར་བྱིན་གྱིས་བརླབས་པར་མཛད་པའི་ཆོ་གའི་རིམ་པའི་དོན་་་་་
གསལ་བར་བསྟན་པར་བྱ་སྟེ། མདུན་དུ་སྨོས་པའི་རྣམ་པར་སྣང་མཛད་དང་ཞེ་


སྡང་རྡོ་རྗེ་ལ་སོགས་པ་དེ་བཞིན་གཤེགས་པ་རྣམ་པ་ལྔས་ལྷ་ཚངས་པ་ལ་སོགས་པ་་
འཁོར་དང་བཅས་པ་ཐམས་ཅད་བྱིན་གྱིས་བརླབ་པར་མཛད་དེ། བྱིན་གྱིས་་་
བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་ཇི་ལྟར་གཉིས་སུ་མེད་པར་བསྡུས་པས་དེ་
བཞིན་དུ་འདིར་སྦྱར་བར་གསུངས་སོ། །གཞན་ཡང་བྱང་ཆུབ་སེམས་དཔའ་སྤྲིན།
ཕྱག་ན་རྡོ་རྗེ་དང་སའི་སྙིང་པོ་ལ་སོགས་པ་ལྔས་བྱིན་གྱིས་བརླབས་དང་བསྡུ་བར་
བྱ་བ་བསྟན་པར་བྱ་སྟེ། བྱང་ཆུབ་སེམས་དཔའ་ཕྱག་ན་རྡོ་རྗེ་སྐུ་ཕྱག་རྒྱ་སྤྲིན་
གྱིས་གནོད་སྦྱིན་གྱི་རྒྱལ་པོ་ཐམས་ཅད་ལ་སོགས་པ་གནོད་སྦྱིན་གྱི་རིས་མ་ལུས་པ་་
ཐམས་ཅད་བྱིན་གྱིས་བརླབ་པར་མཛད་དེ། བྱིན་གྱིས་བརླབས་མ་ཐག་ཏུ་ཉིད་་
ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་གསུངས་སོ། །དེ་ནས་བྱང་ཆུབ་་་་
སེམས་དཔའ་སའི་སྙིང་པོའི་སྐུ་ཕྱག་རྒྱ་སྤྲིན་གྱིས་མིའི་རྒྱལ་པོ་ཐམས་ཅད་ལ་སོགས་
པའི་མིའི་རིགས་ཐམས་ཅད་བྱིན་གྱིས་བརླབ་པར་མཛད་དེ། བྱིན་གྱིས་བརླབས་
མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུས་པར་གསུངས་སོ། །དེ་
ནས་བྱང་ཆུབ་སེམས་དཔའ་ནམ་མཁའི་སྙིང་པོའི་སྐུ་ཕྱག་རྒྱ་སྤྲིན་གྱིས་དྲི་ཟའི་རྒྱལ་
པོ་ཐམས་ཅད་ལ་སོགས་པ་དྲིའི་རིགས་ཐམས་ཅད་བྱིན་གྱིས་བརླབ་པར་མཛད་དེ།
བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུས་པར་་
གསུངས་སོ། །དེ་ནས་བྱང་ཆུབ་སེམས་དཔའ་འཇིག་རྟེན་དབང་ཕྱུག་གི་སྐུ་ཕྱག་
རྒྱ་སྤྲིན་གྱིས་དམྱལ་བ་དང་ཡི་དྭགས་དང་བྱོལ་སོང་གི་རྒྱལ་པོ་ཐམས་ཅད་ལ་སོགས་
པ་དམྱལ་བ་དང་ཡི་དྭགས་དང་བྱོལ་སོང་གི་རིས་ཐམས་ཅད་བྱིན་གྱིས་བརླབ་པར་
མཛད་དེ། བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་
བསྡུ་བར་གསུངས་སོ། །དེ་ནས་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་
པར་སེལ་བའི་སྐུ་ཕྱག་རྒྱའི་སྤྲིན་གྱིས་ཀླུ་དང་ལྷ་མ་ཡིན་དང་། སྲིན་པོའི་རྒྱལ་པོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ
ཐམས་ཅད་ལ་སོགས་པའི་ལྷ་མ་ཡིན་དང་སྲིན་པོ་ལ་སོགས་པའི་རིས་མ་ལུས་པ་་
ཐམས་ཅད་བྱིན་གྱིས་བརླབ་པར་མཛད་དེ་བྱིན་གྱིས་བརླབས་མ་ཐག་ཏུ་ཉིད་ཀྱི་སྐུ་
ཕྱག་རྒྱ་ལ་གཉིས་སུ་མེད་པར་བསྡུ་བར་གསུངས་སོ། །དེ་ལྟར་མཛད་པའི་འོག་ཏུ་
གཞན་ཡང་བསྡུས་པའི་ཆོ་གའི་དོན་བསྟན་པར་བྱ་སྟེ། མདུན་དུ་སྨོས་པའི་་
སངས་རྒྱས་དང་བྱང་ཆུབ་སེམས་དཔའི་སྤྲིན་རྣམས་སྤྲོ་བ་དེ་ནི། དང་པོ་ཕྱག་ན་
རྡོ་རྗེ་དང་སའི་སྙིང་པོ་ལ་སོགས་པ་རྣམས་ཀྱི་ཕྱག་གཡས་དང་པོ་ན་བསྣམས་པའི་་
མཚོན་ཆའི་གནས་སུ་སངས་རྒྱས་ཀྱི་སྐུ་ཕྱག་རྒྱའི་སྤྲིན་རྣམས་སོ་སོ་རིགས་ཀྱི་རིམ་་་
པར་བསྡུ་བར་མཛད་དོ། །དེ་བཞིན་དུ་མ་ནོར་བའི་རིམ་པས་སངས་རྒྱས་ཀྱི་སྐུ་་
ཕྱག་རྒྱའི་གནས་སུ་བྱང་ཆུབ་སེམས་དཔའི་སྐུ་ཕྱག་རྒྱ་སྤྲིན་རྣམས་སོ་སོ་རིགས་ཀྱི་་་
རིམ་པར་བསྡུ་བར་མཛད་དོ། །དེ་བཞིན་དུ་མདུན་དུ་སྨོས་པའི་ཕྲ་མོ་བསྒོམ་པ་་
སྦྱོར་བའི་གནས་ཀྱི་སྙིང་པོ་ཡེ་ཤེས་རིན་པོ་ཆེ་ཡུངས་ཀར་གྱི་འབྲུ་ཙམ་གྱི་གནས་སུ་་
སངས་རྒྱས་ཀྱི་སྐུ་ཕྱག་རྒྱའི་སྤྲིན་རྣམས་སོ་སོ་རིགས་ཀྱི་རིམ་པར་སྤྲོ་བར་མཛད་པ་་
དེ་བཞིན་དུ་བསྡུ་བར་མཛད་དོ། །དེའི་འོག་ཏུ་མདུན་དུ་སྨོས་པའི་ཕྲ་མོ་སྦྱོར་་
བ་སྤྲོ་བ་དང་བསྡུ་བའི་གནས་ཡེ་ཤེས་རིན་པོ་ཆེའི་ངོ་བོ་ཡུངས་ཀར་གྱི་འབྲུ་ཙམ།
ཉིད་ཀྱི་གསང་བའི་ཐུགས་ཀ་གསང་བའི་དབང་པོ་གཉིས་ཀྱི་དབུས་སྣའི་རྩེ་མོར་་
མིང་བཏགས་པར་གནས་པ་དེ་ནི་མདུན་དུ་སྨོས་པའི་བསྡུ་བ་རྫོགས་པའི་འོག་ཏུ་
སྟོང་པར་གྱུར་པར་ཤེས་པར་བྱའོ། །དེ་ལྟར་མདོར་བསྡུས་པ་ཕྲ་མོ་བསྒོམ་པའི་་
སྦྱོར་བའི་ཚུལ་གྱི་ཆོ་གའི་སྒྲའི་དོན་དུ་ཤེས་པར་བྱའོ། །ད་ནི་རྣམ་པར་སྣང་་་
མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་དང་ལྡན་པ་དཀྱིལ་འཁོར་གྱི་ངོ་
བོའི་གསང་བའི་སྔགས་ཀྱི་བསྒོམ་པའི་བྱ་བའི་སྦྱོར་བའི་ཚུལ་གྱི་ཆོ་གའི་དོན་བསྟན་
པར་བྱ་སྟེ། ནམ་མཁའ་དབྱིངས་ཀྱི་དབུས་གནས་པར། །འཁོར་ལོའི་དཀྱིལ་་


འཁོར་བསྒོམ་པར་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
ནམ་མཁའ་དབྱིངས་ཀྱི་དབུས་གནས་པ་ནི། གོང་དུ་སངས་རྒྱས་དཀྱིལ་འཁོར་་
བསྒོམ་པར་བྱ་བའི་དུས་སུ་ནམ་མཁའི་དོན་བྱེ་བྲག་རྣམ་པ་གསུམ་དུ་དེ་བཞིན་དུ་་
འདིར་སྦྱར་རོ། །དེ་ནི་དཀྱིལ་འཁོར་རྣམ་པ་ལྔ་བསྒོམ་པ་སྤྱིའི་གནས་ཕུན་སུམ་་
ཚོགས་པའོ། །དེ་ནས་འཁོར་ལོའི་དཀྱིལ་འཁོར་བསྒོམ་པར་བྱ་ཞེས་པ་ནི། དེ་
བཞིན་གཤེགས་པ་རྣམ་པར་སྣང་མཛད་ལ་བྱ་སྟེ། དང་པོ་སྒྲུབ་པ་པོས་ཇི་ལྟར་་
མདུན་དུ་སངས་རྒྱས་དཀྱིལ་འཁོར་བསྒོམ་པར་བྱ་བའི་དུས་སུ། དེ་བཞིན་
གཤེགས་པ་རྡོ་རྗེ་མི་བསྐྱོད་པ་སྐུ་ཕྱག་རྒྱ་བསྐྱེད་པའི་ཆོ་གའི་རིམ་པ་བཞིན་དུ་་་་
དབུས་ཀྱི་གཙོ་བོ་བསྐྱེད་པར་བྱ་སྟེ། དེའི་ཆེ་བའི་ང་རྒྱལ་བྱ་སྟེ། དེའི་འོག་ཏུ་
རྣམ་པར་སྣང་མཛད་ལ་སོགས་པ་དཀྱིལ་འཁོར་རྣམ་པ་ལྔ་ནང་དང་གསང་བའི་
ཚུལ་གྱི་བསྐྱེད་པར་བྱ་སྟེ། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ས་བོན་ཡི་གེ་ཨོཾ་ཁ་
དོག་སེར་པོ་མེ་ཕུང་བཞིན་དུ་གཟི་བརྗིད་འབར་བར་བསམས་ཏེ། དེ་འོད་དུ་་
ཞུ་བའི་ས་བོན་ལས་འཁོར་ལོ་རྩིབས་བཞི་པར་གྱུར་པར་བསམ། དེའི་ལྟེ་བའི་་
དབུས་སུ་མེ་ལོང་ལྟ་བུའི་ཡེ་ཤེས་ཀྱི་ས་བོན་ཡིག་འབྲུ་ཧཱུཾ་ཁ་དོག་དཀར་པོ་ཟླ་བ་སྟོང་
གི་འོད་དང་མཉམ་པའི་གཟི་བརྗིད་ཀྱིས་འབར་བར་བསམ་ཏེ། དེའི་འོད་དུ་ཞུ་
བའི་ས་བོན་ལས་བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་པར་བསམ། ཟླ་
བའི་དཀྱིལ་འཁོར་དེའི་དབུས་སུ་ས་བོན་ཡིག་འབྲུ་ཨོཾ་ལས་གོང་དུ་སྨོས་པའི་ཚུལ་དུ་
རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་པར་བྱ་བ་སྟེ། དེའི་སྐུ་མདོག་དང་ཞལ་
དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་ཤེས་རབ་ལྷ་མོ་འཁྱུད་
པའི་སྦྱོར་བ་མཛད་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པའི་ཇི་
ལྟར་མདུན་དུ་སྨོས་པ་དེ་བཞིན་དུ་འདིར་སྦྱར་རོ། །གཞན་ཡང་རྣམ་པར་སྣང་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

མཛད་ཀྱི་འཁོར་གྱི་རིམ་པ་བསྟན་པར་བྱ་སྟེ། མདུན་དུ་སྨོས་པའི་འཁོར་ལོ་་་
རྩིབས་བཞི་པའི་ཤར་གྱི་རྩིབས་ལ་མི་བསྐྱོད་པ་ཉིད་ཀྱི་ས་བོན་ལས་ཉིད་ཀྱི་གདན་་
རྡོ་རྗེ་འམ་ཡང་ན་ཟླ་བའི་དཀྱིལ་འཁོར་བསྐྱེད་པར་བྱའོ། །དེའི་སྟེང་དུ་ཉིད་ཀྱི་་
ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་
ཕྱག་དང་ཕྱག་མཚན་དང་རྒྱན་རྣམས་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་་་
མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་དང་ལྡན་པ་མདུན་དུ་སྨོས་པ་་
བཞིན་དུ་འདིར་སྦྱར་རོ། །དེ་ནས་ལྷོའི་རྩིབས་ལ་རིན་ཆེན་འབྱུང་ལྡན་མདུན་དུ་
སྨོས་པའི་ཚུལ་དུ་ཉིད་ཀྱི་ས་བོན་ཡིག་འབྲུ་ལས་གདན་རིན་པོ་ཆེ་བསྐྱེད་པར་བྱ་སྟེ།
དེའི་སྟེང་དུ་ཉིད་ཀྱི་ས་བོན་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་་་་
དང་ཞལ་དང་། ཕྱག་དང་ཕྱག་མཚན་དང་། རྒྱན་རྣམས་དང་། ཉིད་ཀྱི་
ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་་
ཅད་དང་ལྡན་པར་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ནས་ནུབ་ཀྱི་་
ཕྱོགས་ཀྱི་རྩིབས་ལ་སྣང་བ་མཐའ་ཡས་མདུན་དུ་སྨོས་པའི་ཚུལ་དུ་ཉིད་ཀྱི་ས་བོན་་
ཡིག་འབྲུ་ལས་གདན་པདྨ་བསྐྱེད་པར་བྱ་སྟེ། དེའི་སྟེང་དུ་ཉིད་ཀྱི་ས་བོན་ཡིག་་་
འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་ཕྱག་དང་་
ཕྱག་མཚན་དང་། རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་་་
མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་དང་ལྡན་པ་མདུན་དུ་སྨོས་པའི་
བཞིན་དུ་འདིར་སྦྱར་རོ། །དེ་ནས་བྱང་གི་རྩིབས་ལ་དོན་ཡོད་གྲུབ་པ་མདུན་དུ་
སྨོས་པའི་ཚུལ་དུ་ཉིད་ཀྱི་ས་བོན་ཡིག་འབྲུ་ལས་གདན་རྡོ་རྗེ་རྒྱ་གྲམ་བསྐྱེད་པར་བྱ་་
སྟེ༑ དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ།
དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་། རྒྱན་རྣམས་དང་།


བསྟན་འགྱུར རྒྱུད ཡུ་
ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟ་བུར་སྐུ་ཕྱག་རྒྱའི་ཆ་་་་
ལུགས་ཐམས་ཅད་མདུན་དུ་སྨོས་པ་བཞིན་དུ་འདིར་སྦྱར་རོ། །གཞན་ཡང་རྡོ་རྗེ་
དཀྱིལ་འཁོར་བསྐྱེད་པའི་ཚུལ་གྱི་ཆོ་གའི་དོན་བསྟན་པར་བྱ་སྟེ། གསལ་བའི་་
དཀྱིལ་འཁོར་དབུས་གནས་པར། །རྡོ་རྗེ་དཀྱིལ་འཁོར་བསྒོམ་པར་བྱ། །ཞེས་
བྱ་བའི་དོན་བསྟན་པར་བྱ་བ་སྟེ། ཅི་ལྟར་ཡིན་ན། དང་པོ་མེ་ལོང་ལྟ་བུའི་ཡེ་
ཤེས་ཀྱི་ངོ་བོ་ས་བོན་ཡིག་འབྲུ་ཧཱུཾ་ཁ་དོག་དཀར་པོ་ཟླ་བ་སྟོང་གི་འོད་དང་ཡེ་ཤེས་
ཀྱི་གཟི་བརྗིད་ཀྱིས་མཉམ་པར་འོད་དུ་ཞུ་སྟེ། ས་བོན་དེ་ལས་བྱང་ཆུབ་སེམས་་
ཟླ་བའི་དཀྱིལ་འཁོར་དུ་གྱུར་ཏེ། དེ་ལྟར་གསལ་བའི་དཀྱིལ་འཁོར་ཞེས་པ་ནི།
ཟླ་བའི་དཀྱིལ་འཁོར་ཏེ་དེ་ནི་སྤྱིའི་གདན་དུ་བསྟན་པའོ། །དེའི་དབུས་སུ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་ཨོ་ ཁ་དོག་སེར་པོ་གཟི་བརྗིད་ཀྱིས་
འབར་བར་བསམ་པ་སྟེ། དེ་འོད་དུ་ཞུ་བའི་ས་བོན་ལས་འཁོར་ལོ་རྩིབས་བརྒྱད་
དུ་གྱུར་ཏེ། འཁོར་ལོ་ལྟེ་བའི་དབུས་སུ་གོང་དུ་སྨོས་པའི་ས་བོན་ཡིག་འབྲུ་ཧཱུཾ་
ལས་མི་བསྐྱོད་པའི་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་་་
ཕྱག་དང་ཕྱག་མཚན་དང་། རྒྱན་རྣམས་དང་། ཉིད་ཀྱི་ཤེས་རབ་ལྷ་མོ་འཁྱུད་
པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་
དང་ལྡན་པ་ནི། མདུན་དུ་སྨོས་པ་དེ་བཞིན་དུ་འདིར་སྦྱར་རོ། །གཞན་ཡང་་
མི་བསྐྱོད་པ་གནས་པའི་ཆོ་གའི་རིམ་པ་བསྟན་པར་བྱ་སྟེ། ཤར་དུ་མདུན་དུ་སྨོས་
པའི་བྱང་ཆུབ་སེམས་ཟླ་བའི་དཀྱིལ་འཁོར་ལ་རྣམ་པར་སྣང་མཛད་ཀྱི་ས་བོན་ཡིག་
འབྲུ་ལས་མདུན་དུ་སྨོས་པའི་ཉིད་ཀྱི་གདན་བསྐྱེད་པར་བྱའོ། །དེའི་སྟེང་དུ་ས་་་
བོན་གྱི་ཡིག་འབྲུ་ལས་ཉིད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་།
ཞལ་དང་ཕྱག་དང་ཕྱག་མཚན་དང་། རྒྱན་རྣམས་དང་། ཉིད་ཀྱི་ཤེས་རབ་ལྷ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་དང་ལྡན་
པ་ནི་མདུན་དུ་སྨོས་པ་དེ་བཞིན་དུ་འདིར་སྦྱར་རོ། །དེ་ནས་ལྷོར་བྱང་ཆུབ་་
སེམས་ཟླ་བའི་དཀྱིལ་འཁོར་ལ་རིན་ཆེན་འབྱུང་ལྡན་གྱི་ས་བོན་ལས་ཉིད་ཀྱི་གདན་
བསྐྱེད་པར་བྱའོ། །དེའི་སྟེང་དུ་ཉིད་ཀྱི་ས་བོན་ལས་སྐུ་ཕྱག་རྒྱ་བསྐྱེད་པར་བྱ་སྟེ།
དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་་
ཤེས་རབ་ལྷ་མོ་འཁྱུད་པའི་སྦྱོར་བ་མཛད་པའི་དེ་ལྟར་ཆ་ལུགས་ཐམས་ཅད་དང་་
ལྡན་པ་ནི་མདུན་དུ་སྨོས་པ་དེ་བཞིན་དུ་འདིར་སྦྱར་རོ། །དེ་ནས་ནུབ་དུ་བྱང་་
ཆུབ་སེམས་ཟླ་བའི་དཀྱིལ་འཁོར་ལ་སྣང་བ་མཐའ་ཡས་ཀྱི་ས་བོན་ལས་ཉིད་ཀྱི་་་
གདན་བསྐྱེད་པར་བྱ་སྟེ། དེའི་སྟེང་དུ་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་་
པར་བྱའོ། །དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་
དང་ཉིད་ཀྱི་ཤེས་རབ་ཀྱི་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱ་ཆ་་
ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་ནི་མདུན་དུ་སྨོས་པ་དེ་བཞིན་དུ་
འདིར་སྦྱར་རོ། །དེ་ནས་བྱང་དུ་བྱང་ཆུབ་སེམས་ཟླ་བའི་དཀྱིལ་འཁོར་ལ་དོན་་་
ཡོད་གྲུབ་པའི་ས་བོན་ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་ཉིད་ཀྱི་
ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་
ཕྱག་དང་ཕྱག་མཚན་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་
མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་དང་ལྡན་པ་ནི་མདུན་དུ་སྨོས་་
པ་དེ་བཞིན་དུ་འདིར་སྦྱར་རོ། །དེ་ལྟར་རྡོ་རྗེ་དཀྱིལ་འཁོར་དེ་ནི་མི་བསྐྱོད་པའི་
དཀྱིལ་འཁོར་བསྒོམ་པའི་དོན་དུ་ཤེས་པར་བྱའོ།། །།
གཞན་ཡང་པདྨའི་དཀྱིལ་འཁོར་བསྐྱེད་པའི་ཆོ་གའི་དོན་བསྟན་པར་བྱ་སྟེ།
པདྨའི་དཀྱིལ་འཁོར་འདྲ་བར་ནི། །པདྨའི་དཀྱིལ་འཁོར་བསྒོམ་པར་བྱ། །


ཞེས་བྱ་བའི་དོན་བསྟན་པར་བྱ་བ་སྟེ། ཅི་ལྟར་ཡིན་ན། དང་པོ་སོ་སོར་རྟོག་
པའི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་བཾ་ལས། ཡང་ན་བ་བསམ་ཡང་མི་
འགལ་ཏེ། དེ་ནི་ཁ་དོག་དམར་པོ་ཉི་མ་སྟོང་དང་མཉམ་པའི་གཟི་བརྗིད་འབར་
བ་འོད་དུ་ཞུ་བའི་ས་བོན་ལས་པདྨ་འདབ་མ་བཞི་པར་གྱུར་ཏེ། དེ་ལྟར་པདྨའི་་
དཀྱིལ་འཁོར་འདྲ་བར་ཞེས་པ་ནི་སྤྱིའི་གདན་དུ་བསྟན་པའོ། །དེའི་སྟེང་དུ་ས་་
བོན་ཡིག་འབྲུ་ཧཱུཾ་་ཁ་དོག་དཀར་པོ་ཟླ་བ་ལྟ་བུའི་གཟི་བརྗིད་འབར་བར་བསམ་ཏེ།
དེའི་འོད་དུ་ཞུ་བའི་ས་བོན་ལས་བྱང་ཆུབ་སེམས་ཟླ་བའི་དཀྱིལ་འཁོར་དུ་གྱུར་ཏེ།
ཟླ་བའི་དཀྱིལ་འཁོར་དེའི་དབུས་སུ་མདུན་དུ་སྨོས་པའི་ས་བོན་ཡིག་འབྲུ་ལས་སྣང་
བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་དེ། དེའི་སྐུ་མདོག་དང་ཞལ་དང་ཕྱག་དང་་་
ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་
པ་དེ་ལྟར་སྐུ་ཕྱག་རྒྱ་ཆ་ལུགས་ཐམས་ཅད་དང་ལྡན་པ་མདུན་དུ་སྨོས་པ་བཞིན་དུ་
འདིར་སྦྱར་བར་བྱའོ། །གཞན་ཡང་སྣང་བ་མཐའ་ཡས་ཀྱི་འཁོར་གནས་པའི་ཆོ་
གའི་རིམ་པ་བསྟན་པར་བྱ་སྟེ། མདུན་དུ་སྨོས་པའི་གདན་པདྨ་འདབ་མའི་ཤར་་
གྱི་དབུས་སུ་མི་བསྐྱོད་པ་ཉིད་ཀྱི་ས་བོན་ཡིག་འབྲུ་ལས་གདན་བསྐྱེད་པར་བྱ་སྟེ།
དེའི་ནང་དུ་ཉིད་ཀྱི་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་
མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་ཤེས་
རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་་
དང་ལྡན་པ་དེ་བཞིན་དུ་འདིར་སྦྱར་རོ། །དེ་ནས་ལྷོའི་པདྨའི་འདབ་མའི་དབུས་
སུ་རྣམ་པར་སྣང་མཛད་ཉིད་ཀྱི་ས་བོན་ཡིག་འབྲུ་ལས་གདན་བསྐྱེད་པར་བྱ་བ་སྟེ།
དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་
མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་དང་་
ལྡན་པ་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ནས་ནུབ་ཀྱི་པདྨ་འདབ་
མའི་དབུས་སུ་རིན་པོ་ཆེ་འབྱུང་ལྡན་ཉིད་ཀྱི་ས་བོན་ལས་གདན་བསྐྱེད་པར་བྱ་སྟེ།
དེའི་སྟེང་དུ་ཉིད་ཀྱི་ས་བོན་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་་
དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་་
འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱ་ཆ་ལུགས་ཐམས་ཅད་དང་ལྡན་པ་་
མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ནས་བྱང་གི་པདྨའི་འདབ་མའི་
དབུས་སུ་དོན་ཡོད་གྲུབ་པའི་ཉིད་ཀྱི་ས་བོན་ཡིག་འབྲུ་ལས་ཉིད་ཀྱི་གདན་བསྐྱེད་་
པར་བྱ་སྟེ། དེའི་སྟེང་དུ་ཉིད་ཀྱི་ས་བོན་ལས་སྐུ་ཕྱག་རྒྱ་བསྐྱེད་པར་བྱ་སྟེ།
དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་
ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཕུན་
སུམ་ཚོགས་པ་ཐམས་ཅད་དང་ལྡན་པ་མདུན་དུ་སྨོས་པ་བཞིན་དུ་འདིར་སྦྱར་རོ། །
གཞན་ཡང་རིན་པོ་ཆེའི་དཀྱིལ་འཁོར་བསྐྱེད་པའི་ཆོ་གའི་དོན་བསྟན་པར་བྱ་སྟེ།
རིན་ཆེན་དཀྱིལ་འཁོར་འདྲ་བར་ནི། །རིན་ཆེན་དཀྱིལ་འཁོར་བརྩོན་པར་་
བསྒོམ༑ །ཞེས་བྱ་བའི་དོན་བཤད་པར་བྱ་བ་སྟེ། ཅི་ལྟ་ཡིན་ན། དང་པོ་
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་རམ་འམ། ཡང་ན་སྭ་ཡང་མི་
འགལ་ཏེ། ཁ་དོག་སེར་པོ་མེ་ཕུང་འདྲ་བར་གཟི་བརྗིད་ཀྱིས་འབར་བར་བསམ་
ཏེ༑ དེ་འོད་དུ་ཞུ་བའི་ས་བོན་དེ་ལས་རིན་པོ་ཆེ་འཛམ་བུ་ནཱ་ད་ཟུར་བཞི་པར་
གྱུར་ཏེ། དེ་ལྟར་རིན་ཆེན་དཀྱིལ་འཁོར་འདྲ་བའི་དོན་ནི་སྤྱིའི་གདན་དུ་བསྟན་
ཏོ༑ །དེའི་དབུས་སུ་སོ་སོར་རྟོགས་པའི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་བ་་་་་
འམ་ཡང་ན་ཨཱ་ཡང་རུང་མི་འགལ་ཏེ། ཁ་དོག་དམར་པོ་ཉི་མ་འོད་དང་མཉམ་་


པར་གཟི་བརྗིད་ཀྱིས་འབར་བ་བསམ་ཏེ། དེ་འོད་དུ་ཞུ་བའི་ས་བོན་ལས་པདྨ་་་
འདབ་བརྒྱད་བསྐྱེད་དེ། པདྨའི་ལྟེ་བའི་དབུས་སུ་ས་བོན་ཡིག་འབྲུ་སྭ་ལས་རིན་
པོ་ཆེ་འབྱུང་ལྡན་གྱི་སྐུ་ཕྱག་རྒྱ་བསྐྱེད་དེ། དེའི་སྐུ་མདོག་དང་ཞལ་དང་ཕྱག་དང་
ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་
པ་དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་མདུན་
དུ་སྨོས་པ་བཞིན་དུ་འདིར་སྦྱར་རོ། །གཞན་ཡང་རིན་ཆེན་འབྱུང་ལྡན་གྱི་འཁོར་
གནས་པའི་ཆོ་ག་རིམ་པ་བསྟན་པར་བྱ་སྟེ། མདུན་དུ་སྨོས་པའི་རིན་པོ་ཆེ་འཛམ་
བུ་ནཱ་དའི་ཤར་གྱི་དབུས་སུ་མདུན་དུ་སྨོས་པའི་ཚུལ་དུ་མི་བསྐྱོད་པ་ཉིད་ཀྱི་ས་བོན་
ལས་ཉིད་ཀྱི་གདན་བསྐྱེད་དེ། དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་ཉིད་ཀྱི་
སྐུ་ཕྱག་རྒྱ་བསྐྱེད་དེ། དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་་་་
རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་སྐུ་་་་་
ཕྱག་རྒྱའི་ཆ་ལུགས་ཐམས་ཅད་དང་ལྡན་པ་མདུན་དུ་སྨོས་པ་བཞིན་དུ་སྦྱར་རོ། །
དེ་ནས་རིན་པོ་ཆེ་འཛམ་བུ་ནཱ་དའི་ལྷོའི་དབུས་སུ་མདུན་དུ་སྨོས་པའི་ཚུལ་དུ་རྣམ་
པར་སྣང་མཛད་ཀྱི་ས་བོན་ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་་་
ཉིད་ཀྱི་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་་
ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་
པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་
མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ནས་རིན་པོ་ཆེ་འཛམ་བུ་ནཱ་དའི་
ནུབ་ཀྱི་དབུས་སུ་མདུན་དུ་སྨོས་པའི་ཚུལ་དུ་སྣང་བ་མཐའ་ཡས་ཉིད་ཀྱི་ས་བོན་་་་་
ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་
སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ
དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དེ་ལྟར་་
སྐུ་ཕྱག་རྒྱའི་ཆ་ལུགས་ཐམས་ཅད་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་
ནས་རིན་པོ་ཆེ་འཛམ་བུ་ནཱ་ད་བྱང་ཕྱོགས་ཀྱི་དབུས་སུ་མདུན་དུ་སྨོས་པའི་ཚུལ་དུ་
དོན་ཡོད་གྲུབ་པ་ཉིད་ཀྱི་ས་བོན་ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་
དུ་ཉིད་ཀྱི་ས་བོན་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་་
དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་་
འཁྱུད་པའི་སྦྱོར་བ་མཛད་པ་དེ་ལྟར་སྐུ་ཕྱག་རྒྱའི་ཆ་ལུགས་ཐམས་ཅད་མདུན་དུ་
སྨོས་པ་བཞིན་དུ་འདིར་སྦྱར་རོ། །དེ་ལྟར་རིན་ཆེན་བརྩོན་པར་བྱ་ཞེས་པ་ནི་་་
རིན་ཆེན་འབྱུང་ལྡན་གྱི་ངོ་བོ་བསྒོམ་པ་རྒྱུན་མི་འཆད་པར་བརྩོན་འགྲུས་ཀྱིས་མ་་
གྲུབ་ཀྱི་བར་དུ་སེམས་རྩེ་གཅིག་པས་བསྒོམ་པར་ཤེས་པར་བྱའོ། །གཞན་ཡང་
སྦྱོར་བའི་དཀྱིལ་འཁོར་བསྐྱེད་པའི་ཆོ་གའི་དོན་བསྟན་པར་བྱ་སྟེ། སྦྱོར་བའི་་
དཀྱིལ་འཁོར་ལས་བྱུང་བ། །ནམ་མཁའི་དབུས་སུ་བསྒོམ་པར་བྱ། །ཞེས་བྱ་་
བའི་དོན་བསྟན་པར་བྱ་སྟེ། ཅི་ལྟར་ཡིན་ན། དང་པོ་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་ས་བོན་ཡིག་འབྲུ་ཁ་དོག་མཐིང་ཀ་ཅུང་ཟད་ལྗང་བ་བསྐལ་པའི་མེ་ཕུང་་
བཞིན་དུ་གཟི་བརྗིད་འབར་བ་འོད་དུ་ཞུ་བའི་ས་བོན་དེ་ལས་རྡོ་རྗེ་རྒྱ་གྲམ་དུ་གྱུར་
ཏོ༑ །དེ་ལྟར་སྦྱོར་བའི་དཀྱིལ་འཁོར་ལས་བྱུང་བ་ནི་སྤྱིའི་གདན་དུ་བསྟན་ཏོ། །
དེ་ནས་རྡོ་རྗེ་རྒྱ་གྲམ་གྱི་དབུས་སུ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ས་བོན་ཡིག་་
འབྲུ་སྭ་ཁ་དོག་སེར་པོ་མེ་ཕུང་བཞིན་དུ་གཟི་བརྗིད་ཀྱིས་འབར་བ་བསམས་ཏེ།
དེ་འོད་དུ་ཞུ་བའི་ས་བོན་ལས་རིན་པོ་ཆེ་འཛམ་བུ་ནཱ་ད་ཟུར་བརྒྱད་པ་བསྐྱེད་དེ།
དེའི་དབུས་སུ་མདུན་དུ་སྨོས་པའི་ཚུལ་དུ་ས་བོན་ཡིག་འབྲུ་ཧ་ལས་དོན་ཡོད་གྲུབ་་
པའི་སྐུ་ཕྱག་རྒྱ་བསྐྱེད་དེ། དེའི་སྐུ་མདོག་དང་། ཞལ་དང་། ཕྱག་དང་ཕྱག་


མཚན་དང་རྒྱན་རྣམས་དང་ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་་
དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་
མདུན་དུ་སྨོས་པ་བཞིན་དུ་འདིར་སྦྱར་རོ། །གཞན་ཡང་དོན་ཡོད་གྲུབ་པའི་་་
འཁོར་གནས་པའི་ཆོ་གའི་རིམ་པ་བསྟན་པར་བྱ་སྟེ། མདུན་དུ་སྨོས་པའི་རྡོ་རྗེ་རྒྱ་
གྲམ་གྱི་ཤར་གྱི་དབུས་སུ་མདུན་དུ་སྨོས་པའི་ཉིད་ཀྱི་ས་བོན་གྱི་ཡིག་འབྲུ་ལས་མི་་
བསྐྱོད་པར་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་ཉིད་ཀྱི་ས་བོན་ཡིག་་
འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་ཕྱག་དང་་
ཕྱག་མཚན་དང་། རྒྱན་རྣམས་དང་། ཉིད་ཀྱི་ཤེས་རབ་ལྷ་མོ་འཁྱུད་པར་མཛད་
པ་དང་། དེ་ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་མདུན་
དུ་སྨོས་པ་བཞིན་དུ་འདིར་སྦྱར་རོ། །དེ་ནས་རྡོ་རྗེ་རྒྱ་གྲམ་གྱི་ལྷོ་ཕྱོགས་ཀྱི་དབུས་
སུ་རྣམ་པར་སྣང་མཛད་ཉིད་ཀྱི་ས་བོན་ལས་ཉིད་ཀྱི་གདན་བསྐྱེད་པར་བྱ་སྟེ།
དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་ཉིད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ།
དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་ཉིད་ཀྱི་་
ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དང་། དེ་ལྟར་སྐུ་ཕྱག་རྒྱའི་ཆ་་་
ལུགས་ཐམས་ཅད་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ནས་རྡོ་རྗེ་རྒྱ་་
གྲམ་གྱི་ནུབ་ཀྱི་དབུས་སུ་རིན་ཆེན་འབྱུང་ལྡན་ཉིད་ཀྱི་ས་བོན་ལས་ཉིད་ཀྱི་གདན་་
བསྐྱེད་པར་བྱ་སྟེ། དེའི་སྟེང་དུ་ཉིད་ཀྱི་ས་བོན་ཡིག་འབྲུ་ལས་ཉིད་ཀྱི་སྐུ་ཕྱག་རྒྱ་་་་
བསྐྱེད་པར་བྱ་སྟེ། དེའི་སྐུ་མདོག་དང་ཞལ་དང་ཕྱག་དང་ཕྱག་མཚན་དང་རྒྱན་
རྣམས་དང་། ཉིད་ཀྱི་ཤེས་རབ་ལྷ་མོ་འཁྱུད་པའི་སྦྱོར་བ་མཛད་པ་དང་། དེ་
ལྟར་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཐམས་ཅད་དང་ལྡན་པ་མདུན་དུ་་
སྨོས་པ་བཞིན་དུ་འདིར་སྦྱར་རོ། །དེ་ནས་རྡོ་རྗེ་རྒྱ་གྲམ་གྱི་བྱང་གི་དབུས་སུ་སྣང་


ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ )ملا
བ་མཐའ་ཡས་ཉིད་ཀྱི་ས་བོན་ལས་ཉིད་ཀྱི་གདན་བསྐྱེད་པར་བྱ་སྟེ། དེའི་སྟེང་དུ་
ཉིད་ཀྱི་ས་བོན་ཡིག་འབྲུ་ལས་ཉིད་ཀྱི་སྐུ་ཕྱག་རྒྱ་བསྐྱེད་པར་བྱ་སྟེ། དེའི་སྐུ་་་
མདོག་དང་ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་ཤེས་
རབ་ལྷ་མོ་འཁྱུད་པའི་སྦྱོར་བ་མཛད་པ་དང་། དེ་ལྟར་སྐུ་ཕྱག་རྒྱའི་ཆ་ལུགས་་
ཐམས་ཅད་དང་ལྡན་པ་མདུན་དུ་སྨོས་པ་བཞིན་དུ་འདིར་སྦྱར་རོ། །དེ་ལྟར་་
སྦྱོར་བའི་དཀྱིལ་འཁོར་ལས་བྱུང་བ་ནི་བྱེ་བྲག་རྣམ་པ་གཉིས་སུ་བསྟན་པར་བྱ་སྟེ།
གདན་རྡོ་རྗེ་རྒྱ་གྲམ་གྱི་ངོ་བོ་དེ་ལས་ཀྱི་རིགས་ཀྱི་དེ་བཞིན་གཤེགས་པ་དོན་ཡོད་་
གྲུབ་པ་དང་སྦྱར་བར་བསྟན་པ་དང་། གཞན་ཡང་སྦྱོར་བའི་དཀྱིལ་འཁོར་ལས་
བྱུང་བ་ཞེས་བྱ་བ་དེ་བཞིན་གཤེགས་པ་ཐམས་ཅད་ཀྱི་ལས་ཐམས་ཅད་ཀྱི་དངོས་་
གྲུབ་གྲུབ་པར་བྱེད་པ་དོན་ཡོད་གྲུབ་པའི་ངོ་བོར་བསྟན་ཏེ། དེའི་དཀྱིལ་འཁོར་
གྱི་སྐུ་ཕྱག་རྒྱ་བྱ་བ་ནན་ཏན་གྱི་ཡེ་ཤེས་ལས་བྱུང་བར་གསུངས་སོ། །ནམ་མཁའི་
དཀྱིལ་དུ་བསྒོམ་པར་བྱ་ཞེས་པའི་དོན་ནི་མདུན་དུ་བཤད་པ་དང་མཐུན་པར་སྦྱར་
རོ༑ །དེ་ལྟར་མདུན་དུ་སྨོས་པའི་དེ་བཞིན་གཤེགས་པ་རྣམ་པར་སྣང་མཛད་ལ་
སོགས་པའི་དཀྱིལ་འཁོར་རྣམས་བསྒྲུབ་པ་པོས་བསྒོམ་པར་བྱ་ཞིང་སྤྲོ་བའི་དུས་སུ་
གཙོ་བོ་དང་འཁོར་ཐམས་ཅད་ཉིད་ཉིད་ཀྱི་ཡེ་ཤེས་ཀྱི་མེའི་འོད་དུ་རབ་ཏུ་འབར་་
བར་བསྒོམ་པར་བྱའོ། །གཞན་ཡང་མདུན་དུ་སྨོས་པའི་དཀྱིལ་འཁོར་རྣམ་པ་ལྔ་
བསྒོམ་པ་རྫོགས་པའི་འོད་ཏུ་བསྡུ་བའི་ཆོ་གའི་དོན་བཤད་པར་བྱ་སྟེ། ཉིད་ཉིད་
ཀྱི་སྐུ་ཕྱག་རྒྱའི་ངོ་བོ་ལ་ཐམས་ཅད་ཐིམ་པར་གྱུར་པར་བསྒོམ་མོ། །དེའི་དོན་་
གསལ་བར་བསྟན་པར་བྱ་སྟེ། དང་པོ་རྣམ་པར་སྣང་མཛད་ཀྱི་དཀྱིལ་འཁོར་མི་
བསྐྱོད་པའི་དཀྱིལ་འཁོར་ལ་ཐིམ་པར་བསམ་མོ། །དེ་ལྟར་གཉིས་སུ་མེད་པའི་མི་
བསྐྱོད་པའི་དཀྱིལ་འཁོར་ནི། སྣང་བ་མཐའ་ཡས་ཀྱི་དཀྱིལ་འཁོར་ལ་ཐིམ་པར་་


གྱུར་པར་བསྒོམ་མོ། །དེ་ལྟར་གཉིས་སུ་མེད་པའི་སྣང་བ་མཐའ་ཡས་ཀྱི་དཀྱིལ་་་
འཁོར་ནི་རིན་ཆེན་འབྱུང་ལྡན་གྱི་དཀྱིལ་འཁོར་ལ་ཐིམ་པར་གྱུར་པར་བསམ་མོ། །
དེ་ལྟར་གཉིས་སུ་མེད་པའི་རིན་ཆེན་འབྱུང་ལྡན་གྱི་དཀྱིལ་འཁོར་ནི་དོན་ཡོད་གྲུབ་
པའི་དཀྱིལ་འཁོར་ལ་ཐིམ་པར་མཛད་དོ། །དེ་ལྟར་གཉིས་སུ་མེད་པའི་དོན་ཡོད་
གྲུབ་པའི་དཀྱིལ་འཁོར་ནི་མདུན་དུ་སྨོས་པའི་སྤྲོ་བའི་གནས་ཡེ་ཤེས་སེམས་དཔའ་
དང་གཉིས་སུ་མེད་པར་གཅིག་པའི་ངོ་བོར་གྱུར་པར་བསམ་མོ། །དེ་ལྟར་མདོར་
བསྡུ་བའི་ཆོ་གའི་དོན་དུ་ཤེས་པར་བྱའོ། །ད་ནི་མདུན་དུ་སྨོས་པའི་སངས་རྒྱས་་
ལྔའི་དཀྱིལ་འཁོར་རྣམས་བསྒོམ་པའི་དངོས་གྲུབ་ཀྱི་འབྲས་བུ་བསྟན་པར་བྱ་སྟེ།
འདི་དག་སངས་རྒྱས་འགྱུར་བའི་མཆོག །སྐུ་དང་གསུང་དང་ཐུགས་བསྒྲུབ་པའི།།
དཀྱིལ་འཁོར་རྡོ་རྗེ་ལས་བྱུང་བའི། །ཐམས་ཅད་མཁྱེན་པའི་ཚུལ་འཐོབ་པོ་ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། འདི་དག་སངས་རྒྱས་འགྱུར་
བའི་མཆོག་ཞེས་པ་ནི། ཡེ་ཤེས་ཀྱི་དངོས་གྲུབ་ཆེན་པོ་ཐམས་ཅད་ཀྱི་ངོ་བོའི་སྐུ་
ཕྱག་རྒྱ་མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་སངས་རྒྱས་རྣམ་པ་ལྔ་
འཁོར་དང་བཅས་པ་ལ་བྱའོ། །སྐུ་དང་གསུང་དང་ཐུགས་བསྒྲུབ་པའི་ཞེས་པ་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསུམ་དོན་དམ་པར་་
མི་ཕྱེད་པ་ཡེ་ཤེས་ཀྱི་དངོས་གྲུབ་ཐམས་ཅད་ཀྱི་ངོ་བོ་སྒྲུབ་པ་པོས་བསྒོམས་ན་སྐུ་་་་
གསུང་ཐུགས་གསུམ་གྱི་དངོས་གྲུབ་ཀྱི་འབྲས་བུ་གྲུབ་པར་གསུངས་སོ། །དཀྱིལ་་
འཁོར་རྡོ་རྗེ་ལས་བྱུང་བའི་ཞེས་པ་རྣམ་པ་གཉིས་ཏེ་ནང་དང་གསང་བའོ། །ནང་
གི་དཀྱིལ་འཁོར་ལས་བྱུང་བ་ནི། མདུན་དུ་སྨོས་པའི་རྣམ་པར་སྣང་མཛད་ལ་་་་
སོགས་པའི་སངས་རྒྱས་རྣམ་པ་ལྔ་འཁོར་དང་བཅས་པ་ཉིད་ཉིད་ཀྱི་ཡེ་ཤེས་ཀྱི་ས་་
བོན་ལས་རྡོ་རྗེར་མིང་བཏགས་པ་ལས་བྱུང་བས་དེ་ལྟར་ནང་གི་དཀྱིལ་འཁོར་རྡོ་རྗེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ལས་བྱུང་བའི་དོན་དུ་ཤེས་པར་བྱའོ། །དེ་ནས་གསང་བའི་དཀྱིལ་འཁོར་ལས་་་་
བྱུང་བ་ནི་མདུན་དུ་སྨོས་པ་རྣམ་པར་སྣང་མཛད་ལ་སོགས་པ་སངས་རྒྱས་རྣམ་པ་་
ལྔའི་དཀྱིལ་འཁོར་འཁོར་དང་བཅས་པ་སྒྲུབ་པ་པོས། བསྒོམ་པའི་དུས་སུ་མདུན་
དུ་སྨོས་པའི་ཚུལ་དུ་ཉིད་དགའ་བའི་ལྷ་དང་གཉིས་སུ་མེད་པའི་ཆེ་བའི་ང་རྒྱལ་གྱི་་
ཉིད་ཀྱི་མདུན་དུ་སྨོས་པའི་རིགས་ཀྱི་བྱེ་བྲག་གི་ཤེས་རབ་བཟུང་བ། མཚན་་་
ཐམས་ཅད་དང་ལྡན་པ། གཞན་ཡང་དབང་ཐམས་ཅད་རྫོགས་པ་ཉིད་ཀྱི་ཡེ་
ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་བྱིན་གྱིས་བརླབས་པར་བྱ་སྟེ། དེའི་
འོག་ཏུ་དེ་དང་ལྡན་པར་འདོད་ཆགས་ཆེན་པོའི་སེམས་དགའ་བས་ཐབས་དང་་
ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་ཤེས་རབ་མའི་བྷ་གའི་དབུས་
སུ་བྱང་ཆུབ་སེམས་འོད་དུ་ཞུ་སྟེ། ཟླ་བའི་དཀྱིལ་འཁོར་ལྟ་བུར་གྱུར་པར་བསམ་
སྟེ༑ དེ་ལྟར་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུ་ལ། མདུན་དུ་སྨོས་
པའི་རྣམ་པར་སྣང་མཛད་ལ་སོགས་པ་སངས་རྒྱས་རྣམ་པ་ལྔའི་དཀྱིལ་འཁོར་་་
འཁོར་དང་གནས་པ་ཉིད་ཉིད་ཀྱི་ཡེ་ཤེས་ཀྱི་ས་བོན། ཉིད་ཉིད་ཀྱི་རིགས་ཀྱི་ཁ་
དོག་དང་ལྡན་པ་རྣམས་ཀྱིས་བྱིན་གྱིས་བརླབ་པར་བྱ་སྟེ། གཉིས་སུ་མེད་པའི་ངོ་
བོར་བསམ་མོ། །དེ་ལྟར་མདོར་བསྡུས་པའི་ས་བོན་ལ་མིང་རྡོ་རྗེ་གསང་བར་་
བཏགས་པ་ལས་བྱུང་བ། དེ་ལྟར་དཀྱིལ་འཁོར་རྡོ་རྗེ་ལས་བྱུང་བའི་དུས་སུ་ཤེས་
པར་བྱའོ། །ཐམས་ཅད་མཁྱེན་པའི་ཚུལ་ཐོབ་པའོ། །ཞེས་པ་ནི། ཐམས་་
ཅད་མཁྱེན་པ་ནི་རྡོ་རྗེ་མི་བསྐྱོད་པ་སྟེ། དེའི་སྒྲུབ་པ་པོ་བསྒྲུབ་པའི་དུས་སུ་་་
གཉིས་སུ་མེད་པའི་ངོ་བོར་གྲུབ་པར་འགྱུར་རོ། །དེ་ལྟར་ཐམས་ཅད་མཁྱེན་པའི་
ཚུལ་འཐོབ་པའི་དོན་དུ་ཤེས་པར་བྱའོ།། །།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ་ཞེས་བྱ་བ།


མཁས་པ་ཆེན་པོ་རྡོ་རྗེ་སློབ་དཔོན་འཕགས་པ་ཀུན་དགའི་སྙིང་པོས་མཛད་པ།
ལེའུ་གསུམ་པ་རྫོགས་སོ།། །།
དེ་ནས་ལེའུ་གསུམ་པའི་འོག་ཏུ། ད་ནི་ལེའུ་བཞི་པའི་དེ་བཞིན་གཤེགས་
པ་ཐམས་ཅད་ཀྱི་དཀྱིལ་འཁོར་གྱི་ལེའུ་བཤད་པར་བྱ་སྟེ། དེ་ནས་ཡང་བཅོམ་་
ལྡན་འདས་དེ་བཞིན་གཤེགས་པ་ཐམས་ཅད་ཡང་འདུས་ནས། བཅོམ་ལྡན་་་
འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་
ལ༑ བསྟོད་པའི་རྒྱལ་པོ་འདིས་གསོལ་བ་བཏབ་བོ། །ཞེས་བྱ་བའི་དོན་་་
བཤད་པར་བྱ་སྟེ། ཅི་ལྟར་ཡིན་ན། དེ་བཞིན་གཤེགས་པ་ནི། ལེའུ་གསུམ་
རྡོ་རྗེ་བཀོད་པའི་ཏིང་ངེ་འཛིན་གྱི་ལེའུ་བཤད་པའི་འོག་ཏུ་ལེའུ་བཞི་པའི་དོན་་
མཚོན་པར་གསུངས་ཏེ། བཅོམ་ལྡན་འདས་ཞེས་པ་ནི་མདུན་དུ་བཤད་པ་དང་་
མཐུན་པར་སྦྱར་ཏེ། དེ་བཞིན་གཤེགས་པ་ཐམས་ཅད་ཞེས་པ་རྣམ་པར་སྣང་་་
མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔ་ལ་བཅོམ་ལྡན་འདས་སྤྱིར་སྦྱར་
བར་ཤེས་པར་བྱའོ། །ཡང་འདུས་ནས་ཞེས་པ་རྡོ་རྗེ་མི་བསྐྱོད་པ་ལེའུ་གསུམ་པ་
བཤད་པ་རྫོགས་མ་ཐག་ཏུ་མདུན་དུ་སྨོས་པའི་འཁོར་རྣམ་པར་སྣང་མཛད་ལ་་་
སོགས་པ་བརྗོད་དུ་ཡོད་པ་དང་བརྗོད་དུ་མེད་པ་དང་ཐམས་ཅད་འདུས་པར་་་་
གསུངས་སོ། །གཞན་ཡང་འདུས་པའི་དོན་ལེའུ་དང་པོ་ལས་ཇི་ལྟར་བཤད་པ་་
དང་སྦྱར་ཡང་མི་འགལ་ལོ། །ནས་ཞེས་པ་ནི་དུས་དང་གནས་གཅིག་པའོ། །
བཅོམ་ལྡན་འདས་ཞེས་པ་ནི་མདུན་དུ་བཤད་པ་དང་མཐུན་པར་སྦྱར་རོ། །དེ་་་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་ཞེས་པ་ནི་
སྟོན་པ་རྡོ་རྗེ་མི་བསྐྱོད་པ་ལ་བྱའོ། །བསྟོད་པའི་རྒྱལ་པོ་འདིས་གསོལ་བ་བཏབ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པོ་ཞེས་པ། མདུན་དུ་སྨོས་པའི་དེ་བཞིན་གཤེགས་པ་རྣམ་པར་སྣང་མཛད་ལ་་་་
སོགས་བརྗོད་དུ་ཡོད་པ་དང་བརྗོད་དུ་མེད་པ་གཅིག་ཏུ་འདུས་མ་ཐག་ཏུ་མགྲིན་་་
གཅིག་ཏུ་བདག་པོ་སྟོན་པ་རྡོ་རྗེ་མི་བསྐྱོད་པ་ལ་སྟོད་པའི་རྒྱལ་པོ་འདིས་གསོལ་བ་
བཏབ་བོ། །དེ་ཅིའི་ཕྱིར་ཞེ་ན། བཤད་པར་བྱ་སྟེ། སྒྲུབ་པ་པོ་ལ་སོགས་པ་
སེམས་ཅན་ཐམས་ཅད་ཀྱི་དོན་དུ་དེ་བཞིན་གཤེགས་པ་ཐམས་ཅད་ཀྱི་ཐུགས་་
དཀྱིལ་འཁོར་བཤད་པའི་ཕྱིར། བསྟོད་པའི་རྒྱལ་པོས་གསོལ་བ་བཏབ་བོ། །
དེ་ནས་བསྟོད་པའི་རྒྱལ་པོའི་ངོ་བོ་བསྟན་པར་བྱ་བ་སྟེ། དེ་བཞིན་གཤེགས་པ་་་
ཀུན་ཞི་བ། །དེ་བཞིན་གཤེགས་པ་ཀུན་གྱི་གནས། །ཆོས་ཀུན་བདག་མེད་པ་་
ཡི་མཆོག །དཀྱིལ་འཁོར་དམ་པ་བཤད་དུ་གསོལ། །ཞེས་པའི་དོན་བཤད་་
པར་བྱ་སྟེ། ཅི་ལྟར་ཡིན་ན། དེ་བཞིན་གཤེགས་པ་ཀུན་ཞི་བ་ཞེས་པ་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་ནི། དེ་བཞིན་གཤེགས་པ་ཐམས་ཅད་དང་མི་ཕྱེད་པ་་་
གཅིག་པའི་ངོ་བོར་གསུངས་སོ། །དེའི་དོན་གསལ་བར་བསྟན་པར་བྱ་སྟེ་ཞི་བ་་
ཞེས་པ་སྟོན་པ་རྡོ་རྗེ་མི་བསྐྱོད་པ་སེམས་ཅན་ཐམས་ཅད་བསྒྲལ་བའི་ཕྱིར་ཐུགས་རྗེ་
ཆེན་པོས་ཐུགས་དགྱེས་པ་བསྐྱེད་དེ། ཞལ་རྣམས་རབ་ཏུ་འཛུམ་པ་མཛད་པ་ལ་
སོགས་པ་སྐུ་ཕྱག་རྒྱ་ཞི་བའི་ཚུལ་ཇི་སྙེད་པའི་རྣམ་པར་སྣང་མཛད་ཀྱི་ངོ་བོ་དེ་ལ་ཞི་
བ་ཞེས་གསུངས་སོ། །དེ་བཞིན་གཤེགས་པ་ཀུན་གྱི་གནས་ཞེས་པ་ནི། སྟོན་པ་
རྡོ་རྗེ་མི་བསྐྱོད་པས་སེམས་ཅན་ཐམས་ཅད་བྱིན་གྱིས་བརླབ་པའི་ཕྱིར། དེ་་
བཞིན་གཤེགས་པ་ཐམས་ཅད་ཀྱི་སྐུའི་རིམ་པར་ཡེ་ཤེས་ཀྱི་ཆོ་འཕྲུལ་སྤྲོ་བ་དང་བསྡུ་
བའི་ཚུལ་གྱི་ཆོ་ག་མཛད་པའི་བྱེ་བྲག་སྣ་ཚོགས་ཀྱི་ཡོན་ཏན་ཕུན་སུམ་ཚོགས་པ་ཇི་
སྙེད་པ་ནི་རིན་ཆེན་འབྱུང་ལྡན་གྱི་ངོ་བོ་ཡིན་པས། དེ་ལྟར་དེ་བཞིན་གཤེགས་པ་
ཀུན་གྱི་གནས་ཞེས་པའི་དོན་དུ་གསུངས་སོ། །ཆོས་ཀུན་བདག་མེད་པའི་མཆོག་


00


ཞེས་པ་ནི་ཕྱི་དང་ནང་གི་ཚུལ་གྱིས་སེམས་ཅན་ཐམས་ཅད་བྱིན་གྱིས་བརླབ་པ་དང་།
འདུལ་བ་མཛད་པ་དང་། གཞན་ཡང་བསོད་ནམས་དང་ཡེ་ཤེས་ཀྱི་འབྲས་བུ་་་་
ཐོབ་པར་བྱ་བའི་ཕྱིར། ཐབས་ཀྱི་བྱེ་བྲག་སྣ་ཚོགས་ཆོས་ཐམས་ཅད་སྟོན་པ་དང་
སྤྲུལ་པར་མཛད་པ་དང་སྟོན་པ་རྡོ་རྗེ་མི་བསྐྱོད་པ་སེམས་ཅན་ཐམས་ཅད་ཐེག་པ་་
ཆེན་པོ་གསང་སྔགས་ཀྱི་ཆོས་ཀྱི་ལམ་ལ་བཞུགས་པ་དང་འབྲས་བུ་ཐོབ་པར་བྱ་བའི་
ཕྱིར་འདོད་ཆགས་ཆེན་པོའི་དགྱེས་པས་ཐབས་དང་ཤེས་རབ་རོལ་པ་བདེ་བའི་་་་་
སྤྱོད་པ་བསྟན་པའི་འདོད་ཆགས་ཆེན་པོ་དེ་ནི་སྣང་མཐའ་ཡས་ཀྱི་ངོ་བོ། དེ་་་
ལྟར་ཆོས་ཀུན་ཞེས་པའི་དོན་དུ་གསུངས་སོ། །དེ་ནས་བདག་མེད་པའི་ཞེས་པ་ནི་
དོན་དམ་པ་སྟེ། ཕྱི་དང་ནང་གི་ཚུལ་གྱི་ཆོས་ཐམས་ཅད་སྟོང་པའི་ངོ་བོ་དངོས་་
པོ་མེད་པ་དེ་ནི་བསྟན་པ་ངེས་པ། གཞན་ཡང་མ་རུངས་པ་གནོད་པ་བྱེད་པ་་་་
གང་གིས་ཀྱང་གཡོ་བ་དང་འཇིག་པར་མི་ནུས་པས་ཚུལ་དེ་ལྟར་དོན་དམ་པ་འབྲས་
བུ་གཉིས་སུ་མེད་པ་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ཀྱིས་བསྒྲུབ་པར་
མཛད་པའི་ཕྱིར་སྟོན་པ་རྡོ་རྗེ་མི་བསྐྱོད་པས་ཐུགས་རྗེ་ཆེན་པོས་ཐུགས་བསྐྱེད་དེ།
འཕྲིན་ལས་ཀྱི་བྱེ་བྲག་སྣ་ཚོགས་མཛད་པའི་འཕྲིན་ལས་མཐར་ཕྱིན་པ་དོན་ཡོད་་
གྲུབ་པའི་ངོ་བོ། དེ་ལྟར་བདག་མེད་པའི་དོན་དུ་གསུངས་སོ།། །།
དཀྱིལ་འཁོར་དམ་པ་བཤད་དུ་གསོལ་ཞེས་པ་ནི་མདུན་དུ་སྨོས་པའི་དེ་་་
བཞིན་གཤེགས་པ་རྣམ་པ་ལྔ་གཉིས་སུ་མེད་པའི་སྐུ་ཕྱག་རྒྱ་ངོ་བོ་སྟོན་པ་རྡོ་རྗེ་མི་་
བསྐྱོད་པ་ཁྱོད་ཐུགས་ཀྱི་དཀྱིལ་འཁོར་གྱི་བདག་ཉིད་དོན་དམ་པར་དེ་བཞིན་་་་་
གཤེགས་པ་ཐམས་ཅད་ཀྱི་ཐུགས་དང་དབྱེར་མེད་པས་དེའི་ཕྱིར་དམ་པ་ཞེས་པའི་
དོན་དུ་བསྟན་ཏེ། ཐུགས་ཀྱི་དཀྱིལ་འཁོར་ཀྱི་ངོ་བོ་བདག་ཉིད་ལ་བཤད་དུ་་་
གསོལ་ཞེས་པའོ། །མཚན་ཉིད་ཐམས་ཅད་ཡང་དག་རྫོགས། །ངན་པའི་་་
་00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

མཚན་ནི་ཐམས་ཅད་བྲལ། །ཐམས་ཅད་ཀུན་ཏུ་བཟང་པོ་སྐུ་ཡི་མཆོག
།
དཀྱིལ་འཁོར་དམ་པ་བཤད་དུ་གསོལ། །ཞེས་པའི་དོན་བཤད་པར་བྱ་སྟེ། ཇི་
ལྟར་ཡིན་ན། མཚན་ཉིད་ཐམས་ཅད་ཡང་དག་རྫོགས་ནི། སྟོན་པ་རྡོ་རྗེ་མི་་
བསྐྱོད་པའི་མཚན་ཉིད་ཐམས་ཅད་རྫོགས་པར་ལྡན་ཏེ། ཅི་ལྟར་ཕྱིའི་མདོ་སྡེ་་
ལས་འབྱུང་བ། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་བཞིན་དུ་འདིར་སྦྱར་
ཏེ་བཤད་པར་བྱའོ། །སྟོན་པ་རྡོ་རྗེ་མི་བསྐྱོད་པ་ལས་སྐུ་ཕྱག་རྒྱའི་སྐུ་མདོག་དང་
ཞལ་དང་ཕྱག་དང་ཕྱག་མཚན་དང་རྒྱན་རྣམས་དང་། ཉིད་ཀྱི་ཤེས་རབ་ལྷ་མོ་
འཁྱུད་པ་དང་། གཞན་ཡང་ཡེ་ཤེས་རྣམ་པ་ལྔའི་ངོ་བོ། ཆོ་འཕྲུལ་གྱི་སྤྲོ་་་་་
བསྡུས་སེམས་ཅན་ཐམས་ཅད་བྱིན་གྱིས་བརླབས་པ་དང་འདུལ་བར་མཛད་ནས་་
གཉིས་སུ་མེད་པ་དང་ཐིམ་པར་མཛད་དེ། དེ་ལྟར་མདོར་བསྡུས་པའི་ཐེག་པ་་་་་
ཆེན་པོ་གསང་སྔགས་ཀྱི་ཚུལ་གྱི་མཚན་ཉིད་ཐམས་ཅད་ཀྱི་དོན་བསྟོན་པ་རྡོ་རྗེ་མི་་
བསྐྱོད་པའི་སྐུ་ལ་རྫོགས་པར་ལྡན་པར་གསུངས་སོ། །མཚན་ཉིད་ངན་པ་ཐམས་
ཅད་ཡང་དག་བྲལ་ཞེས་པ་ནི། མདུན་དུ་སྨོས་པའི་མཚན་ཉིད་རྣམས་མ་ཡིན་་་་་
པར་ཕྱིན་ཅི་ལོག་གང་ཡང་རུང་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་མ་རྫོགས་
མི་ལྡན་ཏེ་བཤད་པར་བྱའོ། །ཐོག་མ་མེད་པའི་དུས་ནས་མཚན་ཉིད་ངན་པ་ཇི་་
ལྟར་ཕྱིའི་བཟོད་པ་མ་བྱས་པ་ལ་སོགས་པ་ཕྱིན་ཅི་ལོག་གི་ལས་ཐམས་ཅད་བྱས་པ་་
དེའི་འོག་ཏུ་རྣམ་པར་སྨིན་པའི་འབྲས་བུ་ཡང་ནས་ཡང་སྐྱེ་བ་དང་། ཤི་བ་དང་།
འགྲོ་བ་རིས་དྲུག་དུ་འཁོར་ཏེ། ལྷ་དང་ཀླུ་དང་གནོད་སྦྱིན་དང་། སྲིན་པོ་་
དང་ལྷ་མ་ཡིན་དང་འབྱུང་པོ་དང་། གྲུལ་བུམ་དང་། མཁའ་འགྲོ་མ་དང་།
མི་ལ་སོགས་པ་ཐམས་ཅད་ཀྱི་ལུས་ཀྱི་ཆ་ལུགས་ཕུན་སུམ་ཚོགས་པ་མཚན་ཉིད་་་
བཟང་པོ་དང་མི་ལྡན་ཏེ། མཚན་ཉིད་ཕྱིན་ཅི་ལོག་ཐམས་ཅད་ཀྱིས་འཇིགས་་་


0


པར་བྱེད་པ་དང་བཀྲ་མི་ཤེས་པར་བྱེད་པའི་མཚན་ཉིད་དང་ལྡན་པར་མདོར་སྡུས་
པ་དེ་དག་ཐམས་ཅད་དང་སྟོན་པ་རྡོ་རྗེ་མི་བསྐྱོད་པ་ཁྱོད་བྲལ་བ་མི་ལྡན་པ་མཚན་
ཉིད་ཐམས་ཅད་ཡང་དག་བྲལ་ཞེས་བྱའོ། །དེ་ནས་ཀུན་ཏུ་བཟང་པོ་ཞེས་པ་བྱེ་་
བྲག་རྣམ་པ་གསུམ་དུ་བསྟན་སྟེ། གང་ཞེ་ན། ཕྱིའི་གསང་བའི་ངོ་བོའི་ཚུལ་་་
དང་། གསང་བའི་ཡེ་ཤེས་ཀྱི་ངོ་བོའི་ཚུལ་དང་། ཡེ་ཤེས་དོན་དམ་པའི་ངོ་བོ་
ཚུལ་ལོ། །དེ་ལ་ཕྱིའི་གསང་བའི་ངོ་བོ་བཤད་པར་བྱ་སྟེ། གོང་དུ་སྨོས་པའི་་་་་
སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་དེ་བཞིན་གཤེགས་པ་ཐམས་ཅད་གཉིས་སུ་་
མེད་པའི་ངོ་བོས། དེ་བཞིན་གཤེགས་པ་ཐམས་ཅད་ཀྱི་ཤེས་རབ་ལྷ་མོ་རྣམས་་་་
དང་གཉིས་སུ་མེད་པའི་ངོ་བོ་ཉིད་ཀྱི་ཤེས་རབ་མ་ལྷ་མོ་རྣམས་དང་གཉིས་སུ་མེད་
པའི་ངོ་བོ་ཉིད་ཀྱི་ཤེས་རབ་མ་ལྷ་མོ་མཱ་མ་ཀཱི་དང་ལྡན་པར་འདོད་ཆགས་ཆེན་པོའི་
ཐུགས་དགྱེས་པས་ཐབས་དང་ཤེས་རབ་རོལ་པ་མཛད་པས་བདེ་བར་གྱུར་པ་ནི་་་་
ཕྱིའི་གསང་བའི་ངོ་བོའི་ཀུན་ཏུ་བཟང་པོ་ཞེས་བྱའོ། །དེ་ནས་གསང་བའི་ཡེ་ཤེས་
ཀྱི་ངོ་བོ་ནི་མདུན་དུ་སྨོས་པ་རྡོ་རྗེ་མི་བསྐྱོད་པ་ཉིད་ཀྱིས་གསང་བའི་ཐུགས་ཀའི་ཡེ་
ཤེས་སེམས་དཔའི་གནས་ནས། ཉིད་ཉིད་ཀྱི་ས་བོན་ཡིག་འབྲུ་ལས་དཀྱིལ་འཁོར་
གྱི་ལྷ་རྣམས་ཐབས་དང་ཤེས་རབ་རོལ་པ་མཛད་པས་འཇིག་རྟེན་གྱི་ཁམས་ཐམས་
ཅད་ཀྱི་སེམས་ཅན་ཐམས་ཅད་བྱིན་གྱིས་བརླབས་པའི་ཕྱིར། སྤྲིན་བཞིན་དུ་སྤྲོ་
བ་དང་བསྡུ་བའི་ཆོ་ག་མཛད་དེ། དེ་ནི་དོན་དམ་པར་སྟོན་པ་རྡོ་རྗེ་མི་བསྐྱོད་་
པའི་ཉིད་ཀྱི་ངོ་བོ་ཡིན་པར་བསྟན་ཏོ། །དེ་བས་ན་གསང་བའི་ཡེ་ཤེས་ཀྱི་ངོ་བོ་་
ཀུན་ཏུ་བཟང་པོ་ཞེས་བྱའོ། །དེ་ནས་ཡེ་ཤེས་དོན་དམ་པའི་ངོ་བོའི་ཚུལ་ནི་དེ་་་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་མ་སྐྱེས་པར་་་
སྟོང་པ་ནམ་མཁའ་ལྟ་བུ་ཐམས་ཅད་ལ་ཁྱབ་ནས་གནས་པ་ཆོས་ཀྱི་སྐུ་ཡིན་པས་ན་


00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཡེ་ཤེས་ཀྱི་དོན་དམ་པའི་ངོ་བོ་ཀུན་ཏུ་བཟང་པོ་ཞེས་བྱའོ། །སྐུའི་མཆོག་ཞེས་བྱ་
བ་ནི་མདུན་དུ་སྨོས་པའི་ཀུན་ཏུ་བཟང་པོའི་དོན་བྱེ་བྲག་གསུམ་དུ་བཤད་པར་་
མདོར་བསྡུས་པ་ཡེ་ཤེས་ཐམས་ཅད་ཀྱི་གསང་བའི་དཀྱིལ་འཁོར་གྱི་ལྷ་ཐམས་ཅད་
ཀྱི་སྐུའི་ནང་ནས་སྟོན་པ་རྡོ་རྗེ་མི་བསྐྱོད་པའི་སྐུ་མཆོག་དུ་བསྟན་ཏོ། །དེ་ཅིའི་་
ཕྱིར་ཞེ་ན། སྟོན་པ་རྡོ་རྗེ་མི་བསྐྱོད་པ་ནི་ཡེ་ཤེས་ཐམས་ཅད་ཀྱི་གསང་བའི་་་
དཀྱིལ་འཁོར་གྱི་ལྷ་རྣམས་ཀྱི་ཡབ་བསྐྱེད་པར་མཛད་པ་དོན་དམ་པར་མི་ཕྱེད་པ་་
གཅིག་པའི་ངོ་བོར་གནས་པས་དེའི་ཕྱིར་སྐུའི་མཆོག་ཅེས་བྱའོ། །དེ་ལྟར་དཀྱིལ་
འཁོར་དམ་པ་བཤད་དུ་གསོལ་ཞེས་པ་ནི། སྟོན་པ་རྡོ་རྗེ་མི་བསྐྱོད་པ་ཀུན་ཏུ་་
བཟང་པོའི་སྐུའི་མཆོག་ཁྱོད་ཀྱིས་བདག་ལ་དཀྱིལ་འཁོར་དམ་པ་བཤད་དུ་གསོལ་་
ཞེས་པའོ། །དཀྱིལ་འཁོར་ཇི་ལྟ་བུ་ཞེ་ན། དོན་དམ་པར་སྟོན་པ་རྡོ་རྗེ་མི་་་
བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་གཅིག་པ་གཉིས་སུ་མེད་་
པའི་ཐུགས་དེ་སེམས་ཅན་ཐམས་ཅད་ཞུགས་ནས་དབང་བསྐུར་ནས་ཐེག་པ་ཆེན་་
པོ་གསང་སྔགས་ཀྱི་སྤྱོད་པ་སྤྱད་ཅིང་བསྒོམ་པ་དང་། བཟླས་པ་བྱས་པས་ཡེ་ཤེས་
ཀྱི་དངོས་གྲུབ་ཐམས་ཅད་ཀྱི་འབྲས་བུ་ཐོབ་སྟེ། དེའི་ཕྱིར་དཀྱིལ་འཁོར་དམ་པ་
ཞེས་བྱའོ། །དེ་ནས་མདུན་དུ་བཤད་པའི་དོན་དེ་བཞིན་དུ་དཀྱིལ་འཁོར་གྱི་དོན་
དུ་བཤད་པར་བྱ་སྟེ། མཚན་ཉིད་ཐམས་ཅད་ཡང་དག་རྫོགས་ཞེས་པ་དཀྱིལ་་
འཁོར་གྱི་དབྱིབས་དང་ཚད་དེ། སྟོན་པ་རྡོ་རྗེ་མི་བསྐྱོད་པ་ལ་སོགས་པ་དཀྱིལ་་
འཁོར་གྱི་ལྷ་ཐམས་ཅད་ཉིད་ཉིད་ཀྱི་རིགས་ཀྱི་རིམ་པའི་བྱེ་བྲག་གི་སྐུ་མདོག་་་
དང་། དེ་བཞིན་དུ་ཕྱོགས་དང་གནས་དང་། གདན་ཕུན་སུམ་ཚོགས་པ་དང་།
གདན་སྟེང་ན་ཕྱག་རྒྱ་ཕུན་སུམ་ཚོགས་པ་དང་། རྒྱན་ཕུན་སུམ་ཚོགས་པ་དང་།
དེ་དག་མདོར་བསྡུས་པའི་དཀྱིལ་འཁོར་གྱི་མཚན་ཉིད་ཐམས་ཅད་རྫོགས་པར་ལྡན་


00


པར་གསུངས་སོ། །དེ་ནས་མཚན་མ་ཐམས་ཅད་ཡང་དག་བྲལ་ཞེས་པ་མདུན་དུ་
སྨོས་པའི་དཀྱིལ་འཁོར་གྱི་མཚན་ཉིད་ཐམས་ཅད་ཀྱི་ནང་དུ་མ་རྫོགས་པ་མེད་པར་
གསུངས་སོ། །ཀུན་ཏུ་བཟང་པོ་ཞེས་པ་ནི་དཀྱིལ་འཁོར་གྱི་དབྱིབས་དང་ཚད་་
དང་། དཀྱིལ་འཁོར་གྱི་ལྷ་རྣམས་ཀྱི་སྐུ་མདོག་དང་གནས་དང་གདན་དང་ཕྱག་
རྒྱ་དགོད་པ་དང་། དེ་ལྟར་མདོར་བསྡུས་པའི་ཕུན་སུམ་ཚོགས་པ་ཐམས་ཅད་མ་
ནོར་བ་དང་མཉམ་པ་དང་མཛེས་པས་ན་ཀུན་ཏུ་བཟང་པོའི་དོན་ནོ། །སྐུའི་་
མཆོག་ཞེས་པ་ནི་སྟོན་པ་རྡོ་རྗེ་མི་བསྐྱོད་པ་སྐུའི་མཆོག་གི་དོན་ཇི་ལྟར་བཤད་པ་དེ་
བཞིན་དུ་དཀྱིལ་འཁོར་གྱི་དངོས་གྲུབ་ཐམས་ཅད་ཀྱི་ངོ་བོ་སྟེ། དེའི་ཕྱིར་སྐུ་
མཆོག་ཞེས་བྱའོ། །དཀྱིལ་འཁོར་དམ་པ་བཤད་དུ་གསོལ་ཞེས་པ་ནི་སྟོན་པ་རྡོ་རྗེ་
མི་བསྐྱོད་པ་ཀུན་ཏུ་བཟང་པོ་སྐུའི་མཆོག་ཁྱོད་དཀྱིལ་འཁོར་དང་གཉིས་སུ་མེད་་་་
པའི་ངོ་བོར་བཞུགས་སོ། །དམ་པའི་དོན་ནི་མདུན་དུ་བཤད་པ་དང་མཐུན་པར་
སྦྱར་རོ། །ཞི་བའི་ཆོས་ནི་མཆོག་ལས་བྱུང་། །ཡེ་ཤེས་སྤྱོད་པ་རྣམ་སྤྱོད་པ། །
ཀུན་ཏུ་བཟང་པོ་གསུང་གི་མཆོག །དཀྱིལ་འཁོར་དམ་པ་བཤད་དུ་གསོལ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན་ཞི་བ་ཞེས་པ་ནི་སྟོན་པ་རྡོ་རྗེ་
མི་བསྐྱོད་པ་སེམས་ཅན་ཐམས་ཅད་བསྐྱབ་པའི་ཕྱིར་ཐུགས་རྗེ་ཆེན་པོ་བསྐྱེད་པའོ། །
ཆོས་ཀྱི་མཆོག་ཅེས་པ་ནི་ཕྱི་ནང་གི་ཆོས་མ་ལུས་པ་ཐམས་ཅད་ཀྱི་ནང་ན་གསུང་རྡོ་
རྗེ་པདྨའི་རིགས་སོ་སོར་རྟོགས་པའི་ཡེ་ཤེས་ནི་སྟོན་པ་རྡོ་རྗེ་མི་བསྐྱོད་པའི་གསུང་་
གཉིས་སུ་མེད་པའི་ངོ་བོར་གནས་པས་དེ་ཕྱིར་ཆོས་ཀྱི་མཆོག་ཞེས་གསུངས་སོ། །
ལས་བྱུང་ཞེས་པ་ནི་མདུན་དུ་སྨོས་པའི་སོ་སོར་རྟོགས་པའི་ཡེ་ཤེས་ལས་བྱུང་བ་
པདྨའི་རིགས་སྣང་བ་མཐའ་ཡས་བླ་ན་མེད་པའི་འདོད་ཆགས་ངོ་བོ་སྟོན་པ་རྡོ་རྗེ་་
མི་བསྐྱོད་པ་ཤེས་རབ་མ་ལྷ་མོ་མཱ་མ་ཀཱི་དང་གཉིས་སུ་མེད་པའི་སྐུ་ཕྱག་རྒྱ་གསང་་་་
00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བའི་རོལ་པ་མཛད་པའི་ཚུལ་དུ་གནས་པའོ། །དེ་ནས་ཡེ་ཤེས་ཀྱི་སྤྱོད་པ་ཞེས་པ་
ནི་སྟོན་པ་རྡོ་རྗེ་མི་བསྐྱོད་པས་སེམས་ཅན་ཐམས་ཅད་ཀྱི་དོན་དུ་བྱེ་བྲག་སྣ་ཚོགས་
ཀྱིས་ཡེ་ཤེས་ཀྱི་སྤྱོད་པ་མཛད་པ་བཤད་པར་བྱ་སྟེ། ཉིད་ཀྱི་གསང་བའི་ཐུགས་ཀ་
ཡེ་ཤེས་སེམས་དཔའི་གནས་ནས་ཡེ་ཤེས་ཀྱི་ཆོ་འཕྲུལ་གྱིས་འགྱིངས་པ་འཇིག་རྟེན་
གྱི་ཁམས་ཐམས་ཅད་དུ་སྤྲོ་བ་དང་བསྡུ་བས་སེམས་ཅན་ཐམས་ཅད་བྱིན་གྱིས་་
བརླབས་ནས་སྤྲོ་བའི་གནས་སུ་སླར་བསྡུས་ཏེ། གཉིས་སུ་མེད་པར་མཛད་དོ། །
དེ་ལྟར་མདོར་བསྡུས་པ་ཡེ་ཤེས་སྤྱོད་པའི་དོན་དུ་གསུངས་སོ། །གཞན་ཡང་ཇི་་
ལྟར་སྟོན་པ་རྡོ་རྗེ་མི་བསྐྱོད་པ་ཡེ་ཤེས་ཀྱི་སྤྱོད་པ་མཛད་པའི་དོན་བཤད་པ་དེ་་་་
བཞིན་དུ་སྒྲུབ་པ་པོ་རྣམས་ཀྱིས་ཀྱང་ཡེ་ཤེས་ཀྱི་སྤྱོད་པ་བྱ་བར་གསུངས་སོ། །
རྣལ་འབྱོར་པ་ཞེས་པ་ནི་མདུན་དུ་སྨོས་པའི་ཡེ་ཤེས་ཀྱི་སྤྱོད་པ་དེ་ནི་སྟོན་པ་རྡོ་རྗེ་
མི་བསྐྱོད་པས་སྦྱོར་བ་མཛད་དོ།། །།
བཤད་པར་བྱ་སྟེ། བླ་ན་མེད་པའི་འདོད་ཆགས་ཆེན་པོ་དེས་ནི་བླ་ན་མེད་
པའི་འབྲས་བུ་ཐོབ་པར་མཛད་དོ། །སྤྱོད་པ་དེ་སྤྱད་པས་གནོད་པ་བྱེད་པ་རྣམ་་
པར་རྟོག་པ་ཆེན་པོ་ཉོན་མོངས་པའི་སྡིག་པའི་དྲི་མ་སྟུག་པོ་རང་གི་སེམས་ལས་
བྱུང་ནས་གནས་པའི་བདུད་དགྲའི་ངོ་བོ་དེ་སྟོན་པ་རྡོ་རྗེ་མི་བསྐྱོད་པ་རྣམ་པར་་
རྟོག་པ་མི་མངའ་བའི་ཐུགས་ཀྱི་བླ་ན་མེད་པའི་འདོད་ཆགས་ཆེན་པོའི་སྤྱོད་པ་་་
ཐབས་དང་ཤེས་རབ་རོལ་པ་མཛད་ནས་བདེ་བར་གྱུར་པའི་དུས་སུ་ཤེས་རབ་ལྷ་མོ་
མཱ་མ་ཀཱི་བྷ་གའི་དབུས་སུ་རྡོ་རྗེ་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་སྟེ། ཟླ་་
བའི་དཀྱིལ་འཁོར་ལྟ་བུ་དཀར་བ་དྲི་མ་མེད་པ་གསལ་བ་གསང་བའི་ས་བོན་དེ་་
མདུན་དུ་སྨོས་པའི་ས་བོན་ཡེ་ཤེས་ཀྱི་ཡིག་འབྲུ་བྱིན་གྱིས་བརླབས་ཏེ། ས་བོན་དེ་
ལས་མདུན་དུ་སྨོས་པའི་ཡེ་ཤེས་ཀྱི་སྤྱོད་པའི་ཚུལ་གྱི་ཆོ་གས་བསྐྱེད་པར་མཛད་དོ། །


དེ་ལྟར་ཆོ་གའི་ཐབས་ཀྱིས་གནོད་པ་བྱེད་པ་རྣམ་པར་རྟོག་པ་ཆེན་པོ་ཉོན་མོངས་་
པའི་སྡིག་པའི་དྲི་མ་སྟུག་པོ་རང་གི་སེམས་ལས་བྱུང་བ་བདུད་དགྲའི་ངོ་བོ་དེ་་་་་
བཅོམ་ནས་དག་པར་མཛད་པས་དེའི་ཕྱིར་སྦྱོང་ཞེས་བྱའོ། །གཞན་ཡང་མདུན་་
དུ་སྨོས་པའི་དོན་དེ་སྒྲུབ་པ་པོ་རྣམས་ཀྱིས་བྱ་བར་བསྟན་ཏོ། །ཀུན་ཏུ་བཟང་པོ་
གསུམ་ཞེས་པ་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་གསུང་གང་ཡིན་་
པ་ནི། སྟོན་པ་རྡོ་རྗེ་མི་བསྐྱོད་པར་གཉིས་སུ་མེད་པའི་ངོ་བོར་གནས་པར་་་
གསུངས༑ སྟོན་པ་རྡོ་རྗེ་མི་བསྐྱོད་པའི་གསུང་ཡང་དེ་བཞིན་གཤེགས་པ་ཐམས་
ཅད་དང་ཡོན་ཏན་མཉམ་པ་གཉིས་སུ་མེད་པར་བསྟན་ཏོ། །མཆོག་ཞེས་པ་ཕྱིའི་
ལྷ་ཚངས་པ་དང་ཁྱབ་འཇུག་དང་། དབང་ཕྱུག་ཆེན་པོ་ལ་སོགས་པ་ཐམས་ཅད་
ཀྱི་སྐད་ཀྱི་ནང་ན་སྟོན་པ་རྡོ་རྗེ་མི་བསྐྱོད་པ་གསུང་མཆོག་ཡིན་པར་བསྟན་ཏོ། །
ཅིའི་ཕྱིར་ན་ཕྱི་ནང་གི་རིག་པ་ཐམས་ཅད་ཀྱི་ཡེ་ཤེས་འབྱུང་བའི་གནས་ཀྱི་སྙིང་་
པོའི་ངོ་བོ། གོང་དུ་སྨོས་པའི་ལྷ་ཚངས་པ་དང་ཁྱབ་འཇུག་དང་། དབང་ཕྱུག་
ཆེན་པོ་ལ་སོགས་པ་ཕ་རོལ་གྱི་རྒོལ་བ་ཐམས་ཅད་ཕམ་པར་མཛད་པ་དེའི་ཕྱིར་་་་
མཆོག་ཅེས་གསུངས་སོ། །དཀྱིལ་འཁོར་དམ་པ་བཤད་དུ་གསོལ་ཞེས་པ་ནི་སྟོན་
པ་རྡོ་རྗེ་མི་བསྐྱོད་པ་ཁྱོད་ཀྱིས་ཀུན་ཏུ་བཟང་པོ་གསུང་གི་མཆོག་གི་དཀྱིལ་འཁོར་་
དམ་པ་བདག་ཅག་ལ་བཤད་དུ་གསོལ་ཞེས་པའོ། །དོན་གཞན་ཡང་བཤད་པར་
བྱ་སྟེ་ཞི་བ་ནི་དཀྱིལ་འཁོར་དུ་ཞུགས་ནས་མཐོང་བས་དགའ་ཞིང་དད་པ་ཆེན་པོས་
བྱང་ཆུབ་སེམས་སྐྱེས་པས་འཁོར་བ་མེད་པར་བྱེད་པས་དེའི་ཕྱིར་ཞི་བ་ཞེས་བྱའོ། །
ཆོས་མཆོག་ཞེས་པ་ནི་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་ཡེ་ཤེས་དང་་
གཉིས་སུ་མེད་པའི་དཀྱིལ་འཁོར་དེ་བསྒོམས་པས་གྲུབ་པའི་དུས་སུ་ཇི་ལྟར་སྟོན་པ་
རྡོ་རྗེ་མི་བསྐྱོད་པ་ཕྱི་ནང་གི་རིགས་པ་ཐམས་ཅད་མཁྱེན་པ་དེ་བཞིན་དུ་སྒྲུབ་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པོས་ཤེས་པར་འགྱུར་བས་དེའི་ཕྱིར་ཆོས་མཆོག་ཅེས་བྱའོ། །གཞན་ཡང་ཕྱི་ནང་
གི་ཆོས་ཐམས་ཅད་ཀྱི་ནང་ན་དཀྱིལ་འཁོར་འདི་ནི་མཆོག་གི་ངོ་བོར་གསུངས་སོ། །
ལས་བྱུང་བ་ཞེས་པ་ནི་མདུན་དུ་སྨོས་པ་དེ་བཞིན་གཤེགས་པ་ཐམས་ཅད་ཡེ་ཤེས་་
ལ་དཀྱིལ་འཁོར་འདི་འབྱུང་བར་གསུངས་སོ། །ཡེ་ཤེས་ཀྱི་སྤྱོད་པ་ཞེས་པ་ནི་་་་་
དཀྱིལ་འཁོར་བསྒོམ་པ་དང་བཟླས་པ་དང་སྤྲོ་བ་དང་བསྡུ་བ་དང་སེམས་ཅན་བྱིན་
གྱིས་བརླབ་པར་བྱ་སྟེ། བླ་ན་མེད་པའི་འབྲས་བུ་མ་གྲུབ་ཀྱི་བར་དུ་ཡེ་ཤེས་ཀྱི་་་
སྤྱོད་པ་སྤྱད་པར་བྱ་བར་གསུངས་སོ། །རྣལ་འབྱོར་ཞེས་པ་ནི་མདུན་དུ་སྨོས་པའི་
ཡེ་ཤེས་ཀྱི་སྤྱོད་པ་སྤྱད་པས་དཀྱིལ་འཁོར་གྱི་དངོས་གྲུབ་གྲུབ་སྟེ། དེ་ལྟར་གྲུབ་་་
པའི་འོག་ཏུ་སྒྲུབ་པ་པོ་དེ་བསྐལ་པ་གྲངས་མེད་པར་སྐྱེ་བ་བླངས་པ་དང་། སྐྱེ་བ་
འདི་ལ་ཉོན་མོངས་པའི་སྡིག་པའི་དྲི་མ་ཇི་སྙེད་པ་དེ་དག་ཐམས་ཅད་དཀྱིལ་འཁོར་
གྲུབ་པས་སྦྱངས་པར་གྱུར་པར་དེའི་ཕྱིར་སྦྱོང་ཞེས་བྱའོ། །ཀུན་ཏུ་བཟང་པོ་་་
གསུང་ཞེས་པ་ནི་དཀྱིལ་འཁོར་ལྷ་ཐམས་ཅད་ཀྱི་སྔགས་ཀྱི་བཟླས་པ་བྱས་པས་སྒྲུབ་
པ་པོ་ཕྱི་ནང་གི་རིག་པ་ཐམས་ཅད་ལ་མཁས་པའི་དངོས་གྲུབ་ཐོབ་སྟེ། གསུང་རྡོ་
རྗེ་སྣང་བ་མཐའ་ཡས་དང་གཉིས་སུ་མེད་པ་སྟོན་པ་རྡོ་རྗེ་མི་བསྐྱོད་པའི་གསུང་གི་
ངོ་བོ་དབྱེར་མེད་པས་ཀུན་ཏུ་བཟང་པོ་གསུངས་ཞེས་བྱའོ། །མཆོག་ཞེས་པ་ནི་་་
མདུན་དུ་བཤད་པ་དང་མཐུན་པར་སྦྱར་རོ། །དཀྱིལ་འཁོར་དམ་པ་བཤད་དུ་་་་
གསོལ་ཞེས་པ་ནི་གོང་དུ་སྨོས་པའི་ཡོན་ཏན་དང་ལྡན་པའི་དཀྱིལ་འཁོར་དམ་པ་དེ་
སྟོན་པ་རྡོ་རྗེ་མི་བསྐྱོད་པ་ཀུན་ཏུ་བཟང་པོ་གསུང་གི་མཆོག་ཁྱོད་བདག་ལ་བཤད་་
དུ་གསོལ་ཞེས་པའོ། །སེམས་ཅན་ཀུན་གྱི་སེམས་ཆེན་པོ། །རང་བཞིན་དག་པ་
དྲི་མ་མེད། །ཀུན་ཏུ་བཟང་པོ་ཐུགས་ཀྱི་མཆོག །དཀྱིལ་འཁོར་སྙིང་པོ་བཤད་
དུ་གསོལ། །ཞེས་པའི་དོན་བཤད་པར་བྱ་སྟེ། ཅི་ལྟར་ཡིན་ན། སེམས་ཅན་


00


ཀུན་གྱི་ཞེས་པ་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ན་
གནས་པའི་ལྷ་དང་ཀླུ་དང་གནོད་སྦྱིན་དང་སྲིན་པོ་དང་ལྷ་མ་ཡིན་དང་མི་དང་མི་
མ་ཡིན་པའི་སེམས་ཅན་མ་ལུས་པ་ཐམས་ཅད་དེའི། སེམས་ཆེན་པོ་ཞེས་པ་ནི་་་
མདུན་དུ་སྨོས་པའི་སེམས་ཅན་ཐམས་ཅད་ཀྱི་སེམས་རྩེ་གཅིག་ཏུ་མདོར་བསྡུས་པ་
ནི་སེམས་ཆེན་པོ་ཞེས་བྱའོ། །དག་པ་ཞེས་པ་ནི་མདུན་དུ་སྨོས་པའི་སེམས་ཆེན་
པོའི་སེམས་ཅན་ཐམས་ཅད་ལ་དོན་དམ་པར་བྱང་ཆུབ་སེམས་ཀྱི་ཆོས་ཀྱི་སྐུ་གཉིས་
སུ་མེད་པའི་ངོ་བོ་རྣམ་པར་རྟོག་པའི་ཉོན་མོངས་པའི་སྡིག་པའི་དྲི་མ་ཐམས་ཅད་
ཀྱིས་མ་གོས་པ་ནམ་མཁའ་ལྟ་བུ་དབུས་སུ་ཁྱབ་ནས་གནས་པར་གསུངས་སོ། །
རང་བཞིན་དག་པ་དྲི་མ་མེད་པ་ནི་རང་བཞིན་གདོད་མ་ནས་གོང་དུ་སྨོས་པའི་་
སེམས་ཅན་ཆེན་པོ་དེ་ནི་མ་སྐྱེས་པ་སྟོང་པའི་ངོ་བོ་ནམ་མཁའ་ལྟ་བུ་མི་ཟད་པ་་་
མདུན་དུ་སྨོས་པའི་དྲི་མ་རྣམས་དང་བྲལ་བས་དེའི་ཕྱིར་དྲི་མ་མེད་ཅེས་བྱའོ། །
ཀུན་ཏུ་བཟང་པོ་ཐུགས་ཀྱི་ཞེས་པ་ནི་མདུན་དུ་སྨོས་པའི་དོན་དམ་པ་བྱང་ཆུབ་
སེམས་སེམས་ཅན་ཐམས་ཅད་ལ་ཁྱབ་ནས་གནས་པ་དེ་བཞིན་གཤེགས་པ་ཐམས་
ཅད་ཀྱི་ཐུགས་ཏེ། དེ་ལྟར་དེ་བཞིན་གཤེགས་པ་ཐམས་ཅད་ཀྱི་ཐུགས་གང་ཡིན་
པ་དེ་ནི་སྟོན་པ་རྡོ་རྗེ་མི་བསྐྱོད་པའི་ཐུགས་དང་གཉིས་སུ་མེད་པའི་ངོ་བོ་ཡིན་ཏེ།
བཤད་པར་བྱའོ། །སྟོན་པ་རྡོ་རྗེ་མི་བསྐྱོད་པའི་ཐུགས་ཀྱིས་མདུན་དུ་སྨོས་པའི་་
སེམས་ཅན་གྱི་སེམས་དུས་གསུམ་དུ་བསམ་པ་དང་བསོད་ནམས་དང་སྡིག་པའི་་་་
ལས་བྱ་བ་དང་བྱེད་པ་ཅི་སྙེད་པ་སེམས་ལས་བྱུང་བ་དེ་དག་ཐམས་ཅད་ཉིད་ཀྱི་
ཐུགས་ལས་བྱུང་བ་བཞིན་དུ་ས་ལེ་མཁྱེན་ཏོ། །དེ་ཅི་ལྟར་མཁྱེན་ ཞེ་ན།
མདུན་དུ་སེམས་ཅན་ཐམས་ཅད་ཀྱི་སེམས་ལ་ཆོས་ཀྱི་སྐུ་དོན་དམ་པ་བྱང་ཆུབ་་་
སེམས་ཁྱབ་ནས་གནས་པ་དེ་ནི་མདོར་བསྡུས་པ་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཐུགས་ཡིན་པས་དེའི་ཕྱིར་ཀུན་ཏུ་བཟང་པོ་ཐུགས་ཞེས་པའི་དོན་དུ་གསུངས་སོ། །
མཆོག་ཞེས་པ་ནི་མདུན་དུ་སྨོས་པའི་ཡོན་ཏན་དང་ལྡན་པའི་དོན་དམ་པ་བྱང་ཆུབ་
སེམས་དེ་བཞིན་གཤེགས་པ་ཐམས་ཅད་ཀྱི་ཐུགས་དེ་ནི་ཡེ་ཤེས་ཀྱི་དངོས་གྲུབ་ཀྱི་་
འབྲས་བུའི་ངོ་བོ་ཡིན་ཏེ། དེའི་ཕྱིར་མཆོག་ཅེས་བྱའོ། །དཀྱིལ་འཁོར་སྙིང་པོ་
བཤད་དུ་གསོལ་ཞེས་པ་ནི་སྟོན་པ་རྡོ་རྗེ་མི་བསྐྱོད་པ་ཁྱོད་འཁོར་བར་སྐྱེས་པའི་
སྡུག་བསྔལ་གྱི་ལམ་དང་བྲལ་བར་མཛད་པ་བླ་ན་མེད་པའི་བྱང་ཆུབ་ཀྱི་ལམ་བསྟོན་
པ༑ གཞན་ཡང་དངོས་གྲུབ་ཐམས་ཅད་ཀྱི་འབྲས་བུ་གྲུབ་པའི་དུས་སུ་བླ་ན་
མེད་པའི་བྱང་ཆུབ་ཡེ་ཤེས་ཐམས་ཅད་ཀྱི་དངོས་གྲུབ་ཀྱི་འབྲས་བུའི་ངོ་བོ་ཁྱོད་ཉིད་
ཡིན་པས་བདག་ཅག་ལ་དཀྱིལ་འཁོར་གྱི་སྙིང་པོ་བཤད་དུ་གསོལ་ཞེས་བྱའོ། །དེ་
ནས་དེའི་དོན་གཞན་ཡང་བཤད་པར་བྱ་སྟེ། མདུན་དུ་སྨོས་པའི་སྟོང་གསུམ་གྱི་
སྟོང་ཆེན་པོའི་འཇིག་རྟེན་གྱི་ཁམས་མ་ལུས་པ་ན་གནས་པའི་སེམས་ཅན་ཐམས་་
ཅད་འཁོར་བའི་སྡུག་བསྔལ་གྱི་རྒྱ་མཚོ་ལ་ལྷུང་བ་དེ་སྒྲོལ་བའི་གྲུ་ལྟ་བུར་དཀྱིལ་་
འཁོར་འདི་གསུངས་སོ། །སེམས་ཆེན་པོ་ཞེས་པ་ནི་དོན་དམ་པར་ཆོས་ཀྱི་སྐུ་བྱང་
ཆུབ་སེམས་དང་གཉིས་སུ་མེད་པའི་ངོ་བོ་དང་། མདུན་དུ་སྨོས་པའི་སེམས་ཅན་
ཐམས་ཅད་ལ་ཁྱབ་ནས་གནས་པ་སེམས་ཆེན་པོའི་དཀྱིལ་འཁོར་གྱི་ངོ་བོ་དེ་མདུན་
དུ་སྨོས་པའི་སེམས་ཅན་ཐམས་ཅད་ཀྱི་དོན་སྒྲུབ་པ་པོའི་རྒྱུད་ལ་རྟོགས་ནས་སེམས་
དེ་བཞིན་གཤེགས་པ་དང་གཉིས་སུ་མེད་པའི་ཐུགས་ཀྱི་དཀྱིལ་འཁོར་གཉིས་སུ་་
མེད་པའི་དངོས་གྲུབ་གྲུབ་པར་གྱུར་ཏེ། དེའི་ཕྱིར་སེམས་ཆེན་པོ་ཞེས་བྱའོ། །
རང་བཞིན་དག་པ་དྲི་མ་མེད་ཞེས་པ་ནི་མདུན་དུ་བཤད་པ་དང་མཐུན་ནོ། །
ཀུན་ཏུ་བཟང་པོ་ཐུགས་ཞེས་པ་ནི། སྒྲུབ་པ་པོ་རང་དགའ་བའི་ལྷ་དེ་བཞིན་་
གཤེགས་པ་དཀྱིལ་འཁོར་གྱི་གཙོ་བོ་བྱ་སྟེ། དེ་ཆེ་བའི་ང་རྒྱལ་དུ་བསྒོམས་ནས་


0


དངོས་གྲུབ་ཀྱི་འབྲས་བུ་གྲུབ་པའི་དུས་སུ་སྟོན་པ་རྡོ་རྗེ་མི་བསྐྱོད་པའི་ཐུགས་ཀྱི་་
དེ་བཞིན་གཤེགས་པ་ཐམས་ཅད་ཀྱི་ཐུགས་ཡིན་པས་ན་ཡེ་ཤེས་ཐམས་ཅད་དང་་་
གཉིས་སུ་མེད་པའི་དངོས་གྲུབ་ཀྱི་ངོ་བོ་ཀུན་ཏུ་བཟང་པོ་མཚན་བཏགས་པ་འགྲུབ་
པར་འགྱུར་ཏེ། དེ་བས་ན་ཀུན་ཏུ་བཟང་པོ་ཐུགས་ཞེས་པའི་དོན་དུ་གསུངས་
སོ༑ །མཆོག་ཞེས་པ་ནི་མདུན་དུ་སྨོས་པའི་བླ་ན་མེད་པའི་དངོས་གྲུབ་ཆེན་པོའི་
འབྲས་བུ་གྲུབ་པའི་ཡོན་ཏན་ལ་མཆོག་ཅེས་བྱའོ། །དཀྱིལ་འཁོར་སྙིང་པོ་བཤད་
དུ་གསོལ་ཞེས་པ་ནི་མདུན་དུ་བཤད་པ་དང་མཐུན་ནོ། །དེ་ནས་སྟོན་པ་རྡོ་རྗེ་་་
འཛིན༑ །འཇིག་རྟེན་གསུམ་པོ་ཁམས་གསུམ་པོ། །འཇིག་རྟེན་གསུམ་མཆོག་
རྡོ་རྗེ་མཆོག །འཇིག་རྟེན་གསུམ་མཆོག་སྟོན་པ་པོ་ཞེས་བྱ་བའི་དོན་བཤད་པར་
བྱ་སྟེ། ཇི་ལྟར་ཡིན་ན། དེ་ནས་ཞེས་པ་ནི་མདུན་དུ་སྨོས་པ་རྣམ་པར་སྣང་་་
མཛད་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་པ་ཐམས་ཅད་ཀྱིས་མགྲིན་
གཅིག་ཏུ་བདག་པོ་སྟོན་པ་རྡོ་རྗེ་འཛིན་ལ་བསྟོད་པའི་རྒྱལ་པོས་བསྟོད་ནས་ཐུགས་
ཀྱི་དཀྱིལ་འཁོར་བཤད་པར་གསོལ་བ་བཏབ་ཀྱང་ཅང་མི་གསུང་ནས། དེ་ནས་་
གོང་དུ་སྨོས་པ་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་བརྗོད་དུ་་
མེད་པའི་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་དཀྱིལ་འཁོར་བཤད་པའི་་
ཕྱིར་བསྟོད་པས་གསོལ་བ་འདེབས་པའོ། །སྟོན་པ་ཞེས་པ་ནི་རྡོ་རྗེ་མི་བསྐྱོད་པས་
ཐུགས་རྗེ་ཆེན་པོའི་ཐུགས་བསྐྱེད་དེ། སེམས་ཅན་ཐམས་ཅད་ཀྱི་དོན་དུ་ཐེག་པ་
ཆེན་པོ་སྔགས་ཕྱི་ནང་གསང་བའི་ཚུལ་དུ་བཤད་པའི་ངོ་བོའི་ཆོས་ཀྱི་འཁོར་ལོ་་་
བསྐོར་བའི་ཐབས་ཀྱིས་སེམས་ཅན་མ་ལུས་པ་ཐམས་ཅད་བྱིན་གྱིས་བརླབས་པ་་
འདུལ་བར་མཛད་པས་སེམས་ཅན་ཐམས་ཅད་ཀྱི་ཉོན་མོངས་པའི་དབང་གིས་་་
བསགས་པའི་སྡིག་པ་ཆེན་པོ་ཐམས་ཅད་མེད་པར་འགྱུར་ཏེ། དེ་མེད་པ་བསོད་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ནམས་ཆེན་པོའི་བསྐལ་པ་དང་ལྡན་ཏེ་བླ་ན་མེད་པའི་བྱང་ཆུབ་ཀྱི་སེམས་སྐྱེ་བས་་
ན་སྟོན་པའོ། །རྡོ་རྗེ་འཛིན་ཞེས་པ་ནི་བྱེ་བྲག་རྣམ་པ་གསུམ་སྟེ། དོན་དམ་
པའི་ནང་གི་རྡོ་རྗེ་འཛིན་པ་ནི། ནང་གི་ཡེ་ཤེས་ཀྱི་རྡོ་རྗེ་འཛིན་པ་དང་། ནང་
གི་ཕྱིའི་རྡོ་རྗེ་འཛིན་ནོ། །དེའི་དོན་གསལ་བར་བསྟན་པར་བྱ་སྟེ། དོན་དམ་་
པའི་ནང་གི་རྡོ་རྗེ་འཛིན་ནི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་གསུམ་ནི་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱའི་ངོ་བོར་གཉིས་སུ་མེད་་
པར་འཛིན་པའོ། །ནང་གི་ཡེ་ཤེས་ཀྱི་རྡོ་རྗེ་འཛིན་པ་ནི་སྟོན་པ་རྡོ་རྗེ་མི་བསྐྱོད་པ་
ཉིད་ཀྱི་གསང་བའི་ཐུགས་ཀའི་གནས་ན་ཡེ་ཤེས་རྣམ་པ་ལྔའི་ངོ་བོ་ཡེ་ཤེས་སེམས་་
དཔའ་ཅིས་ཀྱང་མི་ཤིགས་པ་རྡོ་རྗེའི་ངོ་བོར་འཛིན་པའོ། །ནང་གི་ཕྱིའི་རྡོ་རྗེ་་་་་
འཛིན་པ་ནི་མདུན་དུ་བཤད་པའི་རྡོ་རྗེའི་དོན་རྣམ་པ་གཉིས་ཉིད། སྟོན་པ་རྡོ་རྗེ་
འཛིན་གྱིས་མ་རུངས་པ་ཉིད་གནོད་པ་བྱེད་པའི་བདུད་དཔུང་ཐམས་ཅད་འཇིག་་
པར་མཛད་པ་དང་འཇོམས་པར་མཛད་པའི་མཚོན་གྱི་ངོ་བོ་རྡོ་རྗེ་རྩེ་ལྔ་པ་ཕྱག་་་་
གཡས་དང་པོ་ན་འཛིན་དེ་དེ་ལྟར་རྡོ་རྗེ་འཛིན་གྱི་དོན་རྣམ་པ་གསུམ་དུ་ཤེས་པར་
བྱའོ༑ །འཇིག་རྟེན་གསུམ་ཞེས་པ་ནི་ས་འོག་གི་འཇིག་རྟེན་དང་། ས་སྟེང་གི་
འཇིག་རྟེན་དང་ས་བླའི་དང་གསུམ་མོ། །ཁམས་གསུམ་ཞེས་པ་ནི་འདོད་ཁམས་
དང་། གཟུགས་ཁམས་དང་། གཟུགས་མེད་པའི་ཁམས་དང་གསུམ་མོ་བཤད་
པར་བྱ་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མ་ལུས་པ་མདུན་
དུ་སྨོས་པའི་འཇིག་རྟེན་གསུམ་དང་ཁམས་གསུམ་གྱི་གྲངས་ཡིན་ཏེ། དེ་ལྟར་་
མདོར་བསྡུས་པ་མདུན་དུ་སྨོས་པའི་འཇིག་རྟེན་གསུམ་དང་ཁམས་གསུམ་ན་གནས་
པ་དང་འབྱུང་བའི་སེམས་ཅན་ཐམས་ཅད་ཀྱི་སྟོན་པ་རྡོ་རྗེ་མི་བསྐྱོད་པས་བྱིན་གྱིས་
བརླབས་པ་དང་འདུལ་བར་མཛད་དེ། དེ་ལྟར་འཇིག་རྟེན་གསུམ་དང་ཁམས་ཀྱི་


དོན་དུ་གསུངས་སོ། །འཇིག་རྟེན་གསུམ་མཆོག་ཅེས་པ་ནི་མདུན་དུ་སྨོས་པ་ས་་་
འོག་དང་ས་སྟེང་དང་ས་བླའི་འཇིག་རྟེན་མ་ལུས་པ་ན་གནས་པ་དང་འབྱུང་བའི་་
སེམས་ཅན་ཐམས་ཅད་ཀྱི་སོ་སོའི་རིགས་ཀྱི་བྱེ་བྲག་གི་རྒྱལ་པོ་རྣམས་ནི་མཆོག་ཅེས་
བྱའོ༑ །དེའི་དོན་གསལ་བར་བཤད་པར་བྱ་སྟེ། ས་འོག་ན་གནས་པ་དང་
འབྱུང་བ་ནི་ཀླུ་དང་ལྷ་མ་ཡིན་ཏེ་དེ་དག་གི་རྒྱལ་པོ་ནི་པདྨ་དང་པདྨ་ཆེན་པོ་དང་།
མཐའ་ཡས་དང་ནག་པོ་ཆེན་པོ་ལ་སོགས་པ་ཀླུའི་རྒྱལ་པོ་གྲངས་མེད་པ་རྣམས་དང་།
འབའ་ལི་དང་། ཛཱ་ར་སནྟི་དང་། ཤོ་ཤོ་པཱ་ལ་དང་། པྲ་ལ་ཏ་ལ་སོགས་པ་ལྷ་་
མ་ཡིན་གྱི་རྒྱལ་པོ་གྲངས་མེད་པ་མདོར་བསྡུས་པ་ས་འོག་གི་འཇིག་རྟེན་གྱི་སེམས་་
ཅན་ཇི་སྙེད་པའི་ནང་ན་རྒྱལ་པོ་རྣམས་ཀྱི་མཆོག་ཅེས་བྱའོ། །ས་སྟེང་ན་གནས་་
པ་དང་འབྱུང་བ་མིའི་འཁོར་ལོ་སྒྱུར་བའི་རྒྱལ་པོ་ལ་སོགས་པ་དང་། གཞན་ཡང་
སེམས་ཅན་ཇི་སྙེད་སྣང་བའི་བྱོལ་སོང་དང་མི་སྣང་བ་གནོད་སྦྱིན་དང་། སྲིན་པོ་
རྣམས་ཀྱི་ནང་ན་མདོར་བསྡུས་པ་སོ་སོའི་རྒྱལ་པོ་རྣམས་ནི་ས་སྟེང་གི་འཇིག་རྟེན་་
གྱི་མཆོག་ཅེས་བྱའོ། །ས་བླ་ན་གནས་པ་དང་འབྱུང་བ་ནི་དྲི་ཟ་དང་མཁའ་འགྲོ་
སོ་སོའི་རྒྱལ་པོ། ཏམྦུ་ར་དང་། ཚངས་པའི་དབྱངས་དང་། ཟླ་བའི་འོད་ལ་
སོགས་པ་དྲི་ཟའི་རྒྱལ་པོ་གྲངས་མེད་པ་དང་། གཞན་ཡང་འཇིགས་པར་བྱེད་པ་
རྟའི་མགོ་བོ་ཅན་དང་མགྲིན་གཉིས་དང་། རྔ་མོའི་སྐད་ཅན་ལ་སོགས་པ་མཁའ་
འགྲོ་མའི་རྒྱལ་པོ་གྲངས་མེད་པ་སྟེ། སེམས་ཅན་ཇི་སྙེད་པའི་ནང་ན། མདོར་
བསྡུས་པ་སོ་སོའི་རྒྱལ་པོ་རྣམས་ནི་ས་བླའི་འཇིག་རྟེན་གྱི་མཆོག་ཅེས་བྱའོ། །
འཇིག་རྟེན་གསུམ་མཆོག་གི་དོན་གཞན་ཡང་བསྟན་པར་བྱ་སྟེ། མདུན་དུ་སྨོས་་
པའི་འཇིག་རྟེན་གསུམ་ན་གནས་པ་དང་འབྱུང་བའི་རྒྱལ་པོ་རྣམས་ཀྱི་ནང་ན་ཁྱད་
པར་གྱི་ཡོན་ཏན་ཕུན་སུམ་ཚོགས་པ་དང་ལྡན་པ་བརྒྱ་བྱིན་དང་ཚངས་པ་དང་ཁྱབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

འཇུག་དང་དབང་ཕྱུག་ཆེན་པོ་དང་ཉི་མ་དང་ཟླ་བ་དང་ཕུར་བུ་ལ་སོགས་པ་ལྷ་
རྣམས་དང་། གཟའ་དང་སྐར་མ་ལ་སོགས་པ་ཐམས་ཅད་ནི་ཁམས་གསུམ་ན་་
གནས་པ་དང་འབྱུང་བའི་མཆོག་ཏུ་གསུངས་སོ། །འཇིག་རྟེན་གསུམ་མཆོག་གི་་
དོན་གཞན་ཡང་བཤད་པར་བྱ་སྟེ། མདུན་དུ་སྨོས་པའི་འཇིག་རྟེན་གསུམ་དང་
ཁམས་གསུམ་ན་གནས་པ་དང་འབྱུང་བ་མདོར་བསྡུས་པའི་རྒྱལ་པོ་ཐམས་ཅད་ལ་
མཆོག་ཅེས་བཏགས་པའི་ནང་ན་ཁྱད་པར་གྱིས་ཁྱད་པར་གྱི་ཡེ་ཤེས་ཆེན་པོའི་ཡོན་
ཏན་ཕུན་སུམ་ཚོགས་པ་དང་ལྡན་པ་སངས་རྒྱས་ཀྱི་བསྟན་པ་ལ་ཉིད་ཀྱི་ཡེ་ཤེས་ཀྱི་
འབྲས་བུ་གྲུབ་པ། རང་གི་རིག་པ་ལ་རྟེན་ནས་རིམ་པ་བཞིན། ཉན་ཐོས་
དང་རང་རྒྱལ་བ་དང་བྱང་ཆུབ་སེམས་དཔའ་དང་། ཐེག་པ་ཆེན་པོ་སྔགས་ཀྲི་ཡ་
དང་ཡོ་ག་དང་གསང་སྔགས་ཀྱི་ཚུལ་དུ་རིགས་འཛིན་དང་། རིག་པ་འཛིན་པ་ལ་
སོགས་པ་དང་། གཞན་ཡང་དངོས་གྲུབ་ཀྱི་འབྲས་བུ་ཇི་སྙེད་པ་ཐོབ་པའོ། །
དེ་ལྟར་མདོར་བསྡུས་པ་མདུན་དུ་སྨོས་པ་ཕྱིའི་མཆོག་གི་མཆོག་ཐམས་ཅད་ལས་་
འདི་ནི་མཆོག་ཏུ་གསུངས་སོ། །རྡོ་རྗེ་མཆོག་ནི་རྡོ་རྗེ་ནི་རྣམ་པར་སྣང་མཛད་ལ་
སོགས་པ་བརྗོད་དུ་ཡོད་པ་དང་བརྗོད་དུ་མེད་པ་དེ་བཞིན་གཤེགས་པ་ཐམས་ཅད་
མདུན་དུ་སྨོས་པའི་ཕྱིའི་འཇིག་རྟེན་གསུམ་དང་། ཁམས་གསུམ་གཞན་ཡང་་་
སངས་རྒྱས་ཀྱི་བསྟན་པ་རིམ་པ་ཐམས་ཅད་མཆོག་ཏུ་བསྟན་ཏེ། དེའི་ནང་ན་མི་
བསྐྱོད་རྡོ་རྗེ་འཛིན་དེ་ནི། དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཐམས་་
ཅད་ཀྱི་དངོས་གྲུབ་ཀྱི་འབྲས་བུ་ངོ་བོ་ཕུན་སུམ་ཚོགས་པ་དང་ལྡན་པས་དེའི་ཕྱིར་
ཁྱད་པར་མཆོག་གི་ཡང་མཆོག་ཏུ་བསྟན་ཏོ། །བཤད་པར་བྱ་སྟེ། དེ་ལྟར་་་
མདུན་དུ་སྨོས་པའི་མཆོག་ཏུ་བཏགས་པ་མདོར་བསྡུས་པ་དེའི་ནང་ན་སྟོན་པ་རྡོ་རྗེ་
མི་བསྐྱོད་པ་རྡོ་རྗེ་འཛིན་པ་ནི་རྡོ་རྗེ་མཆོག་ཅེས་གསུངས། དེ་ནས་རྡོ་རྗེ་གཙོ་

་་་


0


མཆོག་ཟེར་དེའི་ཡོན་ཏན་གྱི་འཕྲིན་ལས་མཛད་པ་ཕུན་སུམ་ཚོགས་པ་བསྟན་པར་
བྱ་སྟེ། འཇིག་རྟེན་གསུམ་མཆོག་ཞེས་པ་མདུན་དུ་སྨོས་པ་ཕྱི་དང་། གཞན་་་
ཡང་སངས་རྒྱས་ཀྱི་བསྟན་པའི་རིམ་པ་ཉན་ཐོས་དང་རང་རྒྱལ་བ་དང་། བྱང་་་
ཆུབ་སེམས་དཔའ་དང་། གཞན་ཡང་རྣམ་པར་སྣང་མཛད་ལ་སོགས་པ་བརྗོད་་
དུ་མེད་པའི་དེ་བཞིན་གཤེགས་པ་ཐམས་ཅད་མདོར་བསྡུས་པ་ལ་སོགས་པ་མཆོག་་
ཅེས་གསུངས་སོ། །སྟོན་པ་པོ་ཞེས་པ་ནི་སྟོན་པ་མི་བསྐྱོད་རྡོ་རྗེ་འཛིན་པ་ནི་་
མདུན་དུ་སྨོས་པའི་འཇིག་རྟེན་གསུམ་གྱི་མཆོག་རྣམས་འདུལ་བར་མཛད་པས་་་
འདུལ་བའི་ཡོན་ཏན་ཏེ། འདུལ་བར་མཛད་པའི་ཐབས་ཀྱི་བྱེ་བྲག་རྣམ་པ་དྲུག་
བསྟན་པར་བྱ་སྟེ། ལྷ་དང་མི་དང་དྲི་ཟ་དང་མིའམ་ཅི་ལ་སོགས་པ་ཞི་བའི་ངོ་་
བོའི་སེམས་ཅན་རྣམས་ཞི་བའི་ཚུལ་གྱིས་འདུལ་བར་མཛད་དོ། །གཞན་ཡང་་
གནོད་སྦྱིན་དང་སྲིན་པོ་དང་ལྷ་མ་ཡིན་དང་འབྱུང་པོ་དང་ཀླུ་ལ་སོགས་པ་གནོད་་
པ་བྱེད་པའི་བདུད་དཔུང་མ་རུངས་པ་རྣམས་ནི་འགྲོ་བའི་ཚུལ་གྱིས་འདུལ་བར་
མཛད་དོ། །གཞན་ཡང་སངས་རྒྱས་ཀྱི་བསྟན་པ་ལ་གནས་པའི་སྒྲུབ་པ་པོས་མ་་
ལུས་པ་རྣམས་ལ་ནི་ཡེ་ཤེས་ཀྱི་དངོས་གྲུབ་བསྩལ་བས་འདུལ་བར་མཛད་དོ། །
ཐེག་པ་ཆེན་པོ་མདོ་སྡེ་སྤྱོད་པ་རྣམས་ལ་ནི་བྱང་ཆུབ་སེམས་དཔའི་ས་དང་པོ་ལ་་་་
སོགས་པའི་རིམ་པ་བསོད་ནམས་དང་ཡེ་ཤེས་ཀྱི་འབྲས་བུ་ཁྱད་པར་ཅན་བརྩོལ་་་་
བས་འདུལ་བར་མཛད་དོ། །གཞན་ཡང་ཐེག་པ་ཆེན་པོ་སྔགས་གསང་བའི་ཚུལ་
གྱིས་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་དང་བྱང་ཆུབ་སེམས་
དཔའ་བརྗོད་དུ་ཡོད་པ་དང་བརྗོད་དུ་མེད་པའི་ཐམས་ཅད་སྟོན་པ་རྡོ་རྗེ་འཛིན་་་
གྱིས་བསྐྱེད་ནས་དབང་བསྐུར་བའི་ཚུལ་གྱིས་འདུལ་བར་མཛད་དོ། །གཞན་ཡང་
མ་འོངས་པའི་སེམས་ཅན་ཐམས་ཅད་འཁོར་བ་སྤོང་ཞིང་བླ་ན་མེད་པའི་འབྲས་བུ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཐོབ་པར་བྱ་བའི་ཕྱིར་ཐེག་པ་ཆེན་པོ་སྔགས་ཀྱི་རྒྱུད་ཐམས་ཅད་བཤད་པས་འདུལ་
བར་མཛད་དོ། །དེའི་དོན་གསལ་བར་བསྟན་པར་བྱ་སྟེ། སྟོན་པ་མི་བསྐྱོད་པ་
རྡོ་རྗེ་འཛིན་གྱིས་ཐུགས་རྗེ་ཆེན་པོ་ཞི་བའི་ཐུགས་བསྐྱེད་དེ། དེ་ཉིད་ཀྱི་གསང་་་
བའི་ཐུགས་ཀ་ཡེ་ཤེས་སེམས་དཔའི་གནས་ནས་རྣམ་པར་སྣང་མཛད་ལ་སོགས་པ་
དེ་བཞིན་གཤེགས་པ་དང་བྱང་ཆུབ་སེམས་དཔའ་བརྗོད་དུ་ཡོད་པ་དང་བརྗོད་དུ་
མེད་པ་ཐམས་ཅད་རིམ་པར་ཉིད་ཉིད་ཀྱི་ས་བོན་ཡིག་འབྲུ་ལས་སྤྲོ་བར་མཛད་དེ།
ལེའུ་གསུམ་པ་ལས་བྱུང་བ་བཞིན་དུ་ཉིད་ཉིད་ཀྱི་སྐུའི་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ཐམས་ཅད་དང་ལྡན་པ་སྤྲོས་ཏེ་སྤྲོས་མ་ཐག་ཏུ་འཇིག་རྟེན་གྱི་ཁམས་་་
ཐམས་ཅད་ན་གནས་པའི་ལྷ་དང་མི་དང་དྲི་ཟ་དང་མི་འམ་ཅི་ལ་སོགས་པ་ཆུང་མ་
དང་བཅས་པ་དེ་དག་ཐམས་ཅད་བྱིན་གྱིས་བརླབས་པར་མཛད་དེ། བྱིན་གྱིས་་
བརླབས་མ་ཐག་ཏུ་ཉོན་མོངས་པའི་སྡིག་པ་བསགས་པ་ཐམས་ཅད་མེད་པར་གྱུར་
ཏེ༑ དེ་ལྟར་ཞི་བའི་ངོ་བོའི་སེམས་ཅན་རྣམས་ཞི་བའི་ཐབས་ཀྱིས་འདུལ་བར་་
མཛད་པའི་དོན་དུ་གསུངས་སོ། །དེ་ནས་གནོད་སྦྱིན་དང་། སྲིན་པོ་དང་།
ལྷ་མ་ཡིན་དང་། ཀླུ་ལ་སོགས་པ་མ་རུངས་པ་གནོད་པ་བྱེད་པ་བདུད་དཔུང་
ཆུང་མ་དང་བཅས་པ་ཐམས་ཅད་ནི། སྟོན་པ་མི་བསྐྱོད་རྡོ་རྗེ་འཛིན་གྱི་ཐུགས་རྗེ་
ཆེན་པོ་ཞེ་སྡང་གི་ངོ་བོའི་ཐུགས་བསྐྱེད་དེ། གསང་བའི་ཐུགས་ཀ་ཡེ་ཤེས་སེམས་
དཔའི་གནས་ནས་ཡ་མཱནྟ་ཀ་དང་པྲཛྙཱནྟ་ཀ་ལ་སོགས་པ་ཁྲོ་བོ་རྒྱལ་པོ་སྐུའི་ཕྱག་རྒྱ་
བརྗོད་དུ་ཡོད་པ་དང་བརྗོད་དུ་མེད་པ་ཐམས་ཅད་ས་བོན་ཡིག་འབྲུ་ཧཱུཾ་ལས་སྤྲོ་་་་་་
བར་མཛད་དེ། ཉིད་ཉིད་ཀྱི་རིགས་ཀྱི་བྱེ་བྲག་གི་སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ཐམས་ཅད་དང་ལྡན་པ་སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་
ན་གནས་པའི་སེམས་ཅན་མ་རུངས་པ་གནོད་པ་བྱེད་པ་གོང་དུ་སྨོས་པ་རྣམས་་་


0


དགུག་པ་དང་། བཅིང་བ་དང་མནན་པ་ལ་སོགས་པ་ཁྲོ་བོ་ཆེན་པོ་བྱེ་བྲག་ལས་
ཀྱི་བྱེ་བྲག་སྣ་ཚོགས་མཛད་པས་འཇོམས་པར་མཛད་དེ། དེ་ལྟར་བཅོམ་མ་ཐག་
ཏུ་བསོད་ནམས་ཀྱི་བསྐལ་པ་དང་ལྡན་པར་མཛད་དོ། །དེ་ལྟར་སེམས་ཅན་མ་
རུངས་པ་ཁྲོ་བ་ཅན་རྣམས་ནི་ཁྲོ་བོའི་ཚུལ་གྱི་འདུལ་བར་མཛད་དོ། །དེ་ནས་་
སངས་རྒྱས་ཀྱི་བསྟན་པ་ལ་གནས་ནས་སྒྲུབ་པ་ཉིད་ཉན་ཐོས་དང་རང་སངས་རྒྱས་
རྣམས་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱི་ཐེག་པ་ཆེན་པོ་སྔགས་ཀྱི་གསང་བའི་
རྒྱུད་རྣམས་བཤད་དེ་ཆོས་ཀྱི་འཁོར་ལོ་ཆེན་པོ་བསྐོར་བའི་དུས་སུ་གསང་བའི་་
ཐུགས་ཀ་ཡེ་ཤེས་ཁྱད་པར་ཅན་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་འོད་ཟེར་གྱི་་
འཕྲེང་བའི་ཚོགས་སྤྲོ་བར་མཛད་དེ། དེ་བཞིན་དུ་འབར་བ་དང་འོད་དང་་་
གསལ་བར་སྤྲིན་བཞིན་དུ་སྤྲོས་མ་ཐག་ཏུ་ཉན་ཐོས་དང་རང་རྒྱལ་བ་རྣམས་བྱིན་་་
གྱིས་བརླབས་་པར་མཛད་དེ། དེ་མ་ཐག་ཏུ་སངས་རྒྱས་ཀྱི་འབྲས་བུ་ཐོབ་པར་
མཛད་དོ། །དེ་ལྟར་ཉན་ཐོས་དང་རང་རྒྱལ་བ་རྣམས་ལ་ཡེ་ཤེས་ཁྱད་པར་ཅན་་
གྱི་འབྲས་བུ་བརྩོལ་བས་འདུལ་བར་མཛད་དོ། །དེ་ནས་ཐེག་པ་ཆེན་པོ་མདོ་སྡེ་་
ལས་གནས་པའི་བྱང་ཆུབ་སེམས་དཔའ་རྣམས་ནི་སྟོན་པ་མི་བསྐྱོད་པ་རྡོ་རྗེ་འཛིན་
གྱིས་མདུན་དུ་སྨོས་པའི་ཆོས་ཀྱི་འཁོར་ལོ་བསྐོར་བའི་དུས་སུ་བསོད་ནམས་དང་ཡེ་
ཤེས་ཀྱི་འབྲས་བུ་ཁྱད་པར་ཅན་གྱི་ངོ་བོ་མེ་ལོང་ལྟ་བུའི་ཡེ་ཤེས་ལ་སོགས་པ་དེ་་་
བཞིན་གཤེགས་པ་ལྔའི་ཡེ་ཤེས་རྣམ་པ་ལྔ་གསང་བའི་ཐུགས་ཀ་ཡེ་ཤེས་སེམས་་
དཔའི་གནས་ནས་མདུན་དུ་སྨོས་པའི་ཚུལ་དུ་ཉིད་ཉིད་ཀྱི་རིགས་ཀྱི་བྱེ་བྲག་གི་ཁ་་
དོག་དང་ལྡན་པ་འོད་ཟེར་གྱི་ཕྲེང་བའི་ཚོགས་སྤྲོ་བར་མཛད་དེ། དེ་བཞིན་དུ་་
འབར་བ་དང་། འོད་དང་གསལ་བ་སྤྲིན་བཞིན་དུ་སྤྲོས་ཏེ་མདུན་དུ་སྨོས་པའི་
བྱང་ཆུབ་སེམས་དཔའ་རྣམས་བྱིན་གྱིས་བརླབས་པར་མཛད་དེ། བྱིན་གྱིས་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བརླབས་མ་ཐག་ཏུ་ཅི་ལྟར་སྟོན་པ་མི་བསྐྱོད་པ་རྡོ་རྗེ་འཛིན་གྱིས་སྟོང་གསུམ་གྱི་
སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་ཆོས་ཀྱི་འཁོར་ལོ་བསྐོར་བ་་
མཛད་པ་དེ་བཞིན་དུ་གཉིས་སུ་མེད་པའི་ངོ་བོར་སྤྱོད་པར་འགྱུར་རོ། །དེ་ལྟར་་
ཐེག་པ་ཆེན་པོ་མདོ་སྡེ་སྤྱོད་པའི་བྱང་ཆུབ་སེམས་དཔའ་རྣམས་བསོད་ནམས་་་
དང་ཡེ་ཤེས་ཀྱི་འབྲས་བུ་ཁྱད་པར་ཅན་སྩོལ་བར་མཛད་པས་འདུལ་བའི་དོན་དུ་་
གསུངས་སོ། །དེ་ནས་ཐེག་པ་ཆེན་པོ་སྔགས་ཀྱི་གསང་བའི་ཚུལ་གྱི་རྣམ་པར་སྣང་
མཛད་ལ་སོགས་པ་དེ་བཞིན་གཤེགས་པ་དང་བྱང་ཆུབ་སེམས་དཔའ་བརྗོད་དུ་་་
ཡོད་པ་དང་བརྗོད་དུ་མེད་པ་ཐམས་ཅད་སྟོན་པ་མི་བསྐྱོད་པ་རྡོ་རྗེ་འཛིན་གྱིས་་
མདུན་དུ་སྨོས་པ་ཆོས་ཀྱི་འཁོར་ལོ་བསྐོར་བའི་དུས་སུ་གསང་བའི་ཐུགས་ཀ་ཡེ་ཤེས་
སེམས་དཔའི་གནས་ནས་ཉིད་ཀྱི་ས་བོན་ཡེ་ཤེས་ཀྱི་ཡིག་འབྲུ་ལས་ཐབས་དང་ཤེས་
རབ་ལྷ་མོ་རོལ་པས་བདེ་བར་གྱུར་པས། ཡེ་ཤེས་ཀྱི་ལྷ་མོ་མཱ་མ་ཀཱི་བྷ་གའི་དབུས་
སུ་བྱང་ཆུབ་སེམས་འོད་དུ་ཞུ་བ་ཟླ་བའི་དཀྱིལ་འཁོར་ལྟ་བུ་སྟེ། མདུན་དུ་སྨོས་་
པའི་ས་བོན་ཡེ་ཤེས་ཀྱི་ཡིག་འབྲུ་བྱིན་གྱིས་བརླབས་ཏེ། དེའི་འོག་ཏུ་ཡེ་ཤེས་ཀྱི་
ཁུ་བའི་ངོ་བོ་འོད་དུ་ཞུ་བའི་ས་བོན་དེ་ལས་ཉིད་ཉིད་ཀྱི་རིགས་ཀྱི་བྱེ་བྲག་གི་སྐུ་་་
ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་། ཤེས་རབ་མ་ཡེ་ཤེས་ཀྱི་ལྷ་མོ་་
རྣམས་དང་ལྡན་པར་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་
དང་བྱང་ཆུབ་སེམས་དཔའ་བརྗོད་དུ་ཡོད་པ་དང་བརྗོད་དུ་མེད་པ་སྤྲོ་བར་མཛད་
དེ༑ ཡེ་ཤེས་ཀྱི་གཞལ་ཡས་ཁང་ཆོས་ཀྱི་འཁོར་ལོ་བསྐོར་བའི་གནས་སུ་རིམ་པ་མ་་
ནོར་བར། ཉིད་ཉིད་ཀྱི་རིགས་ཀྱི་ཆོ་གའི་བྱེ་བྲག་གི་ཕྱོགས་བཞིར་བཀོད་དེ།
བཤད་པར་བྱ་སྟེ། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་་་
ཐམས་ཅད་ཀྱི་སྤྱི་བོ་ལ་ཡེ་ཤེས་སེམས་པ་སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཉིད་


ཀྱི་སྐུ་ཕྱག་རྒྱ་སྤྲུལ་ཏེ། དབང་བསྐུར་བའི་ངོ་བོར་གནས་པར་བསྟན་ཏོ། །དེ་
བཞིན་དུ་སྐུ་དང་གསུང་དང་ཐུགས་ཀྱི་རིགས་གསུམ་གྱི་ཚུལ་དུ་བྱེ་བྲག་གིས་བྱང་་
ཆུབ་སེམས་དཔའ་རྣམས་ལ་ཉིད་ཉིད་ཀྱི་བདག་པོས་སྤྱི་བོར་དབང་བསྐུར་བའི་
ཚུལ་དུ་གནས་སོ། །དེ་ནས་ཐམས་ཅད་མདོར་བསྡུས་པའི་འཁོར་མཛད་པའི་་
འོག་ཏུ་སྟོན་པ་མི་བསྐྱོད་པའི་རྡོ་རྗེ་འཛིན་ཉིད་ཀྱི་འཁོར་གྱི་ནང་དུ་ཡེ་ཤེས་ཀྱི་ཆོ་
འཕྲུལ་གྱི་འགྱིངས་པ་བྱེ་བྲག་སྣ་ཚོགས་སུ་སྤྲོ་བ་དང་བསྡུ་བ་མཛད་ཅིང་འཁོར་ལོ་
ཆེན་པོ་བཞི་བསྒྱུར་བའི་ངོ་བོའི་ཚུལ་དུ་གནས་པར་གྱུར་ཏེ་དེ་ལྟར་བསྐྱེད་ནས་་
དབང་བསྐུར་བའི་ཚུལ་གྱིས་འདུལ་བར་མཛད་པའི་དོན་དུ་གསུངས་སོ། །དེ་
ནས་མ་འོངས་པའི་སེམས་ཅན་མི་ལ་སོགས་པ་ཐམས་ཅད་ཀྱི་དོན་དུ། སྟོན་པ་མི་
བསྐྱོད་པ་རྡོ་རྗེ་འཛིན་གྱིས་ཐེག་པ་ཆེན་པོ་སྔགས་ཀྱི་རྒྱུད་རིམ་པར་བཤད་པར་་་
མཛད་པ་ལ་བརྟེན་ནས། རྡོ་རྗེ་སློབ་དཔོན་ལས་དབང་ཐོབ་པ་དང་། གནང་
བ་ཐོབ་པ་དང་། ལུང་དང་མན་ངག་ཐོབ་ནས་དེའི་འོག་ཏུ་བསྒོམ་པ་དང་བཟླས་
པ་ལ་སོགས་པ་སྒྲུབ་པའི་བྱེ་བྲག་སྣ་ཚོགས་བྱ་བར་བསྟན་ཏོ། །དེ་ལྟར་བྱས་ནས་
བླ་ན་མེད་པའི་འབྲས་བུ་ཐོབ་པར་འགྱུར་ཏེ། དེ་ལྟར་མ་འོངས་པའི་སེམས་ཅན་
མི་ལ་སོགས་པ་ཐམས་ཅད་སྔགས་ཀྱི་ཐེག་པ་ཆེན་པོ་རྒྱུད་ཐམས་ཅད་བཤད་པར་་
བརྟེན་ནས་འདུལ་བར་མཛད་པའི་དོན་དུ་གསུངས་སོ། །བཤད་པར་བྱ་སྟེ།
མདོར་བསྡུས་པ་མདུན་དུ་སྨོས་པའི་བྱེ་བྲག་དྲུག་གི་འདུལ་བར་མཛད་པས།
དེའི་ཕྱིར་བསྟོན་པ་མི་བསྐྱོད་རྡོ་རྗེ་འཛིན་ལ་འདུལ་བ་པོ་ཞེས་བྱའོ། །དེ་བཞིན་་
གཤེགས་པ་ཀུན་གྱི་གནས། །དེ་བཞིན་གཤེགས་པ་ཐམས་ཅད་ཀྱི། །ཐུགས་ཀྱི་
དཀྱིལ་འཁོར་འཁོར་འདྲ་བ། །དཀྱིལ་འཁོར་རབ་ཏུ་ཉམས་དགའ་བཤད། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་བཞིན་གཤེགས་པ་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཀུན་གྱི་གནས་ནི་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བརྗོད་དུ་
ཡོད་པ་དང་བརྗོད་དུ་མེད་པ་ཐམས་ཅད་འབྱུང་བའི་གནས་ཀྱི་ངོ་བོ་ཡེ་ཤེས་ཀྱི་་
དཀྱིལ་འཁོར་བསྐྱེད་པའི་འོག་ཏུ་དབང་བསྐུར་བའི་ཕྱིར་རྡུལ་མཚོན་གྱི་དཀྱིལ་་་
འཁོར་གནས་ཀྱི་དབྱིངས་ཀྱི་ངོ་བོའི་ངོ་བོའི་ནང་དུ། མདུན་དུ་སྨོས་པའི་ཚུལ་་
དུ་སྐུ་ཕྱག་རྒྱ་ཤེས་རབ་མ་ཡེ་ཤེས་ཀྱི་ལྷ་མོ་དང་གཉིས་སུ་མེད་པ་ཆ་ལུགས་ཕུན་་
སུམ་ཚོགས་པ་ཐམས་ཅད་དང་ལྡན་པའི་ངོ་བོ་དེ་བཞིན་གཤེགས་པ་ཐམས་ཅད་་
བཞུགས་པའི་གནས་སོ། །བཤད་པར་བྱ་སྟེ། དེ་བཞིན་གཤེགས་པ་ཐམས་་་
ཅད་ནི་གཙོར་བསྟན་པ་སྟེ། ཅི་ལྟར་དེ་བཞིན་གཤེགས་པ་ཀུན་གྱི་གནས་སུ་་
བསྟན་པ་དེ་བཞིན་དུ་བྱང་ཆུབ་སེམས་དཔའ་ཐམས་ཅད་སྨོས་སོ། །ཇི་ལྟར་བྱང་
ཆུབ་སེམས་དཔའ་ཐམས་ཅད་ཀྱི་གནས་སུ་བསྟན་པ་དེ་བཞིན་དུ་ཁྲོ་བོའི་རྒྱལ་པོ་་་
ཐམས་ཅད་ཀྱི་ཡང་སྨོས་ཏེ། དེ་དག་ཐམས་ཅད་མདོར་བསྡུས་པ་དོན་དམ་པར་
ཡེ་ཤེས་ཀྱི་ངོ་བོར་རོ་གཅིག་པ་ཡིན་ནོ། །དེ་ལྟར་དེ་བཞིན་གཤེགས་པ་ཀུན་གྱི་་་་
གནས་ཀྱི་དོན་དུ་གསུངས་སོ། །དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་་་་
དཀྱིལ་འཁོར་ཞེས་པ། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་་
བརྗོད་དུ་ཡོད་པ་དང་བརྗོད་དུ་མེད་པ་ཐམས་ཅད་ཀྱི་ཐུགས་ཀྱི་དམ་པར་གཅིག་་
པའི་ངོ་བོ་ཡེ་ཤེས་སེམས་པའི་དངོས་གྲུབ་ཀྱི་འབྲས་བུ་དང་གཉིས་སུ་མེད་པ་ཡིན་ཏེ།
དེ་ལྟ་བུའི་ཡོན་ཏན་དང་ལྡན་པའི་དེ་བཞིན་གཤེགས་པ་ཐམས་ཅད་ཀྱི་ཐུགས་དོན་
དམ་པར་དཀྱིལ་འཁོར་གྱི་ངོ་བོར་གསུངས་སོ། །འཁོར་འདྲ་བར་ཞེས་པ་ནི་་
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་ཐུགས་དོན་དམ་པའི་བྱང་
ཆུབ་སེམས་དཀྱིལ་འཁོར་གྱི་ངོ་བོ་དེ་སེམས་ཅན་རྣམས་ཀྱི་མ་རྟོགས་མ་མཐོང་བས་
དེའི་ཕྱིར། ཀུན་རྫོབ་དབྱིབས་དང་ཚད་ལྷ་རྣམས་ཀྱི་བཞུགས་པའི་གནས་ཏེ།


དེ་དག་མདོར་བསྡུས་པ་ཕུན་སུམ་ཚོགས་པ་ཐམས་ཅད་དང་ལྡན་པ་ཐུགས་ཀྱི་་
དཀྱིལ་འཁོར་གྱི་དབྱིབས་ཀྱི་དོན་དུ་གསུངས་སོ། །ཉམས་དགའ་ཞེས་པ་ནི་རྡོ་རྗེ་་
སློབ་དཔོན་ལ་སློབ་མ་དབང་ནོས་པའི་དུས་སུ་དཀྱིལ་འཁོར་དུ་ཞུགས་པས།
མཐོང་མ་ཐག་ཏུ་སེམས་དགའ་བས་དད་པ་ཆེན་པོ་སྐྱེས་ཏེ། དེ་ལྟར་ཉམས་་་
དགའ་བའི་དོན་དུ་གསུངས་སོ། །དཀྱིལ་འཁོར་བཤད་དུ་གསོལ་ཞེས་པ་ནི་གོང་
དུ་སྨོས་པའི་ཕྱི་ནང་གི་ཡོན་ཏན་ཕུན་སུམ་ཚོགས་པ་ཐམས་ཅད་དང་ལྡན་པ་འཇིག་
རྟེན་གསུམ་གྱི་མཆོག་རྡོ་རྗེ་གཙོ་བོའི་ངོ་བོ་འདུལ་བ་པོ་སྟོན་པ་མི་བསྐྱོད་པ་རྡོ་རྗེ་་
འཛིན་ཁྱོད་ཀྱིས་བདག་ཅག་ལ་དཀྱིལ་འཁོར་བཤད་དུ་གསོལ་ཞེས་པའོ། །དེ་་
ལྟར་དཀྱིལ་འཁོར་བཤད་དུ་གསོལ་ཞེས་པའི་དོན་ཏུ་གསུངས་སོ། །དེ་ལྟར་་
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱིས་སེམས་ཅན་ཐམས་ཅད་་
ཀྱི་དོན་དུ་བསྟོད་པའི་ཚུལ་གྱི་་ཐུགས་ཀྱི་དཀྱིལ་འཁོར་བཤད་པར་སྟོན་པ་མི་་་
བསྐྱོད་པ་རྡོ་རྗེ་འཛིན་ལ་གསོལ་བ་བཏབ་སྟེ། དེ་ལྟར་གསོལ་བ་བཏབ་པའི་འོག་
ཏུ་སྟོན་པ་མི་བསྐྱོད་པ་རྡོ་རྗེ་འཛིན་གྱི་ཐུགས་རྗེ་ཆེན་པོའི་ཐུགས་དགྱེས་པ་བསྐྱེད་་
ནས་ཞལ་ཅུང་ཟད་འཛུམ་པ་མཛད་དེ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་
པའི་གནས་ནས་ཡེ་ཤེས་ཀྱི་ཆོ་འཕྲུལ་གྱི་བྱེ་བྲག་སྣ་ཚོགས་ཀྱིས་འགྱིངས་པ་དང་སྤྲོ་་
བ་དང་བསྡུ་བའི་ཐུགས་ཀྱི་དཀྱིལ་འཁོར་འཆད་པའི་དོན་བསྟན་པར་བྱ་སྟེ། དེ་
ནས་ཐུགས་ཀྱི་དཀྱིལ་འཁོར་མཆོག །ཐུགས་ཀྱི་རྡོ་རྗེ་རབ་འདྲ་བ། །སྐུ་དང་་
གསུང་དང་ཐུགས་རྣམས་ཀྱི། །དཀྱིལ་འཁོར་རབ་ཏུ་བཤད་པར་བྱ། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ནས་ནི་མདུན་དུ་སྨོས་པ་་་
རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱིས་བསྟོད་་
པའི་ཚུལ་གྱི་གསོལ་བ་བཏབ་པ། བཤད་པར་མཛད་པའི་མཚོན་པའོ།


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཐུགས་ཀྱི་དཀྱིལ་འཁོར་མཆོག་ནི་མདུན་དུ་སྨོས་པའི་དེ་བཞིན་གཤེགས་པ་ཐམས་་
ཅད་ཀྱི་ཐུགས་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱི་ཐུགས་དང་གཉིས་སུ་མེད་
པའི་ངོ་བོ་སྟེ། དེ་ལྟར་ཐུགས་ཀྱི་དཀྱིལ་འཁོར་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐམས་ཅད་ཀྱི་ངོ་བོ་སྟེ། དེ་ལྟར་མཆོག་་
ཅེས་གསུངས་སོ། །ཐུགས་ཀྱི་རྡོ་རྗེ་རབ་འདྲ་བ་ཞེས་པ་ནི་རྡོ་རྗེ་སེམས་དཔའ་་
ཉིད་སྟོན་པ་རྡོ་རྗེ་འཛིན་མི་བསྐྱོད་པ་ཉིད་ཡིན་ཏེ་བཤད་པར་བྱའོ། །རྣམ་པར་
སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་དང་གཞན་ཡང་འཁོར་
ཕུན་སུམ་ཚོགས་པ་ཐམས་ཅད་དང་གཉིས་སུ་མེད་པ་ཐུགས་རྡོ་རྗེའི་སྐུ་ཕྱག་རྒྱར་་
བསྟན་ཏེ། དེ་དང་འདྲ་བར་མཉམ་པ་བསོད་ནམས་དང་ཡེ་ཤེས་ཀྱི་བྱིན་གྱིས་་
བརླབས་པ་དངོས་གྲུབ་ཀྱི་འབྲས་བུ་ཐམས་ཅད་དང་གཉིས་སུ་མེད་པའི་ངོ་བོ་་་
དཀྱིལ་འཁོར་འདི་ཡིན་པར་གསུངས་སོ། །སྐུ་དང་གསུང་དང་ཐུགས་ཀྱི་དཀྱིལ་
འཁོར་ཞེས་པ་ནི། མདུན་དུ་སྨོས་པའི་ཐུགས་རྡོ་རྗེའི་སྐུ་དང་གསུང་དང་ཐུགས་
གསུམ་མི་ཕྱེད་པའི་ངོ་བོ་ཡིན་པ་དེ་བཞིན་དུ་རྡུལ་ཚོན་གྱི་དཀྱིལ་འཁོར་སྐུ་དང་་
གསུང་དང་ཐུགས་ཀྱི་དཀྱིལ་འཁོར་དང་མི་ཕྱེད་པར་ལྡན་པའི་ངོ་བོ་བས། དེའི་
ཕྱིར་སྐུ་དང་གསུང་དང་ཐུགས་ཀྱི་དཀྱིལ་འཁོར་ཞེས་བྱའོ། །རབ་ཏུ་བཤད་པར་
བྱ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱི་དཀྱིལ་འཁོར་གྱི་དོན་གསལ་བར་
བཤད་པར་བྱའོ། །ཞེས་འཁོར་གྱི་ནང་དུ་གསུང་དང་པོ་བརྗོད་པའོ། །སྐུ་དང་
གསུང་དང་་ཐུགས་རབ་བསྒོམ་པའི། །ཤེས་རབ་ཅན་གྱི་ཐིག་གདབ་པ། །
ཐིག་སྐུད་སར་པ་རབ་ཏུ་གཙང་། །ཚད་མ་རབ་ཏུ་མཛེས་པ་ཡིས། །ཞེས་བྱ་
བའི་དོན་བཤད་པར་བྱ་སྟེ། ཇི་ལྟར་ཡིན་ན། སྐུ་དང་གསུང་ཐུགས་རབ་་་་
བསྒོམས་པ་ནི། དཀྱིལ་འཁོར་གྱི་རྡོ་རྗེ་སློབ་དཔོན་གྱིས་དཀྱིལ་འཁོར་ཐིག་གདབ་


0


པའི་དུས་སུ་སྐུ་དང་གསུང་དང་ཐུགས་གསུམ་བྱེ་བྲག་རྣམ་པ་བཞི་བསྒོམ་པར་བྱའོ།།
དེ་གསལ་བར་བསྟན་པར་བྱ་སྟེ། དོན་དམ་པའི་ཚུལ་དང་། གཟུགས་ཀྱི་ཚུལ་
དང་། ཡེ་ཤེས་ཀྱི་ཚུལ་དང་། གསང་བའི་ཚུལ་ལོ། །དེ་ལ་དོན་དམ་པའི་་
ཚུལ་ནི་སྐུ་དང་གསུང་དང་ཐུགས་གཉིས་སུ་མེད་པའི་ངོ་བོ་ཆོས་ཀྱི་སྐུའོ། །
གཟུགས་ཀྱི་སྐུའི་ཚུལ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་རྣམ་པར་
ཐར་པ་གསུམ་གྱི་ངོ་བོ་ཞལ་གསུམ་དང་ལྡན་པ་སྐུ་དང་གསུང་དང་ཐུགས་གསུམ་་་
གཉིས་སུ་མེད་པ་དང་ལྡན་པ་དེ་དང་གཉིས་སུ་མེད་པའི་ང་རྒྱལ་དུ་དཀྱིལ་འཁོར་་
གྱི་རྡོ་རྗེ་སློབ་དཔོན་ཞུགས་ནས་ཆོས་ཀྱི་སྐུ་ལ་བྱུང་བར་བསྒོམ་པར་བྱ་བར་བསྟན་ཏོ།
ཡེ་ཤེས་ཀྱི་ཚུལ་ལ་ནི་མདུན་དུ་སྨོས་པ་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་་
རྒྱ་གཉིས་སུ་མེད་པའི་ང་རྒྱལ་གྱི་བསྒོམ་པའི་དུས་སུ་ཉིད་ཀྱི་གསང་བའི་ཐུགས་ཀ་་
ཡེ་ཤེས་སེམས་དཔའི་གནས་སུ་སྐུ་དང་གསུང་དང་ཐུགས་དང་། རིགས་གསུམ་་
གྱི་ཡེ་ཤེས་ཀྱི་ས་བོན་སྔགས་ཀྱི་ཡིག་འབྲུ་ཨོཾ་ཨཱཿཧཱུྃ་གསུམ་བསམ་སྟེ། དེ་ལས་སོ་་་
སོའི་རིགས་ཀྱི་རིམ་པ་ཁ་དོག་དང་ལྡན་པའི་ཡེ་ཤེས་ཀྱི་འོད་ཟེར་གྱི་དྲ་བ་རྣམས་་་་
སྤྲིན་བཞིན་དུ་སྤྲོ་བར་བྱ་སྟེ། སྐུ་གསུང་ཐུགས་དང་གཉིས་སུ་མེད་པའི་ངོ་བོ་ཡེ་་
ཤེས་ཀྱི་འོད་ཟེར་གྱི་དྲ་བ་སྤྲིན་བཞིན་དུ་སྤྲོས་པ་དེ་དཀྱིལ་འཁོར་གྱི་གནས་ཀྱི་ས་་་་
གཞི་ལ་ཐིམ་པར་གྱུར་པར་བསྒོམ་པར་གསུངས་སོ། །གསང་བའི་ཚུལ་ནི་ཤེས་་་་
རབ་དང་ལྡན་པར་འདོད་ཆགས་ཆེན་པོ་སེམས་དགའ་བ་ཐབས་དང་ཤེས་རབ་་་་་
རོལ་པ་མཛད་པས་བདེ་བར་གྱུར་པའི་བྱང་ཆུབ་སེམས་འཁུ་བའི་ངོ་བོ་ཤེས་རབ་ཀྱི་
བྷ་གའི་དབུས་སུ་འོད་དུ་ཞུ་བའི་བྱང་ཆུབ་སེམས་སྐུ་གསུང་ཐུགས་གསུམ་གྱི་ཡེ་ཤེས་
ཀྱི་སྔགས་ཀྱི་ཡིག་འབྲུ་གསུམ་གྱི་བྱིན་གྱིས་བརླབས་ཏེ། དེ་འོད་དུ་ཞུ་ནས་ཡེ་་
ཤེས་ཀྱི་འཁུ་བའི་ངོ་བོར་ཐིམ་པར་བསམ་མོ། །དེ་ལྟར་གསང་བའི་རྫས་བྱང་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ཆུབ་སེམས་སུ་མིང་བཏགས་པ་སྐུ་གསུང་ཐུགས་དང་གཉིས་སུ་མེད་པའི་ངོ་བོར་་
བསྒོམས་ནས་ལོངས་སྤྱོད་པར་གསུངས་སོ། །དེ་ལྟར་མདོར་བསྡུས་པ་རྣམ་པ་་
བཞི་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་དཀྱིལ་འཁོར་གྱི་ཐིག་བཏབ་པའི་དུས་
སུ༑ སྐུ་གསུང་ཐུགས་གསུམ་བསྒོམ་པར་བྱ་བའི་དོན་དུ་གསུངས་སོ། །ཤེས་་
རབ་ཅན་ཞེས་པ་ནི་དཀྱིལ་འཁོར་གྱི་རྡོ་རྗེ་སློབ་དཔོན་ཤེས་རབ་ཆེན་པོ་ཟབ་པ་
དང་ལྡན་པའོ། །བཤད་པར་བྱ་སྟེ། ཕྱི་དང་ནང་དང་གསང་བའི་དཀྱིལ་་་
འཁོར་རྣམས་ཀྱི་ལས་ཀྱི་ཆོ་ག་མ་ནོར་བར་ཤེས་པའོ། །གང་ཡིན་ན། མཚམས་
བཅད་པ་དང་ཁྲོ་བོའི་སྟང་སྟབས་ཀྱི་ཚུལ་བསྒོམ་པ་དང་། བསྐྱེད་ནས་ཐིག་
བཏབ་པ་དང་། ཚོན་སྒྱེ་བ་དང་། ལྷ་རྣམས་དགོད་པ་དང་། དཀྱིལ་འཁོར་
གྱི་གཙོ་བོ་བསྒོམ་པ་དང་། བཟླས་པ་བྱ་བ་དང་། དཀྱིལ་འཁོར་བྱིན་གྱིས་་
བརླབ་པ་དང་། ཕྱི་དང་ནང་དང་། གསང་བའི་མཆོད་པ་བྱ་བ་དང་།
སློབ་མ་གཞུག་པ་དང་། དབང་བསྐུར་བ་དང་། རྨད་དུ་བྱུང་བ་གཏོར་མ་་་
དབུལ་བ་དང་། ཚོགས་ཀྱི་རོལ་པ་དང་། ནང་གི་སྦྱིན་སྲེག་གི་མཆོད་པ་བྱིན་
གྱིས་བརླབ་པའི་ཆོ་ག་དང་། དཀྱིལ་འཁོར་བསྡུ་བ་བསྒོམ་པའོ། །མདོར་་་
བསྡུས་པ་དེ་དག་གང་གིས་ཤེས་པ་དེ་ཤེས་རབ་ཅན་ཡིན་པར་ཤེས་པར་བྱའོ། །
ཐིག་བཏབ་པ་ཞེས་པ་ནི་ཤེས་རབ་མས་བཀལ་བའི་ཐིག་གི་རྡུལ་ཚོན་གྱི་དཀྱིལ་་
འཁོར་ཐིག་གདབ་པར་གསུངས་སོ། །ཐིག་སྐུད་སར་པ་ཞེས་པ་ནི་བྱེ་བྲག་གཉིས་
ཏེ་ཕྱི་དང་ནང་ངོ་། །ཕྱིའི་དཀྱིལ་འཁོར་གྱི་ཐིག་ནི། རས་བག་ལེ་པ་སར་པ་ལ་
ཐིག་སྐུད་བྱའོ། །།ནང་གི་ནི་ཐུགས་རྡོ་རྗེ་རིགས་ཀྱི་ཚུལ་གྱི་ཁྲུས་མཁན་གྱི་བདག་་
ཉིད་ཀྱི་བུ་མོ་འམ། ཡང་ན་རིགས་ངན་ཙན་ད་ལི་བུ་མོ་གཟུང་ཡང་མི་འགལ་ལོ། །
དེ་ཡང་ཨུཏྤ་ལ་སྔོན་པོའི་འདབ་མའི་ཁ་དོག་འདྲ་བ་མཚན་ཐམས་ཅད་དང་ལྡན་པ།


དབང་ཐམས་ཅད་རྫོགས་པ། གནང་བ་ཐོབ་པ། གསང་སྔགས་ཀྱི་སྤྱད་པ་་
སྤྱོད་པ། ཕྱིན་ཅི་ལོག་གི་རྣམ་པར་རྟོག་པ་སྤངས་པའོ། །བཤད་པར་བྱ་སྟེ།
དེ་ལྟ་བུའི་ཡོན་ཏན་དང་ལྡན་པའི་ཤེས་རབ་མ་རྡོ་རྗེ་དགའ་མ་མཱ་མ་ཀཱི་དང་གཉིས་་
སུ་མེད་པའི་ངོ་བོར་བརྟག་གོ། །དེ་ལ་བརྡ་སྐད་སར་པ་བཏགས་པ་སྐྱེས་བུ་མ་་
སྤྱད་པ་མདུན་དུ་སྨོས་པའི་ཕྱིའི་དཀྱིལ་འཁོར་གྱི་ཐིག་བཏབ་པའི་དོན་དུ་འགལ་
བར་གསུངས་སོ། །གཙང་མ་ཞེས་པ་ནི་བྱེ་བྲག་གཉིས་སུ་བསྟན་པ་སྟེ། ཐིག་་
སྐུད་མ་སྙིངས་པ་རིང་བ་སྦོམ་ཕྲ་དང་འཇུར་མདུད་མེད་པའོ། །གཞན་ཡང་་་་
མདུན་དུ་སྨོས་པའི་ཤེས་རབ་མ་དོག་འཁལ་མཁན་དེས་ཉིད་ཀྱི་གསང་བའི་ཐུགས་
ཀ་ཡེ་ཤེས་སེམས་དཔའི་གནས་ན་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ས་བོན་ཡི་གེ་ཧཱུཾ་
རིན་པོ་ཆེ་ཨཱིནྡྲ་ནཱི་ལའི་ཁ་དོག་ལྟ་བུ་ལས་ཡེ་ཤེས་ཀྱི་ཐིག་སྤྲོས་ཏེ། ཕྱིའི་ཐིག་ལ་་
ཐིམ་པར་བསམ་མོ། །དེ་ལྟར་སེམས་གཡེང་བ་སྤངས་པ་མཉམ་པ་བསྒོམ་པས་་་་་
ཐིག་བྱ་བ་གཙང་བའི་དོན་དུ་གསུངས་སོ། །ཚད་མ་ཞེས་པ་ནི་བྱེ་བྲག་གཉིས་ཏེ།
ཕྱིའི་ཐིག་ནི་དཀྱིལ་འཁོར་གྱི་ལྡབ་མའི་ཚད་དུ་བྱ་བར་བསྟན་ཏོ། །མདུན་དུ་སྨོས་
པའི་ཐིག་མཁལ་མཁན་ཤེས་རབ་མ་ལུས་ཚད་དང་ལྡན་པ། ཡན་ལག་དང་ཉིང་
ལག་ཐམས་ཅད་ཚད་དང་ལྡན་པས་དེ་ལྟར་ཚད་མ་ཞེས་བྱའོ། །རབ་ཏུ་མཛེས་་་
ཞེས་པ་ནི་བྱེ་བྲག་གཉིས་ཏེ། ཕྱིའི་ཐིག་ནི་མདུན་དུ་སྨོས་པའི་ཡོན་ཏན་དང་ལྡན་
པ་ལ་མཛེས་ཞེས་བྱའོ། །གཞན་ཡང་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་་
མདུན་དུ་སྨོས་པའི་ཡོན་ཏན་དང་ལྡན་པའི་ཐིག་མཁལ་མཁན་གཉིས་སུ་མེད་པར
་འཁྱུད་ནས་གསང་བའི་དབང་པོ་གཉིས་སུ་མཉམ་པར་སྦྱར་ནས་གནས་པ་དང་་
མཛེས་ཞེས་བྱའོ། །གཞན་ཡང་གསང་བའི་དཀྱིལ་འཁོར་ཐིག་གདབ་པའི་ཚུལ་གྱི་
ཆོ་གའི་དོན་བསྟན་པར་བྱ་སྟེ། སྐུ་གསུང་ཐུགས་ནི་རབ་བསྒོམས་པའི་ཞེས་པའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དོན་ནི་བདེ་སྟེ་བཤད་མི་དགོས་སོ། །ཤེས་རབ་ཅན་ཞེས་པ་ནི་མདུན་དུ་སྨོས་་
པའི་ཡོན་ཏན་དང་ལྡན་པ་དེས་གསང་བའི་ཐིག་གདབ་པའི་དུས་སུ་སྐུ་གསུང་་་་
ཐུགས་སུ་བསྒོམ་པར་གསུངས་སོ། །ཐིག་གདབ་ཞེས་པ་ནི་ཐབས་དང་ཤེས་རབ་
སོ་སོར་འཁྱུད་ནས་གསང་བའི་དབང་པོ་གཉིས་མཉམ་པར་སྦྱར་བའི་ཐབས་ཀྱི་་
རོལ་པ་བྱས་ཏེ། བདེ་བའི་དུས་སུ་གསང་བའི་ཁུ་བ་བྱང་ཆུབ་སེམས་ཀྱི་ངོ་བོ་་
ལུས་གཉིས་སྤྲིན་ལྟ་བུའི་ཡན་ལག་དང་ཉིང་ལག་ལ་ཁྱབ་ནས་གནས་པ། ནམ་་་་
མཁའ་ལྟ་བུའི་རྩ་ཐམས་ཅད་ནས་འོ་མའི་རྒྱུན་ལྟ་བུ་འོད་དུ་ཞུ་བ་དེ་ཐིག་གི་ངོ་བོར་
བསྟན་ཏོ། །བཤད་པར་བྱ་སྟེ། ཅི་ལྟར་ཕྱིའི་རྡུལ་ཚོན་གྱི་ཐིག་བཏབ་པ་བཞིན་
དུ་གསང་བའི་དབང་པོ་གཉིས་ཀྱི་ལམ་སྒོ་ནས་གོང་དུ་སྨོས་པའི་གསང་བའི་ཁུ་བ་་
བྱང་ཆུབ་སེམས་འོ་མའི་རྒྱུན་ལྟ་བུ་ཐིག་གི་ངོ་བོ་འོད་དུ་ཞུ་ནས་འབབ་པའི་དུས་སུ་
ཤེས་རབ་མའི་བྷ་གའི་གསང་བ་དཀྱིལ་འཁོར་གྱི་ས་གཞི་ལྟ་བུའི་གནས་སུ་ཏིང་ངེ་
འཛིན་གྱིས་ཆོ་གའི་རིམ་པ་མ་ནོར་བ་ཐིག་བཏབ་པ་བསྟན་ཏོ། །ཐིག་སྐུད་སར་་
པ་ཞེས་པ་གོང་དུ་སྨོས་པའི་ཁྲུས་མཁན་དང་རིགས་ངན་གྱི་བུ་མོ་བཟུང་བ་ཡང་་་་་་
གོང་དུ་བསྟན་ཏེ། སྐྱེས་བུས་མ་སྤྱད་པ་ལ་སར་པ་ཞེས་བྱའོ། །རབ་ཏུ་གཙང་
ཞེས་པའི་ཤེས་རབ་མ་མཱ་མ་ཀཱི་དང་གཉིས་སུ་མེད་པའི་ངོ་བོ་དེ་ཕྱིན་ཅི་ལོག་གི་རྣམ་
པར་རྟོག་པ་སྤངས་པས། འདོད་ཆགས་ཆེན་པོ་སེམས་དགའ་བས་གསང་བའི་
དཀྱིལ་འཁོར་ཐིག་གདབ་པའི་ཕྱིར་ཐིག་བཀལ་མཁན་དཀྱིལ་འཁོར་གྱི་རྡོ་རྗེ་སློབ་་
དཔོན་དང་ལྡན་སེམས་རྩེ་གཅིག་པ་ཐབས་དང་ཤེས་རབ་རོལ་པའི་སྟབས་ཀྱི་ཐིག་
བཏབ་པས་རབ་ཏུ་གཅོད་ཞེས་གསུངས་སོ། །ཚད་མ་ཞེས་པ་ནི་ཤེས་རབ་མའི་་་
ལུས་ཀྱི་ཚད་དེ་གོང་དུ་བསྟན་པ་དང་འདིར་སྦྱར་རོ། །གཞན་ཡང་ཤེས་རབ་མ་་
ན་ཆུང་གི་བྷ་ག་ཐབས་དང་ཤེས་རབ་རོལ་པ་བྱེད་པའི་དུས་སུ་བདེ་བ་ཡངས་པ་ལ་


0


ཚད་མ་ཞེས་བྱའོ། །མཛེས་ཞེས་པ་ནི་མདུན་དུ་སྨོས་པ་དཀྱིལ་འཁོར་གྱི་རྡོ་རྗེ་་
སློབ་དཔོན་གྱིས་ཤེས་རབ་འཁྱུད་པའི་འོག་ཏུ་རྡོ་རྗེ་གཞུག་པའི་སྦྱོར་བ་རྡོ་རྗེ་པདྨར་
བཅུག་པ་འདོད་ཆགས་ཆེན་པོའི་སེམས་དགའ་བ་བསྐྱོད་པའི་ཐབས་ཀྱི་རོལ་པ་་
བྱེད་པའི་གཉི་གའི་སྤུའི་མྱུ་གུ་འཁོར་བར་འདྲེས་པ་རྒྱན་བཞིན་དུ་མཛེས་པས་་་
མཛེས་ཞེས་བྱའོ། །གཞན་ཡང་ཕྱིའི་རྡུལ་ཚོན་གྱི་དཀྱིལ་འཁོར་གྱི་གནས་ཀྱིས་་
གཞི་དང་པོ་ས་གཟུང་བ་དང་སྦྱང་བའི་ལམ་གྱི་ཆོ་གའི་ཚུལ་བསྟན་པར་བྱ་སྟེ།
རྡོ་རྗེ་རིགས་ཀྱི་ཐུགས་ཀྱི་དཀྱིལ་འཁོར་བྲི་བའི་ཕྱིའི་གནས་ནི་དབེན་པ་ཆེན་པོར་་་
བསྟན་ཏོ། །ཡང་ན་དཀྱིལ་འཁོར་གྱི་རྡོ་རྗེ་སློབ་དཔོན་གྱི་སེམས་གང་དུ་མོས་པར་
བྱས་ཀྱང་མི་འགལ་ལོ། །གཞན་ཡང་དཀྱིལ་འཁོར་གྱི་གནས་ཡོན་ཏན་ཕུན་སུམ་
ཚོགས་པ་མཛེས་པར་བརྒྱན་པར་བྱས་ན་དངོས་གྲུབ་ཀྱི་འབྲས་བུ་གྲུབ་པར་བྱེད་དོ།།
དེའི་དོན་གསལ་བར་བསྟན་པར་བྱ་སྟེ། དགོན་པ་ཆེན་པོའི་གནས་སུ་བྱེད་ན།
རྩ་སྣུམ་པ་དང་འཇམ་པ་དང་། སྔོ་བ་དང་སྟུག་པ་དུར་བ་ལ་སོགས་པ་རྩ་ཕུན་་་
སུམ་ཚོགས་པ་དང་ལྡན་པ་དང་། གཞན་ཡང་ས་གཞི་མེ་ཏོག་གི་བྱེ་བྲག་སྣ་་་
ཚོགས་ཁ་དོག་དང་དྲི་ཕུན་སུམ་ཚོགས་པ་ཞེས་སྐྱེ་བ་དང་། གཞན་ཡང་འབབ་ཆུ་
དང་། མཚེའུ་དང་། ཆུ་མིག་ལ་སོགས་པ་ཆུ་ཕུན་སུམ་ཚོགས་པ་དྲི་མ་མེད་པ་
དངས་པ་ཞིམ་པ་དང་ལྡན་པའོ། །གཞན་ཡང་ས་གཞི་ཕྱོགས་ཀུན་མཉམ་པ་ཚེར་
མ་མེད་པ་དེ་ལྟ་བུའི་ཡོན་ཏན་ཕུན་སུམ་ཚོགས་པས་བརྒྱན་པའི་དགོན་པ་ཆེན་པོའི་
གནས་སུ་བྱས་ན་ཞི་བ་ལ་སོགས་པའི་ལས་ཐམས་ཅད་ཀྱི་དངོས་གྲུབ་ཀྱི་འབྲས་བུ་
འགྲུབ་པར་འགྱུར་རོ། །གཞན་ཡང་སྐྱེད་མོས་ཚལ་གྱི་གནས་སུ་བྱེད་ན་ཡང་།
ཤིང་ཨ་འབྲ་དང་ཙམ་པ་ཀ་དང་། ན་ལི་ཀི་རི་དང་། པ་ན་ས་དང་། ཏ་་
ལ་དང་། སཱ་ལ་ལ་སོགས་པ་ཤིང་གི་བྱེ་བྲག་སྣ་ཚོགས། མེ་ཏོག་དང་། ཤིང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཏོག་དང་། ལོ་མ་དང་། ཡལ་ག་ལ་སོགས་པ་ཕུན་སུམ་ཚོགས་པ་དང་ལྡན་པ་
དང་། གཞན་ཡང་བྱ་སྐྲ་ཀ་དང་། ནེ་ཙོ་དང་ཁུ་བྱུག་དང་། རྨ་བྱ་ལ་་་
སོགས་པ་སྐད་སྙན་པ་ཀླུའི་ངོ་བོ་ལྟ་བུ་སྣ་ཚོགས་སྒྲ་སྒྲོགས་པ་དང་། གཞན་ཡང་
མཚོ་དང་མཚེའུ་དང་། ལྟེང་ཀ་ལ་སོགས་པ་ཕུན་སུམ་ཚོགས་པ་དྲི་མ་མེད་པ།
དངས་པ་ཞིམ་པ་དང་ལྡན་པའོ། །གཞན་ཡང་མདུན་དུ་སྨོས་པ་ལྟར་ས་གཞི་ཚེར་
མ་མེད་པ་ཕྱོགས་ཀུན་མཉམ་པ་དེ་ལྟ་བུའི་ཡོན་ཏན་ཕུན་སུམ་ཚོགས་པ་བརྒྱན་པའི་
སྐྱེད་མོས་ཚལ་དུ་གནས་བྱས་ན། རྒྱས་པའི་ལས་ཀྱི་དངོས་གྲུབ་ཀྱི་འབྲས་བུ་གྲུབ་
པར་འགྱུར་རོ། །གཞན་ཡང་གནས་གྲོང་ཁྱེར་དང་གྲོང་བརྡལ་དུ་བྱེད་ན་ཡང་་་་་
མིའི་རིགས་ཕུན་སུམ་ཚོགས་པ་འབྱོར་པར་བདེ་བར་གྱུར་པ་དང་ལྡན་པའི་གནས།
གཞན་ཡང་རང་གི་རྒྱལ་པོ་དང་། རྒྱལ་པོ་གཞན་གྱི་སྒྲ་རྣམས་ཀྱིས་འཇོམས་པ་
དང་། འཇིགས་པ་དང་། ཉམ་ཐག་པར་མི་འགྱུར་བ་དེ་ལྟ་བུའི་ཕུན་སུམ་་་
ཚོགས་པ་སྐྱོན་མེད་པ་དང་ལྡན་པའོ། །དེ་ལྟར་ཡོན་ཏན་ཕུན་སུམ་ཚོགས་་
པས་བརྒྱན་པ་གྲོང་དང་གྲོང་ཁྱེར་དང་གྲོང་རྡལ་ལ་སོགས་པར་གནས་བྱས་ན།
སེམས་ཅན་ཐམས་ཅད་བྲན་བཞིན་དུ་ལས་བྱེད་པ་དབང་གི་ལས་ཀྱི་དངོས་གྲུབ་ཀྱི་
འབྲས་བུ་གྲུབ་པར་འགྱུར་རོ། །གཞན་ཡང་གནས་ལྷ་གང་དུ་བྱེད་ན། ཞིག་པ་
དང་འགྱེལ་བ་ལ་སོགས་པའི་གནས་སུ་དཀྱིལ་འཁོར་མི་བྱ་སྟེ། དགེ་སློང་དང་།
དགེ་སློང་མ་ལ་སོགས་པ་མང་པོ་དགེ་བ་བྱེད་པ་གཡོག་དང་བཅས་པ་རྣམས་དང་།
སངས་རྒྱས་དང་བྱང་ཆུབ་སེམས་དཔའི་སྐུ་ཕུན་སུམ་ཚོགས་པ་གང་བའི་ཡོན་ཏན་
ཕུན་སུམ་ཚོགས་པ་དང་ལྡན་པའི་གནས་སུ་བྱས་ན། དཀྱིལ་འཁོར་གྱི་རྡོ་རྗེ་སློབ་
དཔོན་སློབ་མ་དང་བཅས་པ་དེ་བཞིན་གཤེགས་པ་ཐམས་ཅད་ཀྱིས་ཡེ་ཤེས་བྱིན་་་་་
གྱིས་བརླབ་པར་མཛད་པས་མངོན་པར་ཤེས་པ་ལྔའི་དངོས་གྲུབ་ཀྱི་འབྲས་བུ་གྲུབ་


0


པར་འགྱུར་རོ། །གཞན་ཡང་དུར་ཁྲོད་དུ་གནས་བྱེད་ན་ཡང་དུས་རྟག་ཏུ་རྒྱུན་མི་
འཆད་པར་སེམས་ཅན་གྱི་རིགས་སྣ་ཚོགས་སྲེག་པར་བྱེད་པ་ཕུན་སུམ་ཚོགས་པ་་
དང་ལྡན་པ། གཞན་ཡང་དུར་ཁྲོད་ཀྱི་བདག་པོ་ནག་པོ་ཆེན་པོ་དང་། ལྷ་མོ་
རྒྱལ་བ་དང་། ལྷ་མོ་རྣམ་པར་རྒྱལ་བ་དང་། གཞན་གྱིས་མི་ཐུབ་མ་དང་།
འཇིགས་མར་བྱེད་པ་དང་། རིད་མ་དང་། ཙ་མུཎྜི་ལ་སོགས་པ་མ་མོའི་་
གཟུགས་གྲངས་མེད་པ་དང་ལྡན་པ། གཞན་ཡང་སྤྱང་ཀི་དང་། ཁྱི་དང་།
ཝ་དང་། ཀང་ཀ་དང་། བྱ་རྒོད་ལ་སོགས་པ་བྱའི་རིགས་མ་རུངས་པའི་་་
ཚོགས་མང་པོ་རྣམས་ཀྱིས་ཤ་ཆེན་ལ་སོགས་པ་གཏོར་མའི་རྫས་རྣམས་ཟས་སུ་ཟ་བ་
སྐད་འཚེར་བ་འཇིགས་པའི་སྒྲ་སྒྲོགས་པ། དེ་ལྟ་བུའི་སེམས་ཅན་ཕུན་སུམ་་་
ཚོགས་པ་གནས་པར་དཀྱིལ་འཁོར་བྱས་ན། དེའི་ཡོན་ཏན་གྱིས་མི་ལ་སོགས་པ་
སེམས་ཅན་མ་རུངས་པ་གནོད་པ་བྱེད་པའི་བདུད་དཔུང་རྣམས་མེད་པར་བྱེད་་་
པའི་དྲག་པོའི་ལས་གྲུབ་པར་འགྱུར་རོ། །དེ་ལྟར་མདོར་བསྡུས་པ་བདག་པོ་་་་
སྟོན་པ་རྡོ་རྗེ་འཛིན་གྱི་ཐུགས་ཀྱི་དཀྱིལ་འཁོར་མདུན་དུ་སྨོས་པའི་གནས་ཕུན་སུམ་
ཚོགས་པའི་ནང་ནས། དཀྱིལ་འཁོར་གྱི་རྡོ་རྗེ་སློབ་དཔོན་ཉིད་ཀྱི་སེམས་མོས་པ་
གང་དུ་གཟུང་ཡང་མི་འགལ་ལོ། །དེ་ནས་དཀྱིལ་འཁོར་གྱི་ས་གཞི་སྦྱང་བའི་ཆོ་་
ག་བཤད་པར་བྱ་སྟེ། དང་པོ་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་དཀྱིལ་་་
འཁོར་ས་གཞི་ཤར་ཕྱོགས་སུ་ཕྱི་ནང་གསང་བ་གསུམ་གྱི་སྟན་བདེ་བའི་སྟེང་དུ་སྨོས་
པའི་དཀྱིལ་མོས་བཞུགས་ཏེ། དེའི་འོག་ཏུ་ལེའུ་གསུམ་པ་ལས་འབྱུང་བའི་ཆོ་་་་་
གའི་ཚུལ་དུ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་པར་བྱ་སྟེ། བསྐྱེད་མ་ཐག་ཏུ་་
ཞེ་སྡང་རྡོ་རྗེའི་ངོ་བོར་གྱུར་པར་བསམས་ཏེ། བཤད་པར་བྱའོ། །སྐུ་མདོག་་་
ནག་པོ་ཕྱག་གཡས་དང་པོ་ན་ཁྲོ་བོའི་རྡོ་རྗེ་རྩེ་དགུ་པ་བསྣམས། ཕྱག་མཚན་ཕྱི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མ་རྡོ་རྗེ་སེམས་དཔའ་དང་མཐུན་ནོ། །མཱ་མ་ཀཱི་གྱུར་པའི་ངོ་བོ་ཁྲོ་མོ་རྡོ་རྗེ་ཞེ་་་
སྡང་དགའ་མ་ཤེས་རབ་མ་ལྷ་མོ་དང་གཉིས་སུ་མེད་པར་མཉམ་པར་སྦྱོར་བ་དང་་
ལྡན་པའོ། །དེ་ལྟར་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་ཞེ་སྡང་རྡོ་རྗེའི་སྐུ་་་་
ཕྱག་རྒྱ་བདག་ཡིན་ནོ་བར་ཆེ་བའི་ང་རྒྱལ་བསྒོམས་ལ། མདུན་དུ་སྨོས་པའི་ཁྲུས་
མཁན་གྱི་བདག་ཉིད་ཀྱི་བུ་མོ་ལ་སོགས་པ་རིགས་ངན་གྱི་བུ་མོ་གང་ཡང་རུང་བ་་
བཟུང་བ། ཞེ་སྡང་རྡོ་རྗེ་དགའ་མ་དང་གཉིས་སུ་མེད་པར་བྱིན་གྱིས་བརླབས་ཏེ།
དེ་དང་ཐབས་དང་ཤེས་རབ་རོལ་པ་བྱས་ཏེ། བདེ་བར་གྱུར་པའི་དུས་སུ་ཞེ་སྡང་
རྡོ་རྗེའི་མར་མིང་བརྟགས་པའི་བྷ་གའི་དབུས་སུ་གསང་བའི་ཁུ་བའི་ངོ་བོ་བྱང་ཆུབ་
སེམས་སྤྲིན་ལྟ་བུ་ཆར་བཞིན་དུ་འོད་དུ་ཞུ་ན། རྒྱ་མཚོ་ཆེན་པོ་དང་མཉམ་པར་་
གྱུར་པའི་སྟེང་དུ་ས་བོན་ཡིག་འབྲུ་ཧཱུཾ་ཁ་དོག་སྤྲིན་ལྟ་བུ་ཉི་མ་སྟོང་དང་མཉམ་་་་
པར་རབ་ཏུ་འབར་བར་བསམས་ཏེ། དེ་འོད་དུ་ཞུ་ནས་བྱང་ཆུབ་སེམས་རྒྱ་་་་
མཚོ་ལྟ་བུ་ལ་གཉིས་སུ་མེད་པར་ཐིམ་པར་བསམས་ཏེ། ས་བོན་དེ་ལས་འཕགས་
པ་བདུད་རྩི་འཁྱིལ་པ་རྡོ་རྗེ་གནོད་སྦྱིན་གྱི་ངོ་བོ་སྐུ་ཕྱག་བསྐྱེད་དེ། སྐུ་མདོག་་
སྤྲིན་ནག་པོ་ལྟ་བུ་ཞལ་གསུམ་ཞལ་དབུས་མ་སྐུ་དང་མཐུན། ཞལ་གཡས་དམར།
གཡོན་དཀར། རལ་པ་གྱེན་དུ་རྫེས་པ། སྦྲུལ་གྱིས་བཅིངས་པ། སྐུ་བསྐལ་་
པའི་མེ་བཞིན་དུ་རབ་ཏུ་འབར་བ། སྤྱན་གསུམ་པ་ཁྲོས་པ་ཏེ་སྨིན་མ་བསྐོར་་་
ཞིང་བསྐྱོད་པ། རྡོ་རྗེ་མཆེ་བ་གཉིས་པ། རྒྱན་ཞི་ཁྲོ་ཐམས་ཅད་ཀྱིས་བརྒྱན་པ།
སྐུ་དང་གསུས་པ་ཤིན་ཏུ་ཆེ་བ། ཕྱག་དྲུག་པ། ཕྱག་གཡས་གཡོན་དང་པོ་་་
གཉིས་རྡོ་རྗེ་མཆེ་བའི་ཕྱག་རྒྱ་མཛད་པ། གཡས་བར་མ་ན་རལ་གྲི་ཐ་མ་ནི་རྡོ་རྗེ་
གཏུན་ཤིང་བརྡེག་པའི་སྟབས་སུ་འཛིན་པ། གཡོན་བར་མ་ན་རྡོ་རྗེ་དགྲ་སྟ།
ཐ་མ་ན་སྡིགས་འཛུབ་ཞགས་པ་དང་བཅས་པ་ཐུགས་ཀར་འཛིན་པ། ཁྲོ་མོའི་་


རྒྱལ་མོ་རལ་པ་གཅིག་མ་དང་། གཉིས་སུ་མེད་པར་འཁྱུད་པའི་སྦྱོར་བའོ། །
དེའི་སྐུའི་ཆ་ལུགས་ཕུན་སུམ་ཚོགས་པ་ནི་གཙོ་བོ་དང་མཐུན་པར་སྦྱར་རོ། །དེ་་
ལྟར་བདུད་རྩི་འཁྱིལ་པ་རྡོ་རྗེ་གནོད་སྦྱིན་གྱི་ངོ་བོ་བསྐྱེད་མ་ཐག་ཏུ་དེའི་སྤྱི་བོ་ལ།
སྐྱེད་མཁན་ཞེ་སྡང་རྡོ་རྗེ་དབང་བསྐུར་བ་ངོ་བོར་གནས་པར་བསམ་མོ། །དེ་ལྟར་
བསྐྱེད་པའི་འོག་ཏུ་དཀྱིལ་འཁོར་གྱི་སློབ་དཔོན་གྱིས་བདུད་རྩི་འཁྱིལ་པ་རྡོ་རྗེ་་་
གནོད་སྦྱིན་གྱི་ངོ་བོ་བདག་ཡིན་ནོ་བར་གཉིས་སུ་མེད་པ་ང་རྒྱལ་བྱས་ཏེ། དེ་མ་
ཐག་ཏུ་མདུན་དུ་ཇི་ལྟར་རྡོ་རྗེའི་ཆེ་བའི་ང་རྒྱལ་གྱིས་ཐབས་དང་ཤེས་རབ་རོལ་་
པ་མཛད་པ་དེ་བཞིན་དུ་འདིར་སྦྱར་རོ། །གཞན་ཡང་ཇི་ལྟར་མདུན་དུ་གསང་་་
བའི་ཁུ་བའི་ངོ་བོ་བྱང་ཆུབ་སེམས་རྒྱ་མཚོ་ཆེན་པོ་དང་མཉམ་པ་ཞེ་སྡང་རྡོ་རྗེ་་
དགའ་མའི་བྷ་གའི་དབུས་སུ་འོད་དུ་ཞུ་བ་དང་ས་བོན་ཡིག་འབྲུ་ཧཱུཾ་གིས་བྱིན་གྱིས་
བརླབས་ནས། གཉིས་སུ་མེད་པར་གྱུར་པ་དེ་བཞིན་དུ་ཁྲོ་མོའི་རྒྱལ་མོ་རལ་པ་་
གཅིག་མའི་བྷ་གའི་དབུས་སུ་གྱུར་པར་བྱ་སྟེ། ས་བོན་དེ་ལས་བདུད་རྩི་འཁྱིལ་པ་
རྡོ་རྗེ་གནོད་སྦྱིན་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་ལྟ་
བུའི་ཁྲོ་བོ་ཆེན་པོ་ངོ་བོ་རྡོ་རྗེ་གནོད་སྦྱིན་གྱིས་ཚོགས་སྤྲོ་བར་བྱ་སྟེ། དེ་དག་་་་
ཐམས་ཅད་ནི་རྡོ་རྗེ་མེ་འབར་བས་འབར་བ། དཀྱིལ་འཁོར་གྱི་རྡོ་རྗེ་སློབ་དཔོན་
གྱིས་གཙོ་བོ་ལ་སོགས་པ་ཁྲོ་བོ་རྡོ་རྗེ་གནོད་སྦྱིན་གྱི་ཚོགས་ཐམས་ཅད་དང་བཅས་་
པས་དུས་གཅིག་དུ། ཁྲོ་བོ་ཆེན་པོ་འཇིགས་པའི་སྒྲས་སྔགས་བརྗོད་པར་བྱས་ཏེ།
ན་མ་ས་མནྟ་ཀཱ་ཡ་བཀྵིཏྟ་བཛྙཱ་རྡེ། ན་མོ་བཛྲ་ཀྲོ་དྷཱ་ཡ་མ་ཧཱ་དཾ་སྟོངྐཏ་བེ་ར་བཱ་ཡ།
ཨ་ཏཾ་མུ་ས་ལ་པ་རི་ཤ་པ་ཤ་ཧ་སྟུ་ཡ། ཨོཾ་ཨ་མྲི་ཏ་ཀུཎྜ་ལི། ཁ་ཁ་ཁཱ་ཧི་ཁཱ་ཧི།
ཏི་སྟ་ཏི་སྟ། བརྙ་བནྡྷ། ཧ་ན་ཧ་ན། ད་ཧ་ད་ཧ། གཱརྫ་གཱརྫ། བི་བོ་ཏ་
ཡ་བི་བོ་ཏ་ཡ། སརྦ་བིཥྚཱཾ། བི་ན་ཡ་ཀ །མ་ཧཱ་ག་ན། པ་ཏི་ཛི་བི་ཏཾ་ཏ་ཀ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

རཱ་ཡ། བཛྲ་ཨཀྴ་ཀྲོ་དྷ་ཁ་ད་ཁ་ད། སརྦ་པཱ་པཾ་བིབྃ་ཤྭ་ཧཱུཾ་མཱ་ར་ཡ། ཞེས་་
བརྗོད་ཅིང་དཀྱིལ་འཁོར་བྱ་བའི་ས་གཞིའི་གནས་སུ་ཁྲོ་བོ་གནོད་སྦྱིན་གྱི་ཚོགས་་
རྣམས་ཐིམ་པར་གྱུར་པར་བསམ་མོ། །དེའི་འོག་ཏུ་ས་གཞི་དཀྱིལ་འཁོར་གྱིས་་
འདབ་ཀྱི་ཚད་དུ་བྱ། འོག་ཏུ་དཀྱིལ་འཁོར་གྱི་རྡོ་རྗེ་སློབ་དཔོན་གྱི་སྐེ་འདས་པ་
ཙམ་བསྐོ། ཡང་ན་ལྟེ་བ་ཙམ་ཡང་ན་སྐེད་པ་ཙམ་བསྐོ་སྟེ། རྡོ་དང་གྱོ་མོ་དང་
རུས་པ་དང་ཐལ་བ་དང་སོལ་བ་དང་ཚེར་མ་ལ་སོགས་པ་མི་གཙང་བའི་རྫས་་་
རྣམས་བསལ་བར་བྱའོ། །དེའི་འོག་ཏུ་རྒྱུན་མི་འཆད་པར་གཞན་ནས་ས་སར་པ་
དཀར་པོ་རྡོ་དང་སོལ་བ་ལ་སོགས་པ་མི་གཙང་བའི་རྫས་མེད་པས་དང་པོ་བརྐོས་་
པའི་ནང་དུ་དགང་བར་བྱའོ། །མདུན་དུ་སྨོས་པའི་ཁྲོ་བོ་རྡོ་རྗེ་གནོད་སྦྱིན་གྱི་་་་
ཚོགས་ས་འོག་ན་གནས་པའི་ཀླུ་དང་ལྷ་མ་ཡིན་ལ་སོགས་པ་གནོད་པ་བྱེད་པ་མ་་་་་
རུངས་པ་རྣམས་གཞོམ་པར་བྱ་བའི་ཕྱིར་ཐིམ་པ་དེ་དག་ཐམས་ཅད་སླར་གཙོ་བོའི་
ངོ་བོ་བདུད་རྩི་འཁྱིལ་པའི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་་་་
གཉིས་སུ་མེད་པར་མཁས་པས་བསྡུ་བར་བྱའོ། །དེ་ལྟར་བསྒོམས་པའི་ཆོ་ག་སྟོང་
པའི་ངོ་བོར་གྱུར་པར་བསམ་མོ། །གཞན་ཡང་གསང་བའི་དཀྱིལ་འཁོར་གྱི་་་
གནས་ཀྱི་ས་གཞི་ཕུན་སུམ་ཚོགས་པ་བྱེ་བྲག་རྣམ་པ་གཉིས་ཏེ། གཟུགས་ཀྱི་ཕུང་
པོའི་ངོ་བོའི་གསང་བའི་ཕྱག་རྒྱ་དཀྱིལ་འཁོར་བསྐྱེད་པའི་གནས་ཡིན་ཏེ། དེ་
སྦྱང་བའི་ཆོ་གའི་ཚུལ་བསྟན་པར་བྱ་སྟེ། མདུན་དུ་སྨོས་པའི་ཁྲུས་མཁན་གྱི་་་
བདག་ཉིད་ཀྱི་བུ་མོ་ཡོན་ཏན་ཕུན་སུམ་ཚོགས་པ་དང་ལྡན་པའི་ཤེས་རབ་མ་དེའི་
གཟུགས་ཀྱི་ཕུང་པོའི་གནས་ལྔར་དེ་བཞིན་གཤེགས་པ་ལྔའི་ཡེ་ཤེས་ལྔའི་ས་བོན་
ཡིག་འབྲུ་བྱིན་གྱིས་བརླབ་པར་བྱ་སྟེ། བཤད་པར་བྱའོ། །ནུ་མའི་བར་ནས་
ཀླད་པ་རྒྱས་པའི་བར། །ཆོ་ག་ཤེས་པས་ན་རྐང་པའི་བར། །ལྟེ་བ་རྐེད་པ་་་


གསང་བ་རྒྱལ་བའི་གནས། །རིགས་ལྔ་རྣམས་ནི་རབ་ཏུ་དགོད་པར་བྱ། །ཞེས་
པས་གནས་དེ་ལྔ་རིམ་པས་བྱིན་གྱིས་བརླབ་པར་བྱ་སྟེ། དང་པོ་སྤྱི་བོའི་གནས་སུ་
རྣམ་པར་སྣང་མཛད་ཀྱི་ཡེ་ཤེས་ཀྱི་ས་བོན་ཡི་གེ་ཨོཾ་ཁ་དོག་དཀར་པོ་གཟི་བརྗིད་ཀྱི་
ཕུང་པོའི་ངོ་བོ་ཐིམ་པར་གྱུར་པར་བསམ། དེ་ནས་ནུ་མའི་བར་གྱི་གནས་སུ་སྣང་
བ་མཐའ་ཡས་ཀྱི་ས་བོན་ཡེ་ཤེས་ཀྱི་ཡི་གེ་ཨ་ཁ་དོག་དམར་པོ་གཟི་བརྗིད་ཀྱི་ཕུང་་
པོའི་ངོ་བོ་ཐིམ་པར་གྱུར་པར་བསམ། དེ་ནས་ལྟེ་བ་སྐེད་པའི་བར་གྱི་གནས་སུ་་
རིན་ཆེན་འབྱུང་ལྡན་གྱི་ས་བོན་ཡེ་ཤེས་ཀྱི་ཡི་གེ་སྭ་ཁ་དོག་སེར་པོ་གཟི་བརྗིད་ཀྱི་་
ཕུང་པོའི་ངོ་བོ་ཐིམ་པར་བསམ་མོ། །དེ་ནས་གསང་བ་རྒྱལ་བ་སྐྱེ་གནས་ཀྱི་་་
དབུས་སུ་མི་བསྐྱོད་པའི་ས་བོན་ཡེ་ཤེས་ཀྱི་ཡི་གེ་ཧཱུཾ་ཁ་དོག་མཐིང་ནག་གཟི་བརྗིད་
ཀྱི་ཕུང་པོའི་ངོ་བོ་ཐིམ་པར་གྱུར་པར་བསམ། དེ་ནས་རྐང་པ་གཉིས་ཀྱི་མཐིལ་གྱི་
གནས་སུ་དོན་ཡོད་གྲུབ་པའི་ས་བོན་ཡེ་ཤེས་ཀྱི་ཡི་གེ་ཧ་ཁ་དོག་ལྗང་གུ་གཟི་བརྗིད་
ཀྱི་ཕུང་པོའི་ངོ་བོ་ཐིམ་པར་གྱུར་པར་བསམ་མོ། །དེ་ལྟར་བྱིན་གྱིས་བརླབ་པའི་་
ཆོ་ག་བྱས་པས་ཤེས་རབ་མ་ལྷ་མོའི་ཉོན་མོངས་པ་ཐམས་ཅད་སྡིག་པའི་རྣམ་པར་་
རྟོག་པའི་དྲི་མ་ལ་སོགས་པ་ནད་རྣམས་དང་མ་རུངས་པའི་གནོད་པའི་འཇིགས་པ་
སྐྱོན་ཐམས་ཅད་བཅོམ་ནས་བྱང་བར་འགྱུར་བར་གསུངས་སོ། །དེ་ནས་ཤེས་་་
རབ་མ་ལྷ་མོ་གསང་བའི་ཕྱག་རྒྱའི་དཀྱིལ་འཁོར་བསྐྱེད་པའི་གནས་སྦྱང་བའི་ཆོ་་་་
གའི་ཚུལ་བསྟན་པར་བྱ་སྟེ། ཤེས་རབ་མ་ལྷ་མོའི་བྷ་གའི་དབུས་སྟོན་པ་མི་བསྐྱོད་
པ་རྡོ་རྗེ་འཛིན་གྱི་ཡེ་ཤེས་ཀྱི་ས་བོན་ཡིག་འབྲུ་ཧཱུཾ་ཁ་དོག་མཐིང་ཀ་ཉི་མ་སྟོང་དང་་
མཉམ་པར་རབ་ཏུ་འབར་བར་བསམ་སྟེ། ས་བོན་ཡིག་འབྲུ་ཧཱུཾ་དེ་ལས་རྣམ་པར་
སྣང་མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔའི་ཡེ་ཤེས་ཀྱི་ཡིག་འབྲུ་་་
རྣམས་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་པ་ཡེ་ཤེས་ཀྱི་མེའི་གཟི་བརྗིད་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

འབར་བ་བྷ་གའི་གནས་སུ་སྤྲིན་བཞིན་དུ་སྤྲོ་བར་བྱ་སྟེ། དེའི་འོག་ཏུ་བྷ་གའི་་
གནས་སུ་ཐིམ་པར་གྱུར་པར་བསམ་མོ། །དེ་ལྟར་བྱིན་གྱིས་བརླབས་པས། ཅི་
ལྟར་ཡེ་ཤེས་ཀྱི་ལྷ་མོ་མཱ་མ་ཀཱིའི་རང་བཞིན་གྱིས་རྡོ་རྗེའི་ས་གཞིའི་ངོ་བོ་ཡིན་པ་དེ་་
བཞིན་དུ་འགྱུར་རོ། །བཤད་པར་བྱ་སྟེ། སེམས་ཅན་ཉོན་མོངས་པའི་མོའི་་་་་
མཚན་མར་མིང་བཏགས་པ་མི་གཙང་བ་འཛག་པའི་གནོད་ཀྱི་ངོ་བོ་ཕྱིན་ཅི་ལོག་
གི་འདོད་ཆགས་ཀྱི་སྤྱོད་པ་སྤྱད་པས་སྡིག་པའི་དྲི་མས་གོས་པ་དེ་དག་ཐམས་ཅད་་
བཅོམ་ནས་སྦྱངས་པར་འགྱུར་རོ། །དེ་ལྟར་མདོར་བསྡུས་པ་རྣམ་པ་གཉིས་ནི་་་་་
གསང་བའི་དཀྱིལ་འཁོར་བསྐྱེད་ཅིང་བསྒོམ་པར་བྱ་བའི་ཤེས་རབ་ཀྱི་བྷ་གའི་ཕྱག་
རྒྱ་ས་གཞིའི་ངོ་བོ་སྤྱད་པའི་དོན་དུ་ཤེས་པར་བྱའོ། །དེ་ནས་སའི་ལྷ་མོ་དཔང་དུ་
གསོལ་བའི་ཆོ་གའི་ཚུལ་བསྟན་པར་བྱ་སྟེ། མདུན་དུ་སྨོས་པའི་སྟན་བདེ་བ་ལ་་
དཀྱིལ་འཁོར་གྱི་རྡོ་རྗེ་སློབ་དཔོན་ཐུགས་བདེ་བར་འདུག་སྟེ། རྡོ་རྗེ་སེམས་་་
དཔའ་གཉིས་སུ་མེད་པའི་ཆེ་བའི་ང་རྒྱལ་བསྒོམ་པར་བྱ་སྟེ། དེ་ལྟར་བསྒོམས་་
པའི་སྦྱོར་བའི་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ས་བོན་ཡི་གེ་བྷཾ་ཁ་དོག་སེར་པོ་འབར་བ་ལས།
སངས་རྒྱས་སྤྱན་གྱི་ངོ་བོ་ཡེ་ཤེས་ཀྱི་སྤྲུལ་པའི་ལྷ་མོ་སྐུ་ཕྱག་རྒྱ་བསྐྱེད་དོ། །བཤད་
པར་བྱ་སྟེ། སྐུ་མདོག་སེར་བ་དབུ་སྐྲ་འཁྱིལ་པའི་ཚུལ་རིན་པོ་ཆེ་ཕྲེང་བས་་་
བཅིངས་པ། ཞལ་འཛུམ་པ། ཞལ་གཅིག་པ། ཕྱག་གཉིས་པ། རིན་པོ་ཆེ་
སྣ་ཚོགས་ཀྱིས་བརྒྱན་པ། ཕྱག་གཡས་པ་ན་རྡོ་རྗེ་ལྕགས་ཀྱུ། གཡོན་པ་ན་རྡོ་
རྗེ་ཞགས་པ་འཛིན་པ་བསྐྱེད་དེ། དེ་མ་ཐག་ཏུ་དཀྱིལ་འཁོར་གྱི་ས་གཞིའི་དབུས་
སུ་ཐིམ་པར་བསམ་སྟེ། དེའི་ཕྱིའི་སའི་ལྷ་མོ་སྤྱི་བོ་ལ་ཐིམ་སྟེ། ཐིམ་མ་ཐག་ཏུ་
རྡོ་རྗེ་ལྕགས་ཀྱུས་སྙིང་ནས་བཀུལ་ཏེ། དེས་སའི་ལྷ་མོ་སྐྲག་ནས་མྱུར་དུ་དད་པ་་


ཆེན་པོའི་སེམས་དགའ་བས་དཀྱིལ་འཁོར་གྱི་ས་གཞིའི་དབུས་སུ་ལྟེ་བ་ཡན་ཆད་་་་
ཕྱུང་སྟེ། དེའི་ལུས་ཀྱི་ཆ་ལུགས་ཕུན་སུམ་ཚོགས་པ་ཐམས་ཅད་བཤད་པར་བྱ་སྟེ།
དེའི་སའི་ལྷ་མོ་ནི་གདོད་མ་ནས་ས་བོན་ཡིག་འབྲུ་བྷཾ་ལས་བྱུང་བ་ཁ་དོག་སེར་པོ་སྐྲ་
འཁྱིལ་བ། རིན་པོ་ཆེའི་ཕྲེང་བ་བཅིངས་པ། ཅུང་ཟད་འཛུམ་པ། འབར་་
བ་རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། མགོ་གཅིག་ལག་གཉིས་མ་ལག་པ་
གཉིས་ཀྱིས་གསེར་གྱི་བུམ་པ་རིན་པོ་ཆེ་སྣ་ཚོགས་ཀྱིས་སྤྲས་པ་གང་བ་གཏེར་བའི་་
ངོ་བོ་སྙིང་གར་འཛིན་པ་དེ་ལྟ་བུའི་སའི་ལྷ་མོ་བསམ་སྟེ། དེ་ནས་སའི་ལྷ་མོ་་
དབང་དུ་གསོལ་བའི་ཕྱིར་རྒྱུད་གཞན་ནས་ཇི་ལྟར་འབྱུང་བའི་བདེན་པའི་ཚིག་་་
བརྗོད་པ་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་འདིར་བྱས་ཀྱང་མི་འགལ་ལོ། །
བཤད་པར་བྱ་སྟེ། དང་པོ་སེམས་དགའ་བའི་སྐུ་གསུང་ཐུགས་ཀྱི་ཡིག་འབྲུ་བཟླས་
པར་བྱ་སྟེ། ཧཱུཾ་ཨོཾ་ཨ། སེམས་བརྟན་པས་གསལ་བར་འཛུམ་ཞིང་ལུས་འགྱིང་
བག་གི་ཚུལ་གྱིས་ལན་མང་དུ་བཟླ་ཞིང་ལག་པ་གཡས་པས་རྡོ་རྗེ་རྩེ་ལྔ་གསོར།
གཡོན་པ་རྡོ་རྗེ་དྲིལ་བུ་སྒྲ་སྙན་པ་དཀྲོལ་ཏེ། དེའི་འོག་ཏུ་གསལ་བ་དང་།
སྙན་པ་དང་། ཟབ་པའི་དབྱངས་ཀྱིས་ཆོས་བདེ་བའི་ཚིག་བརྗོད་པར་བྱ་སྟེ།
སྐྱོབ་པ་སངས་རྒྱས་ཐམས་ཅད་ཀྱི། །སྤྱོད་པ་ཚུལ་གྱི་ཁྱད་པར་དང་། །ས་དང་
ཕ་རོལ་ཕྱིན་པ་ལ། །ལྷ་མོ་ཁྱོད་ནི་དཔང་དུ་གྱུར། །ཇི་ལྟར་ཤཱཀྱ་སེང་གེ་ཡིས།
བདུད་རྣམས་བཅོམ་ནས་རྒྱལ་བ་ལྟར། །དེ་བཞིན་བདག་གི་བདུད་ལས་ནི། །
རྒྱལ་བར་བྱ་ཕྱིར་དཀྱིལ་འཁོར་བྲི། །ཞེས་བརྗོད་ཅིང་། དཀྱིལ་འཁོར་གྱི་རྡོ་་
རྗེ་སློབ་དཔོན་གྱི་ལག་པ་གཡས་པས་རྡོ་རྗེ་གཟུང་བས་ས་གཞི་ལ་མནན་པར་བྱ།
གཡོན་པ་རྡོ་རྗེ་དྲིལ་བུ་དཀུར་བརྟེན། དེའི་འོག་ཏུ་ཉིད་ཀྱི་སློབ་མ་ལས་ཀྱི་རྡོ་རྗེ་
བདག་ཉིད་ཀྱི་དྲི་དང་། མེ་ཏོག་ལ་སོགས་པ་རྫས་ཀྱི་མཆོད་པ་ཆེན་པོའི་ཚོགས་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཀྱི་སའི་ལྷ་མོ་མཆོད་པར་བྱའོ། །མཆོད་པ་རྫོགས་པའི་འོག་ཏུ་གོང་དུ་སྨོས་པའི་་
ཡེ་ཤེས་ཀྱི་སའི་ལྷ་མོས། སའི་ལྷ་མོའི་སེམས་བསྐུལ་བའི་ཕྱིར་ལུས་ལ་གནས་པ་དེ་
ནི་དང་པོ་བསྐྱེད་པའི་གནས་སུ་སླར་བསྡུ་བར་བྱའོ། །ཕྱིའི་སའི་ལྷ་མོ་ནི་གནས་་
སུ་ཐིམ་པར་འགྱུར་རོ། །བཤད་པར་བྱ་སྟེ། དཀྱིལ་འཁོར་གྱི་རྡོ་རྗེ་སློབ་དཔོན་
གྱི་སེམས་ལ་ཕྱིའི་སའི་ལྷ་མོས་གནོད་པ་བྱེད་པའི་རྣམ་པར་རྟོག་པ་སྐྱེ་ན་དེའི་ཕྱིར་
གོང་དུ་བསྟན་པའི་ཆོ་ག་བྱས་ཀྱང་མི་འགལ། སའི་ལྷ་མོས་རྟོག་པ་བྱེད་པའི་རྟོག་
པ་མི་སྐྱེ་ན། སའི་ལྷ་མོ་དཔང་དུ་གསོལ་བའི་ཆོ་ག་རྒྱུད་འདི་ལས་མི་འབྱུང་བ་མི་
བྱའོ༑ །གཞན་ཡང་དཀྱིལ་འཁོར་གྱི་ས་གཞི་གྲུ་བཞི་མཉམ་པར་བྱས་པའི་འོག་ཏུ།
ཕྱི་དང་ནང་གི་མཆོད་པ་སྟ་གོན་ལ་གནས་པའི་ཚུལ་གྱི་ཆོ་ག་བསྟན་པར་བྱ་སྟེ།
མདུན་དུ་སྨོས་པའི་ཚུལ་དུ་སྟན་བདེ་བའི་སྟེང་དུ་དཀྱིལ་འཁོར་གྱི་རྡོ་རྗེ་སློབ་དཔོན་
སེམས་བདེ་བས་འདུག་ནས། དེའི་འོག་ཏུ་ཕྱིའི་མཆོད་པ་རྣམ་པ་ལྔ་བྱ་སྟེ། མེ་
ཏོག་དང་སྤོས་དང་། མེ་མར་དང་། དྲི་དང་རོ་ཡི་མཆོད་རྫས་ཀྱི་ངོ་བོ།
སོ་སོའི་མིང་དང་བཅས་པའི་སྔགས་བརྗོད་ཅིང་དཀྱིལ་འཁོར་གྱི་བདག་པོ་དཔལ་་་
རྡོ་རྗེ་སེམས་དཔའ་ལ་སོགས་པ་དཀྱིལ་འཁོར་གྱི་ལྷ་མ་ལུས་པ་ཐམས་ཅད་ལ།
སེམས་དགའ་བའི་དད་པ་ཆེན་པོས་དུས་གཅིག་ཏུ་དབུལ་བར་བྱའོ། །དེའི་དོན་
གསལ་བར་བསྟན་པར་བྱ་སྟེ། །དང་པོ་ནི་པདྨ་དང་། ཨུཏྤ་ལ་དང་། ཙམ་
པ་ཀ་ལ་སོགས་པ་དྲི་ཞིམ་པོ་མེ་ཏོག་སྣ་ཚོགས་ཀྱིས་སྙིམ་པ་བཀང་སྟེ། ཧཱུཾ་ཨོཾ་ཨཱ་་
བཛྲ་པུཥྤ་གྲི་ན་ཏོ། ཞེས་སྔགས་བརྗོད་དེ་སྙིམ་པའི་མེ་ཏོག་གཏོར་བར་བྱའོ། །
དེ་ནས་སྤོས་དྲི་ཞིམ་པ་སྣ་ཚོགས་དང་ལྡན་པ་ག་པུར་དང་། གུར་གུམ་དང་།
ཙན་དན་དང་། ཨ་ག་རུ་ལ་སོགས་པ་ཐམས་ཅད་གཅིག་ཏུ་སྲེག་ནས་སྤོས་ཕོར་་
ལག་པ་གཡས་པས་སྙིང་གར་བཟུང་ཏེ། བསྲེག་ཅིང་། ཧཱུཾ་ཨོཾ་ཨ་བཛྲ་དྷཱུ་པ་གྲི་


0


ན་ཏོ། ཞེས་སྔགས་བརྗོད་དོ། །དེ་ནས་མར་མེ་ནི། བ་མར་དང་ཏིལ་མར་་
དང་ཡུངས་ཀར་གྱི་མར་ལ་སོགས་པ་མར་སྣ་ཚོགས་ཀྱིས་མར་མེའི་སྣོད་བཀང་།
རས་བག་ལེ་སར་པ་གཙང་མས་སྙིང་པོ་བྱས་ཏེ་མར་མེའི་སྣོད་ལག་པ་གཡས་པར་་
བླངས༑ འགྱིང་བག་གི་ཚུལ་དུ་བཟུང་སྟེ། ཧཱུཾ་ཨོཾ་ཨཱ་བཛྲ་དཱི་པ་གྲི་ན་ཏོ།
ཞེས་སྔགས་བརྗོད་དེ་སྦར་བར་བྱའོ། །དེ་ནས་དྲི་ནི་མེ་ཏོག་དྲི་ཞིམ་པོ་དང་།
ལྡན་པ་ཐམས་ཅད་ཀྱི་ཟེའུ་འབྲུ་དང་། གཞན་ཡང་གུར་གུམ་དང་། གླ་རྩི་ལ་
སོགས་པ་དྲི་ཞིམ་པོ་ཐམས་ཅད་བརྟགས་ལ་ཆུ་དང་སྦྱར་བས་དུང་ཕོར་བཀང་ལ།
ལག་པ་གཡོན་པས་སྙིང་གར་བཟུང་སྟེ། ཧཱུཾ་ཨོཾ་ཨཱ་བཛྲ་གནྡྷ་གྲི་ན་ཏོ། ཞེས་་
སྔགས་བརྗོད་ཅིང་ལག་པ་གཡས་པ་གར་གྱི་སྟབས་ཀྱིས་འབུལ་བར་བྱའོ། །དེ་་
ནས་རོ་ནི་ཞལ་ཟས་ཀྱི་བྱེ་བྲག་ཐམས་ཅད་དེ། མངར་བ་དང་སྐྱུར་བ་དང་།
ཚ་བ་ལ་སོགས་པ་རོ་དྲུག་དང་ལྡན་པ་རྣམས་ཀྱིས་དུང་ཕོར་ཆེན་པོ་བཀང་ལ། ཧཱུཾ་
ཨོཾ་ཨཱ་བཛྲ་ས་རཾ་གྲི་ན་ཏོ། ཞེས་སྔགས་བརྗོད་ཅིང་ལག་པ་གཉིས་ཀས་བཟུང་་་་
ལ་གར་གྱི་སྟབས་ཀྱིས་དབུལ་བར་བྱའོ། །དེ་ལྟར་ཕྱིའི་མཆོད་པ་བྱས་པ་དཀྱིལ་་
འཁོར་གྱི་ས་གཞི་སྟ་གོན་ལ་གནས་པའི་ཆོ་གའི་ཚུལ་གྱི་དོན་དུ་ཤེས་པར་བྱའོ། །
དེ་ནས་ནང་གི་བསྟན་པར་བྱ་སྟེ། སྐྱེས་བུ་གཞོན་ནུ་གཟུགས་བྱད་དང་ལྡན་པ།
སྡིག་ཅན་མ་རུངས་པ་གཡུལ་དུ་མཚོན་གྱིས་ཕོག་ནས་ཤི་བའི་བན་དྷ་བླངས་ཏེ།
བན་དྷ་དུམ་བུ་གཅིག་པ། གསུམ་པ་བཞི་པ་ལྔ་པའོ། །དེ་ལས་མང་ན་བླང་་
བར་མི་བྱའོ་བྱུང་ངོ་། །གཞན་ཡང་སྟུག་པ་དཀར་བ། མཉམ་པ་ནང་ན་རི་མོ་
དཔག་བསམ་གྱི་ཤིང་ལྟ་བུ་ཡོད་པ། གཞན་ཡང་རི་མོའི་སྨིག་པ་ལྟ་བུ་ཡོད་པ།
གཞན་ཡང་དུང་གི་རི་མོ་ལྟ་བུ་ཡོད། གཞན་ཡང་རི་མོ་པདྨ་ལྟ་བུ་ཡོད་པ་སྟེ།
དེ་ལྟར་གསུངས་པ་དང་ལྡན་པའི་བནྡྷ་ནི་སྔགས་ཀྱི་དངོས་ཀྱི་དངོས་གྲུབ་ཐམས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཅད་འགྲུབ་པར་བྱེད་དོ། །བན་དྷཱའི་སྣོད་དེར་དཀྱིལ་འཁོར་གྱི་རྡོ་རྗེ་སློབ་དཔོན་
གྱིས་བདུད་རྩི་རྣམ་པ་ལྔ་གཅིག་ཏུ་བསྲེག་པས་བཀང་ལ་བཞག་གོ། །དེའི་འོག་ཏུ་
བདུད་རྩི་རྣམ་པ་ལྔ་དེ་བཞིན་གཤེགས་པ་ལྔའི་ཡེ་ཤེས་རྣམ་པ་ལྔའི་སྔགས་ཀྱི་ས་་་
བོན་ཡིག་འབྲུ་བྱིན་གྱིས་བརླབ་པར་བྱའོ། །བཤད་པར་བྱ་སྟེ། བནྡྷུའི་སྣོད་་
བདུད་རྩི་རྣམ་པ་ལྔས་བཀང་བའི་རྫས་ཀྱི་སྟེང་དུ་དང་པོ་ས་བོན་ཡིག་འབྲུ་ཨོ་་་་
བསམ་སྟེ། དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཤེས་རབ་རིན་པོ་ཆེའི་ཁ་་
དོག་ལྟར་དཀར་བ་གཟི་བརྗིད་འབར་བའི་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་་་
ནས་རྫས་བདུད་རྩི་ལྔ་ལ་གཉིས་སུ་མེད་པར་ཐིམ་པར་གྱུར་ཏོ། །དེའི་འོག་ཏུ་ས་
བོན་སྔགས་ཀྱི་ཡིག་འབྲུ་ཨ་བསམས་ཏེ། སོ་སོར་རྟོག་པའི་ཡེ་ཤེས་ཀྱི་ངོ་བོ་རིན་་
པོ་ཆེ་པདྨ་རཱ་གའི་ཁ་དོག་ལྟར་དམར་བ་གཟི་བརྗིད་ཀྱི་ཕུང་པོ་འབར་བ་ཡེ་ཤེས་ཀྱི་
ཁུ་བའི་ངོ་བོ་འོད་དུ་ཞུ་ནས་རྫས་བདུད་རྩི་ལྔ་ལ་གཉིས་སུ་མེད་པར་ཐིམ་པར་གྱུར་
ཏོ༑ །དེའི་འོག་ཏུ་ས་བོན་སྔགས་ཀྱི་ཡིག་འབྲུ་ཧཱུཾ་བསམས་ཏེ། མེ་ལོང་ལྟ་བུའི་
ཡེ་ཤེས་ཀྱི་ངོ་བོ་རིན་པོ་ཆེ་ཨིནྡྲ་ནཱི་ལའི་ཁ་དོག་ལྟར་མཐིང་ཀ་གཟི་བརྗིད་འབར་བ་་
ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་ནས་རྫས་བདུད་རྩི་ལྔ་ལ་གཉིས་སུ་མེད་པར་་
ཐིམ་པར་འགྱུར་རོ། །དེའི་འོག་ཏུ་ས་བོན་སྔགས་ཀྱི་ཡིག་འབྲུ་སྭ་བསམས་ཏེ།
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ནི་རིན་པོ་ཆེ་འཛམ་བུ་ནཱ་དའི་ཁ་དོག་ལྟར་སེར་་
བ་གཟི་བརྗིད་འབར་བ་ཡེ་ཤེས་ཀྱི་ཁུ་བའི་ངོ་བོ་འོད་དུ་ཞུ་ནས་རྫས་བདུད་རྩི་ལྔ་ལ་
ཐིམ་པར་འགྱུར་རོ། །དེའི་འོག་ཏུ་ས་བོན་སྔགས་ཀྱི་ཡིག་འབྲུ་ཧ་བསམ་སྟེ།
བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་རིན་པོ་ཆེ་བཻ་ཌཱུརྱའི་ཁ་དོག་ལྟར་ལྗང་ཀུ་གཟི་་
བརྗིད་འབར་བ་ཡེ་ཤེས་ཀྱི་ཁུ་བའི་ངོ་བོ་འོད་དུ་ཞུ་ནས་རྫས་བདུད་རྩི་ལྔ་ལ་གཉིས་
སུ་མེད་པར་ཐིམ་པར་འགྱུར་རོ། །དེ་ལྟར་བྱིན་གྱིས་བརླབས་པའི་འོག་ཏུ་བདུད་


རྩི་རྣམ་པ་ལྔ་ཡེ་ཤེས་ཀྱི་ཁུ་བ་འབར་ཏེ། དེའི་མི་གཙང་བའི་དྲི་མ་མེད་པར་གྱུར་
ནས༑ ལྷའི་དྲི་ཞིམ་པོ་ཐམས་ཅད་དང་ལྡན་པར་གྱུར་པར་བསྒོམ་མོ། །དེའི་
འོག་ཏུ་ལག་པ་གཡོན་པ་བན་དྷ་བདུད་རྩི་རྣམ་པ་ལྔས་བཀང་བ་སྙིང་ཀར་བཟུང་ལ།
ལག་པ་གཡས་པས་རྡོ་རྗེ་རྩེ་ལྔ་པ་བླངས་ཏེ། དེ་བཞིན་གཤེགས་པ་རྣམ་པ་ལྔའི་་
ཡེ་ཤེས་རྣམ་པ་ལྔ་སྔགས་ཀྱི་ཡིག་འབྲུ་ལན་མང་པོར་བརྗོད་པར་བྱའོ། །ཨོཾ་ཨཱ་ཧཱུྃ་
སྭཱ་ཧཱ་ཞེས་བརྗོད་ཅིང་བན་དྷའི་བདུད་རྩི་རྣམ་པ་ལྔ་རྡོ་རྗེས་དཀྲུག་པར་བྱའོ།
དེ་ལྟར་བྱས་ནས་དཀྱིལ་འཁོར་གྱི་རྡོ་རྗེ་སློབ་དཔོན་གྱིས་དང་པོ་སེམས་དགའ་བ་
ཆེན་པོ་རྣམ་པར་རྟོག་པ་སྤངས་ནས་སྔགས་ཀྱི་ཚིག་འདི་བརྗོད་དོ། །ཨོཾ་སྭ་བྷཱ་བ་
ཤུདྡྷོ་ཧཾ་ཞེས་བདུད་རྩི་རྣམ་པ་ལྔ་ཅི་ནུས་པ་བཟའ་བར་བྱའོ། །དེའི་འོག་ཏུ་་་
མདུན་དུ་སྨོས་པའི་སྔགས་ཀྱི་ཡིག་འབྲུ་ལྔ་བཟླ་ཞིང་བརྙའི་ནང་གི་བདུད་རྩི་རྣམ་པ་
ལྔ་ཆུས་བསྲེས་ལ་དང་པོ་དཀྱིལ་འཁོར་གྱི་ས་གཞི་དབུས་ནས་གཡས་སུ་བསྐོར་ཞིང་
མ་ལུས་པར་བྱུག་པར་བྱའོ། །དེའི་ཕྱི་དང་ནང་གི་མཆོད་པ་བྱས་པས་དཀྱིལ་་་་་་
འཁོར་གྱི་ས་གཞི་སྟ་གོན་ལ་གནས་པའི་ཆོ་ག་རྫོགས་པའི་འོག་ཏུ་དཀྱིལ་འཁོར་གྱི་་
བདག་པོ་རྡོ་རྗེ་སེམས་པ་ལ་སོགས་པ་དཀྱིལ་འཁོར་གྱི་ལྷ་ཐམས་ཅད་ཀྱི་ཐུགས་རྗེ་
ཆེན་པོའི་ཐུགས་དགྱེས་པས་ཉིད་ཉིད་ཀྱི་ཡེ་ཤེས་ཀྱི་དཀྱིལ་འཁོར་གྱི་ས་གཞི་བྱིན་་་
གྱིས་བརློབ་པར་མཛད་དོ། །གཞན་ཡང་གསང་བའི་དཀྱིལ་འཁོར་བསྐྱེད་པའི་་
གནས་ཀྱི་ངོ་བོ་མདུན་དུ་སྨོས་པའི་ཤེས་རབ་ལྷ་མོ་ལུས་ཀྱི་ཕྱི་དང་། ནང་གི་་
མཆོད་པ་སྟ་གོན་ལ་གནས་པའི་ཆོ་ག་བསྟན་པར་བྱ་སྟེ། དཀྱིལ་འཁོར་གྱི་རྡོ་རྗེ་་
སློབ་དཔོན་མདུན་དུ་སྨོས་པའི་སྟན་བདེ་བ་ལ་འདུག་ནས། དེས་དཀྱིལ་འཁོར་་
གྱི་བདག་པོ་དཔལ་རྡོ་རྗེ་སེམས་དཔར་གཉིས་སུ་མེད་པའི་ང་རྒྱལ་གྱིས་བསྒོམ་པར་
བྱས་ཏེ། ཉིད་ཀྱི་མདུན་དུ་གཡོན་ཕྱོགས་སུ་ཤེས་རབ་མ་ལྷ་མོ་བཞག་གོ།


00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དེའི་མདུན་དུ་སྨོས་པའི་རྡོ་རྗེ་དགའ་མ་ཡེ་ཤེས་ཀྱི་ལྷ་མོ་མཱ་མ་ཀཱི་ཡིན་པར་བརྟག་གོ།
དེའི་འོག་ཏུ་དཀྱིལ་འཁོར་གྱི་རྡོ་རྗེ་སློབ་དཔོན་ཉིད་ཀྱིས་པདྨ་དང་། ཀུ་མུ་ཏ་་་་
དང་། ཨུཏྤ་ལ་དང་། ཙམ་པ་ཀ་དང་། མ་ལི་ཀ་དང་། ཡུ་ཏི་ཀ་དང་།
པ་ཏ་ལི་དང་། །  ཀུ་ལ་ལ་སོགས་པ་དྲི་ཐམས་ཅད་དང་ལྡན་པའི་མེ་ཏོག་གི་་་
ཕྲེང་བ་ཤེས་རབ་མའི་མགོ་ལ་སོགས་པ་ཡན་ལག་དང་ཉིང་ལག་ཐམས་ཅད་ལ་རྒྱན་
གྱི་ངོ་བོར་བཅིང་བར་བྱའོ། །དེ་ལྟར་ཕྱིའི་མཆོད་པ་བྱ་བས་གསང་བའི་དཀྱིལ་་་
འཁོར་བསྐྱེད་པའི་གནས་ཀྱི་ངོ་བོ་ཤེས་རབ་ལྷ་མོའི་ལུས་སྟ་གོན་ལ་གནས་པའི་ཚུལ་
གྱི་ཆོ་གའི་དོན་དུ་ཤེས་པར་བྱའོ། །དེ་ནས་ནང་གི་བཤད་པར་བྱ་སྟེ། གོང་་
དུ་སྨོས་པའི་ནང་གི་བདུད་རྩི་ལྔའི་རྫས་ཀྱི་གང་བ་དེ་མདུན་དུ་ཇི་ལྟར་དེ་བཞིན་་་་
གཤེགས་པ་ལྔའི་ཡེ་ཤེས་རྣམ་པ་ལྔའི་ས་བོན་སྔགས་ཀྱི་ཡིག་འབྲུ་བྱིན་གྱིས་བརླབས་
པ་དེ་བཞིན་དུ་བྱས་ཏེ། དེ་ལྟར་བྱས་པ་དེ་བཞིན་དུ་དཀྱིལ་འཁོར་གྱི་རྡོ་རྗེ་སློབ་
དཔོན་གྱིས་བནྡྷའི་ནང་གི་རྫས་བདུད་རྩི་རྣམ་པ་ལྔ་དྲི་མ་ངན་པ་མེད་པར་བྱ་བའི་
ཕྱིར༑ ག་པུར་དང་། གུར་གུམ་དང་། ཙན་དན་ལ་སོགས་པ་རྫས་དྲི་ཞིམ་
པོ་ཐམས་ཅད་དང་བསྲེ་བར་བྱ་སྟེ། དེའི་འོག་ཏུ་དེ་བཞིན་གཤེགས་པ་ལྔའི་ཡེ་་་
ཤེས་རྣམ་པ་ལྔའི་ས་བོན་སྔགས་ཀྱི་ཡིག་འབྲུ་ལྔ་འདོད་ཆགས་ཆེན་པོ་སེམས་དགའ་
བས་ལན་མང་དུ་བཟླ་བར་བྱའོ། །ཨོཾ་ཨཱ་ཧཱུཾ་སྭཱ་ཧཱ་ཞེས་ཟླ་ཞིང་བནྡྷའི་ནང་གི་རྫས་
ཀྱིས་ཤེས་རབ་ལྷ་མོའི་ལུས་ཀུན་བསྐུལ་བར་བྱའོ། །གཞན་ཡང་མདུན་དུ་སྨོས་་་་་
པའི་དྲི་ཞིམ་པོ་རྫས་ཀྱི་མ་སྲེས་པར་བརྫས་བདུད་རྩི་ལྔ་ཤེས་རབ་ལྷ་མོ་སྔགས་ཀྱི་་་
ཚིག་བརྗོད་ཅིང་ཅི་ནུས་སུ་བཟླ་བར་བྱའོ། །ཨོཾ་སྭ་བྷཱ་བ་ཤུདྡྷ་སརྦ་དྷརྨ་སྭ་བྷཱ་བ་་
ཤུདྡྷ་། དེ་ལྟར་ཕྱི་ནང་གི་མཆོད་པ་བྱས་པས་གསང་བའི་དཀྱིལ་འཁོར་་་
བསྐྱེད་པའི་གནས་ཀྱི་ངོ་བོ་ཤེས་རབ་ལྷ་མོ་ལུས་སྟ་གོན་ལ་གནས་པའི་ཚུལ་གྱི་ཆོ་་
0


ག་རྫོགས་པའི་འོག་ཏུ་དཀྱིལ་འཁོར་གྱི་བདག་པོ་རྡོ་རྗེ་སེམས་དཔའ་ལ་སོགས་པ་་
དཀྱིལ་འཁོར་གྱི་ལྷ་ཐམས་ཅད་ཀྱི་ཐུགས་རྗེ་ཆེན་པོའི་ཐུགས་དགྱེས་པ་ཉིད་ཀྱི་ཡེ་་
ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་གྱུར་པ་བྱིན་གྱིས་བརླབ་པར་
མཛད་དོ། །དེ་ལྟར་བྱིན་གྱིས་བརླབ་པར་མཛད་པས་དཀྱིལ་འཁོར་གྱི་རྡོ་རྗེ་སློབ་
དཔོན་སློབ་མ་དང་བཅས་པ་ཀུན་དཔལ་རྡོ་རྗེ་སེམས་དཔའ་དཀྱིལ་འཁོར་གྱི་ལྷ་་
ཐམས་ཅད་དང་གཉིས་སུ་མེད་པ་དེ་དང་གཉིས་སུ་མེད་པའི་ཕྱག་རྒྱ་ཆེན་པོའི་་་
དངོས་གྲུབ་འགྲུབ་པར་གསུངས་སོ། །དེའི་འོག་ཏུ་བདུད་ཀྱི་དཔུང་མ་རུངས་པ་
གནོད་པ་བྱེད་པ་རྣམས་ཀྱིས་དཀྱིལ་འཁོར་གྱི་རྡོ་རྗེ་སློབ་དཔོན་དཔལ་རྡོ་རྗེ་སེམས་
དཔའ་བསྒོམ་པ་གལ་ཏེ་གཡེལ་བར་གྱུར་པའི་སྐབས་སུ་སྣ་ཚོགས་ཀྱི་བྱེ་བྲག་གིས་་་
གནོད་པ་བྱེད་པ་རྣམས་ཀྱི་གཉེན་པོའི་དོན་དུ་དགུག་པ་དང་། ཕུར་བུས་གདབ་
པ་དང་། བསད་པར་བྱ་བའི་ཐབས་ཁྲོ་བོའི་རྒྱལ་པོ་ཆེན་པོ་བཅུ་བསྐྱེད་དེ།
བསྲུང་བ་འཁོར་ལོའི་ངོ་བོ་བསྒོམས་པས། དཀྱིལ་འཁོར་གྱི་ཕྱོགས་བཅུ་རིམ་པར་
ཁྲོ་བོའི་སྟང་སྟབས་བྱ་བའི་ཚུལ་གྱི་ཆོ་ག་བསྟན་པར་བྱ་སྟེ། དང་པོ་མ་རུངས་པ་
གནོད་པ་བྱེད་པའི་བྱེ་བྲག་ཤེས་པར་བྱ་བ་བཤད་པར་བྱ་སྟེ། གནོད་པ་ཕྲ་མོ་་་་
ཅན་གྱིས་རིམས་ལ་སོགས་པ་ནད་ཀྱིས་གནོད་པར་བྱེད་དོ། །བགེགས་ཀྱི་རྒྱལ་པོ་
བི་ན་ཡ་ཀས་སྨྱོ་བར་བྱེད་པ་གྱུར་པའི་གནོད་པ་བྱེད་དོ། །ནམ་མཁའ་ལ་གནས་
པའི་ཀླུ་རྣམས་ཀྱི་ཆར་ཆེན་པོ་དང་སེར་བ་དབབ་པ་དང་ཐོག་ལྷུང་བའི་གནོད་པ་
བྱེད་དོ། །ས་འོག་ན་གནས་པའི་ཀླུ་རྣམས་ཀྱིས་དཀྱིལ་འཁོར་གྱི་ས་གཞིའི་གནས་
སུ་ཆུ་འབྱུང་བའི་གནོད་པ་བྱེད་དོ། །ལྷ་མ་ཡིན་རྣམས་ཀྱིས་དཀྱིལ་འཁོར་གྱི་ལས་
བྱེད་པའི་ལེ་ལོ་བྱེད་པའི་གནོད་པ་བྱེད་དོ། །སྲིན་པོ་རྣམས་ཀྱིས་ལུས་ཀྱི་སྟོབས་་
འཕྲོག་པའི་གནོད་པ་བྱེད་དོ། །དྲི་ཟ་རྣམས་ཀྱི་གསང་བའི་རོལ་པའི་བྱང་ཆུབ་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སེམས་ལ་སོགས་པ་དམ་རྫས་ཟ་བ་ལ་རྟོག་པ་སྐྱེ་བའི་གནོད་པ་བྱེད་དོ། །མི་འམ་
ཅི་རྣམས་ཀྱིས་མྱོས་པར་བྱེད་པར་འགྱུར་བའི་གནོད་པ་བྱེད་དོ། །ལྷ་རྣམས་ཀྱི་
སེམས་ཅན་གྱི་བཟའ་བཏུང་ལ་སོགས་པ་སྤྱིའི་ལོངས་སྤྱོད་ཐམས་ཅད་ལ་ཆགས་་་
པའི་གནོད་པ་བྱེད་དོ། །མཁའ་འགྲོ་མ་དང་མཁའ་འགྲོ་ལ་སོགས་པ་ཐམས་ཅད་
ལུས་བསྐུམས་པར་འགྱུར་བའི་གནོད་པ་བྱེད་དོ་ཞེས་གནོད་སྦྱིན་རྣམས་ཀྱིས་སྨྱོ་་
བའི་ངོ་བོས་དུས་རྟག་ཏུ་ངག་འཁྱལ་པ་སྣ་ཚོགས་སྨྲ་བའི་གནོད་པ་བྱེད་དོ། །
གཟའ་རྣམས་ཀྱི་ཐམས་ཅད་ཀྱི་གནས་སུ་འདུག་མི་འདོད་དེ་དོན་མེད་པར་ཡུལ་
ཐམས་ཅད་དུ་འགྲོ་འདོད་པའི་གནོད་པ་བྱེད་དོ། །དེ་དག་ལ་སོགས་པ་གནོད་པ་
བྱེད་པ་མ་རུངས་པ་བདུད་ཀྱི་ཚོགས་ཀྱིས་གནོད་པ་བྱེད་པའི་བྱེ་བྲག་སྣ་ཚོགས་བྱེད་
དོ༑ །དེ་དག་གི་གནོད་པའི་ཚོགས་མེད་པར་བྱ་བའི་ཕྱིར་བསྲུང་བའི་ཐབས་ཀྱི་
ཆོ་གའི་ཚུལ་བརྩམ་པར་བྱ་སྟེ། དཀྱིལ་འཁོར་གྱི་རྡོ་རྗེ་སློབ་དཔོན་གྱིས་དང་པོ་་
སྟན་བདེ་བའི་སྟེང་དུ་སེམས་དཔའ་དཀྱིལ་མོར་འདུག་ཏེ། རྡོ་རྗེ་སེམས་དཔའི་་
སྐུ་ཕྱག་རྒྱ་བསྐྱེད་དེ། བསྐྱེད་མ་ཐག་ཏུ་ཞེ་སྡང་རྡོ་རྗེའི་ངོ་བོ་གྱུར་གྱུར་པར་བསམ་སྟེ།
ཞེ་སྡང་རྡོ་རྗེའི་སྐུའི་ཆ་ལུགས་ཕུན་སུམ་ཚོགས་པ་ནི་མདུན་དུ་བསྟན་པ་དང་མཐུན་
པར་སྦྱར་རོ། །བཤད་པར་བྱའོ། །ཞེ་སྡང་རྡོ་རྗེའི་ཏིང་ངེ་འཛིན་དུ་གནས་ཏེ།
ཞེ་སྡང་རྡོ་རྗེ་བདག་ཡིན་ནོ་བར་གཉིས་སུ་མེད་པའི་ང་རྒྱལ་བྱ་སྟེ། དེའི་འོག་ཏུ་
ཁྲུས་མཁན་གྱི་བདག་ཉིད་ཀྱི་བུ་མོ་ལ་སོགས་པའི་རིགས་ངན་གྱི་བུ་མོ་གང་ཡང་་
རུང་སྟེ། མདུན་དུ་སྨོས་པའི་ཡོན་ཏན་གྱི་མཚན་རྣམས་དང་ལྡན་པ་གཟུང་སྟེ།
ཞེ་སྡང་དགའ་མ་དང་གཉིས་སུ་མེད་པར་བྱིན་གྱིས་བརླབས་ཏེ། ཐབས་དང་་་
ཤེས་རབ་ཀྱི་རོལ་པ་བྱས་ཏེ། བདེ་བར་གྱུར་པའི་དུས་སུ་ཞེ་སྡང་དགའ་མར་མིང་
བཏགས་པའི་ཤེས་རབ་ལྷ་མོའི་བྷ་གའི་གསང་བའི་ཁུ་བའི་ངོ་བོ་བྱང་ཆུབ་སེམས་་


0


སྤྲིན་ལས་ཆར་བཞིན་དུ་ཕབ་སྟེ། རྒྱ་མཚོ་ཆེན་པོ་དང་། མཉམ་པར་གྱུར་པའི་
སྟེང་དུ་ས་བོན་ཡིག་འབྲུ་ཧཱུཾ་ཁ་དོག་ནག་པོ་སྤྲིན་ལྟ་བུ་ཉི་མ་སྟོང་དང་མཉམ་པར་་
རབ་ཏུ་འབར་བར་བསམ་སྟེ། དེ་འོད་དུ་ཞུ་ནས་བྱང་ཆུབ་སེམས་རྒྱ་མཚོ་ཆེན་པོ་
ལ་གཉིས་སུ་མེད་པར་ཐིམ་པར་གྱུར་ཏེ། གོང་བུ་ལྟར་འདུས་པའི་ས་བོན་དེས་ཁྲོ་
བོའི་རྒྱལ་པོ་ཆེན་པོ་བཛྲ་ཧཱུཾ་ཀ་ར། ཁྲོ་བོའི་རྒྱལ་པོ་ཡ་མཱནྟ་ཀ་དང་། པྲཛྙནྟ་
ཀ་ལ་སོགས་པ་སྐུ་བསྐྱེད་པར་མཛད་པའི་བདག་པོར་བསྲུང་བའི་འཁོར་ལོའི་་་་
སྐབས་འདིར་བསྐྱེད་པར་བསམ་མོ། །དེ་བསྐྱེད་མ་ཐག་ཏུ་བསྐྱེད་མཁན་ཞེ་སྡང་
རྡོ་རྗེ་བཛྲ་ཧཱུྃ་ཀ་རའི་སྤྱི་བོའི་གནས་སུ་དབང་བསྐུར་བའི་ངོ་བོར་བསམ་པར་བྱའོ། །
གཞན་ཡང་ཞེ་སྡང་རྡོ་རྗེའི་སྐུ་ཕྱག་རྒྱ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འོད་ཟེར་
གྱི་དྲ་བ་ཀུན་ནས་འཕྲོ་བར་བསམ་མོ། །གཞན་ཡང་བཛྲ་ཧཱུཾ་ཀ་རའི་སྐུ་ཕྱག་རྒྱ་ཆ་
ལུགས་ཕུན་སུམ་ཚོགས་པ་བསྟན་པར་བྱ་སྟེ། སྐུ་མདོག་ནག་པོ་ཞལ་གསུམ་པ་་
རལ་པ་གྱེན་དུ་བརྫེས་པ་སྦྲུལ་གྱིས་བཅིངས་པ་འབར་བའི་ཚོགས་ཀྱིས་འབར་བ་་
ཞལ་དབུས་མ་སྐུ་དང་མཐུན་པར་ཞལ་གཡས་གཡོན་གཉིས་ཞེ་སྡང་རྡོ་རྗེ་དང་་་་་
མཐུན༑ སྤྱན་གསུམ་པ། ཞལ་གསུམ་བསྐྱོད་པའི་ཚུལ། སྨིན་མ་བསྐྱོད་་་
པས་འཇིགས་པར་བྱེད་པ། ཤངས་ཉག་པ། མཆེ་བའི་ཕྲེང་བ་བསྣོལ་བ།
ཁྲོ་བོའི་ཐུགས་རྗེའི་བརྩོན་འགྲུས་ཀྱིས་ཕྱོགས་བཅུར་གཟིགས་པ། ཡན་ལག་དང་
ཉིང་ལག་ཐམས་ཅད་ཀྱང་སྦྲུལ་གྱིས་བརྒྱན་པ། ཞལ་གསུམ་ལྡང་པའི་ཐབས་་་
མཛད་པ། ཕྱག་དྲུག་པ་ཕྱག་གཡས་གཡོན་དང་པོ་གཉིས་ཧཱུཾ་ཀ་རའི་ཕྱག་རྒྱ་རྡོ་རྗེ་
བཅིང་མཛད་པའི་གཡས་ན་རྡོ་རྗེ་རྩེ་དགུ་འཛིན་པ། གཡོན་ན་རྡོ་རྗེ་དྲིལ་བུའོ།
གཡས་གཉིས་ན་ལྕགས་ཀྱུ་དང་རལ་གྲི་འཛིན། གཡོན་གཉིས་ན་དགྲ་སྟ་དང་་
ཞགས་པའོ། །གང་ན་ཉི་མའི་སྟེང་ན་གཡས་བརྐྱང་གཡོན་བསྐུམ་པའི་སྟབས་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཀྱིས་གནས་པར་བསྒོམ་མོ། །གཞན་ཡང་དེས་ཁྲོ་བོའི་ཐུགས་རྗེ་དབང་ཕྱུག་མ་་
འཁྱུད་ནས་ཁྲོ་བོ་ཆེན་པོ་འདོད་ཆགས་ཀྱི་ཐུགས་དགྱེས་པས་གཉིས་སུ་མེད་པར་་
མཉམ་པར་སྦྱོར་བ་ཐུགས་རྗེའི་ཁྲོ་མོ་དབང་ཕྱུག་མའི་ཕྱག་གཡས་གཡོན་དང་པོ་་
གཉིས་ཀྱིས་བཛྲ་ཧཱུྃ་ཀ་ར་བརྟན་པར་འཁྱུད་པ། གཞན་སྐུ་མདོག་དང་། ཕྱག་
དང་ཕྱག་མཚན་དང་རྒྱན་དང་ཆ་ལུགས་ཕུན་སུམ་ཚོགས་པ་ཐམས་ཅད་བཛྲ་ཧཱུཾ་ཀ་
ར་དང་མཐུན་ནོ། །དེ་ལྟར་བཛྲ་ཧཱུཾ་ཀ་རའི་ངོ་བོ་བསྐྱེད་མ་ཐག་ཏུ་བཛྲ་ཧཱུཾ་ཀ་ར་
བདག་ཡིན་ནོ་ཞེས་བཛྲ་ཧཱུཾ་ཀ་ར་དང་གཉིས་སུ་མེད་པའི་ང་རྒྱལ་བྱ་བ་སྟེ། དེ་་་
ལྟར་ང་རྒྱལ་བྱས་པའི་འོག་ཏུ་མདུན་སྨོས་པའི་ཁྲུས་མཁན་གྱི་བུ་མོ་ལ་སོགས་པ་་
གསུངས་པ་ཏེ། ཐུགས་རྗེའི་ཁྲོ་མོ་དབང་ཕྱུག་མ་དང་གཉིས་སུ་མེད་པར་བྱིན་
གྱིས་བརླབས་ནས་བཟུང་སྟེ། ཐབས་དང་ཤེས་རབ་རོལ་པ་བྱས་པས་བདེ་བར་
གྱུར་པའི་དུས་སུ་ཐུགས་རྗེ་ཁྲོ་མོ་དབང་ཕྱུག་མར་མིང་བཏགས་པའི་ཤེས་རབ་མ་ལྷ་
མོའི་བྷ་གའི་དབུས་སུ་གསང་བའི་ཁུ་བའི་ངོ་བོ་བྱང་ཆུབ་སེམས་སྤྲིན་ལས་ཆར་་་
འབབ་པ་བཞིན་དུ་རྒྱ་མཚོ་ཆེན་པོ་དང་མཉམ་པ་འོད་དུ་ཞུ་སྟེ། དེའི་སྟེང་དུ་ས་
བོན་ཡིག་འབྲུ་ཧཱུཾ་ཁ་དོག་སྤྲིན་ནག་པོ་འདྲ་བ། བསྐལ་པའི་མེ་བཞིན་དུ་ཡེ་ཤེས་་
ཀྱི་མེ་འབར་བ་བསམ་སྟེ། དེ་འོད་དུ་ཞུ་ནས་བྱང་ཆུབ་སེམས་རྒྱ་མཚོ་དང་མཉམ་
པ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེ་ལྟར་མདོར་བསྡུས་པ་
ཡེ་ཤེས་དང་གསང་བའི་རྫས་ཀྱི་ས་བོན་ལ་ཁྲོ་བོའི་རྒྱལ་པོ་སྐུ་བསྐྱེད་པར་བྱ་སྟེ།
དེ་དག་གི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་མཉམ་པའི་ངོ་བོ་དུས་གཅིག་
པ་བསྟན་པར་བྱ་སྟེ། ཡ་མནྟ་ཀ་ལ་སོགས་པ་ཡེ་ཤེས་ཀྱི་མེ་སྐུ་ཐམས་ཅད་ལས་་
བསྐལ་པའི་མེ་བཞིན་དུ་རབ་ཏུ་འབར་བ། གཞན་ཡང་དེ་རྣམས་ཀྱི་སྐུ་དང་་་
མཉམ་པའི་འོད་ཀྱི་དཀྱིལ་འཁོར་ཟླུམ་པོའི་ཚུལ་དུ་རྡོ་རྗེ་འབར་བས་འབར་བ།


0


དེ་རྣམས་ཀྱི་སྐུ་མདོག་གི་བྱེ་བྲག་བཤད་དེ། བདག་པོ་བཛྲ་ཧཱུཾ་ཀ་ར་མ་གཏོགས་་
པ་ཡ་མནྟ་ཀ་ལ་སོགས་པ་དགུ་ལ། པྲཛྙཱནྟ་ཀའི་སྐུ་མདོག་ནི། དཀར་པོའོ། །
པདྨ་ཏ་ཀའི་དམར་པོའོ། །ཕྱི་མ་བདུན་གྱི་སྐུ་མདོག་ནི་ཆར་སྤྲིན་ནག་པོ་ལྟ་བུའོ། །
འཇིགས་པར་བྱེད་པ་གཏུམ་པོ། སྐྲ་གྱེན་དུ་བརྫེས་པ། མཆེ་བའི་ཕྲེང་བ་་་་
གདངས་པའི་ཚུལ། སྨིན་མ་ཟླུམ་པོའི་ཚུལ་དུ་བསྐོར་ཞིང་བསྐྱོད་པ་གད་མོ་་་
བཞད་པ། སྐུ་ནི་ཤིན་ཏུ་ཆེ་བ། གསུས་པ་ཆེ་ལ་འཕྱང་བ། སྦྲུལ་གྱི་རྒྱན་
གྱིས་བརྒྱན་པ། སྐུ་སྐྱོད་པར་མཛད་པ། ཉིད་ཉིད་ཀྱི་གནས་ནས་ཐུགས་རྗེ་་
ཆེན་པོས་ཁྲོས་ཏེ། ཞེ་སྡང་གི་ཕྱོགས་བཅུར་གཟིགས་པའོ། །ཡ་མཱནྟ་ཀའི་་
སྨད་གཡོགས་ནི་སྟག་གི་པགས་པར་བརྟག་གོ། །གཞན་གཙོ་བོ་བཛྲ་ཧཱུཾ་ཀ་ར་ལ་་
སོགས་པ་དགུའི་སྨད་གཡོགས་ནི་ཇི་ལྟར་སྨོས་པའོ། །དེ་དག་ཀུན་ཀྱང་ཕྱག་དྲུག་
འཛིན་པའོ། །ཕྱག་མཚན་དྲུག་གི་བྱེ་བྲག་བསྟན་པར་བྱ་སྟེ། ཕྱག་གཡས་དང་
པོ་ཐམས་ཅད་ན་རྡོ་རྗེ་ལྕགས་ཀྱུ་བསྣམས། གཡོན་དང་པོ་ན་རྡོ་རྗེ་ཞགས་པ་་་་
བསྣམས་པའོ། །དེ་ནས་ཡ་མཱནྟ་ཀའི་གཡས་བར་མ་ན་རྡོ་རྗེ་རལ་གྲི། ཐ་མ་་
ན་རྡོ་རྗེ་གཏུན་ཤིང་། གཡོན་བར་མ་ན་རྡོ་རྗེ་འཁོར་ལོ་རྩིབས་བརྒྱད། ཐ་མ་་
ན་རྡོ་རྗེ་དགྲ་སྟའོ། །པྲཛྙཱནྟ་ཀའི་གཡས་བར་མ་ན་རྡོ་རྗེ་དབྱུག་པ། གཡས་ཐ་་
མ་ན་རྡོ་རྗེ་རལ་གྲི། གཡོན་བར་མ་ན་རྡོ་རྗེ། གཡོན་ཐ་མ་ན་རྡོ་རྗེ་དགྲ་སྟ།
པདྨནྟ་ཀའི་གཡས་བར་མ་ན་རྡོ་རྗེ་རལ་གྲི། གཡས་ཐ་མ་ན་རྡོ་རྗེ་གཏུན་ཤིང་།
གཡོན་བར་མ་ན་པདྨ་དམར་པོ་འདབ་མ་མཐའ་ཡས་པ། གཡོན་ཐ་མ་ན་རྡོ་རྗེ་་
དགྲ་སྟའོ། །བིའྀ་ཏ་ཀའི་གཡས་བར་མ་ན་རྡོ་རྗེ་རལ་གྲི། གཡས་ཐ་མ་ན་རྡོ་
རྗེ་གཏུན་ཤིང་། གཡོན་བར་མ་ན་རྡོ་རྗེ་རྒྱ་གྲམ། གཡོན་ཐ་མ་ན་རྡོ་རྗེ་དགྲ་་་
སྟའོ༑ །ཊྚཀྐི་རཱ་ཛའི་ཕྱག་གཡས་བར་མ་ན་རྡོ་རྗེ། གཡས་ཐ་མ་ན་རྡོ་རྗེ་མདའ།


།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གཡོན་བར་མ་ན་འཁོར་ལོ་རྩིབས་བརྒྱད། གཡོན་ཐ་མ་ན་རྡོ་རྗེ་གཞུའོ། །ནཱི་་
ལ་དཎྜིའི་ཕྱག་གཡས་བར་མ་ན་རྡོ་རྗེ་རལ་གྲི། གཡས་ཐ་མ་ན་རྡོ་རྗེ། གཡོན་་
བར་མ་ན་དབྱུག་པ་སྔོན་པོ་རྡོ་རྗེ་རྩེ་གསུམ། གཡོན་ཐ་མ་ན་རྡོ་རྗེ་དགྲ་སྟའོ། །
མ་ཧཱ་པཱ་ལའི་ཕྱག་གཡས་བར་མ་ན་རྡོ་རྗེ། གཡས་ཐ་མ་ན་རྡོ་རྗེ་རལ་གྲི།
གཡོན་བར་མ་ན་མཚོན་རྩེ་གསུམ། གཡོན་ཐ་མ་ན་རྡོ་རྗེ་དགྲ་སྟ། ཨཱརྱ་ཨ་ཙ་
ལའི་ཕྱག་གཡས་བར་མ་ན་རིན་པོ་ཆེ་འཛམ་བུ་ནཱ་ད་ཟུར་བརྒྱད་པ། གཡས་ཐ་་
མ་རྡེག་པའི་སྟབས་སོ། །གཡོན་བར་མ་ན་རྡོ་རྗེ་རལ་གྲི། གཡོན་ཐ་མ་ན་པདྨ་
སྔོན་པོའོ། །པདྨ་ཀུན་ད་ལའི་ཕྱག་གཡས་བར་མ་ན་རྡོ་རྗེ་ཁུ་ཚུར་རྡོ་རྗེ་དང་་་
བཅས་པས་བརྡེག་པའི་སྟབས། གཡས་ཐ་མ་ན་པདྨ་སེར་པོ། གཡོན་བར་མ་
ན་འཁོར་ལོ་རྩིབས་བརྒྱད། གཡོན་ཐ་མ་ན་རྡོ་རྗེ་དགྲ་སྟའོ། །དེ་ལྟར་མདོར་་
བསྡུས་པ་བདག་པོ་བཛྲ་ཧཱུཾ་ཀ་ར་ལ་སོགས་པའི་ཁྲོ་བོའི་རྒྱལ་པོ་བཅུའི་མཉམ་པའི་་
གདན་གྱི་ངོ་བོ་འཁོར་ལོ་རྩིབས་བརྒྱད་བསྐྱེད་པའི་ཚུལ་གྱི་ཆོ་ག་བསྟན་པར་བྱ་སྟེ།
ཁྲོ་བོའི་རྒྱལ་པོ་རྣམས་མ་བསྐྱེད་པའི་གོང་དུ་བདག་པོ་བཛྲ་ཧཱུཾ་ཀ་རའི་གསང་བའི་་
ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་ཡིག་འབྲུ་རྒྱུ་ཁ་དོག་སེར་པོ་ཅུང་
ཟད་དམར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་
ས་བོན་ལས་འཁོར་ལོ་རྩིབས་བརྒྱད་པ་ཁ་དོག་རྣམ་པ་ལྔའི་ཡེ་ཤེས་ཀྱི་འོད་ཟེར་་་་་་
འཁྲུག་པ་བསྐྱེད་པར་བསམ་མོ། །གཞན་ཡང་འཁོར་ལོ་ལྟེ་བའི་དབུས་སུ་ས་བོན་
ཡིག་འབྲུ་ཧཱུཾ་ཁ་དོག་དམར་པོ་མེ་ཕུང་ལྟ་བུ་བསམ་ཏེ། དེ་འོད་དུ་ཞུ་ནས་ཡེ་ཤེས་
ཀྱི་ཁུ་བའི་ངོ་བོ་གྱུར་པའི་ས་བོན་དེ་ལས་ཉི་མའི་དཀྱིལ་འཁོར་ཆེན་པོ་བསྐྱེད་པར་
བསམ་མོ། །འཁོར་ལོ་དེ་ནི་ཀུན་ཏུ་མཉམ་པ་བསྐལ་པའི་མེ་བཞིན་དུ་མེ་ལོང་ལྟ་
བུའི་ཡེ་ཤེས་ཀྱིས་འབར་བ་འཁོར་ལོའི་ལྟེ་བ་ལ་སོགས་པ་རྩིབས་བརྒྱད་པ་དང་།
0


ལྟེ་བའི་འོག་གི་གནས་དང་བཅུར་གོང་དུ་སྨོས་པའི་ཚུལ་དང་ས་བོན་ཡིག་འབྲུ་ཧཱུཾ་་
ལས་ཉི་མའི་དཀྱིལ་འཁོར་བཅུ་བསྐྱེད་ན་ཡང་མི་འགལ་ལོ། །བཤད་པར་བྱ་སྟེ།
དེ་ལྟར་གདན་ཕུན་སུམ་ཚོགས་པ་གནས་འཁོར་ལོ་ལྟེ་བའི་སྟེང་ཉི་མའི་དཀྱིལ་་་་
འཁོར་གྱི་དབུས་སུ་དང་པོ་བདག་པོ། ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་དང་མདུན་་
དུ་སྨོས་པ་བཞིན་གཉིས་སུ་མེད་པའི་ང་རྒྱལ་གྱི་ཏིང་ངེ་འཛིན་དུ་གནས་ཏེ། དེའི་
དུས་སུ་ཉི་མའི་དཀྱིལ་འཁོར་གྱི་གདན་དེ་མདུན་དུ་སྨོས་པའི་ཉི་མའི་དཀྱིལ་འཁོར་
ལ་གཉིས་སུ་མེད་པའི་ངོ་བོར་ཐིམ་པར་གྱུར་པར་བསམ་མོ། །དེའི་འོག་ཏུ་མདུན་
དུ་སྨོས་པའི་ཡ་མནྟ་ཀ་ལ་སོགས་པ་ཁྲོ་བོའི་རྒྱལ་པོ་དགུ་བསྐྱེད་པའི་རིམ་པའི་ཚུལ་
དུ་སོ་སོའི་གནས་དང་ཕྱོགས་དང་། གདན་བསྟན་པར་བྱ་སྟེ། འཁོར་ལོའི་་་་
ཤར་གྱི་རྩིབས་ཀྱི་དབུས་ཉི་མའི་དཀྱིལ་འཁོར་གྱི་གདན་ལ་ཡ་མཱནྟ་ཀ་གཡས་བརྐྱང་
གཡོན་བསྐུམ་པའི་ཚུལ་དུ་དགོད་པར་བྱའོ། །འཁོར་ལོའི་ལྷོའི་རྩིབས་ཀྱི་དབུས་་
སུ་ཉི་མའི་དཀྱིལ་འཁོར་གྱི་གདན་ལ་པྲཛྙཱནྟ་ཀ་གཡོན་བརྐྱང་གཡས་བསྐུམ་པའི་་་་་་
ཚུལ་དུ་དགོད་པར་བྱའོ། །འཁོར་ལོའི་ནུབ་ཀྱི་རྩིབས་ཀྱི་དབུས་སུ་ཉི་མའི་དཀྱིལ་
འཁོར་གྱི་གདན་ལ་པདྨནྟ་ཀ་གཡས་བརྐྱང་གཡོན་བསྐུམ་པའི་ཚུལ་དུ་དགོད་པར་་
བྱའོ༑ །འཁོར་ལོའི་བྱང་གི་རྩིབས་ཀྱི་དབུས་སུ་ཉི་མའི་དཀྱིལ་འཁོར་གྱི་གདན་་
ལ་བི ཏ་ཀ་གཡོན་བརྐྱང་གཡས་བསྐུམ་པའི་ཚུལ་དུ་དགོད་པར་བྱའོ། །འཁོར་་
ལོའི་ཤར་ལྷོའི་རྩིབས་ཀྱི་དབུས་སུ་ཉི་མའི་དཀྱིལ་འཁོར་གྱི་གདན་ལ་ཊྚཀྐི་ར་ཛ་་་
གཡས་བརྐྱང་གཡོན་བསྐུམ་པའི་ཚུལ་དུ་དགོད་པར་བྱའོ། །འཁོར་ལོའི་ལྷོ་ནུབ་་
ཀྱི་རྩིབས་ཀྱི་དབུས་སུ་ཉི་མའི་དཀྱིལ་འཁོར་གྱི་གདན་ལ་ནཱི་ལ་དཎྜ་གཡོན་བརྐྱང་་་
གཡས་བསྐུམ་པའི་ཚུལ་དུ་དགོད་པར་བྱའོ། །འཁོར་ལོའི་ནུབ་བྱང་གྱི་རྩིབས་ཀྱི་
དབུས་སུ་ཉི་མའི་དཀྱིལ་འཁོར་གྱི་གདན་ལ་མ་ཧཱ་བ་ལ་གཡས་བརྐྱང་གཡོན་བསྐུམ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པའི་ཚུལ་དུ་དགོད་པར་བྱའོ། །འཁོར་ལོའི་བྱང་ཤར་གྱི་རྩིབས་ཀྱི་དབུས་སུ་ཉི་་་
མའི་དཀྱིལ་འཁོར་གྱི་གདན་ལ་ཨཱརྱ་ཨ་ཙ་ལ་གཡོན་བརྐྱང་གཡས་བསྐུམ་པའི་ཚུལ་
དུ་དགོད་པར་བྱའོ། །འཁོར་ལོའི་ལྟེ་བ་འོག་གི་གནས་སུ་ཉི་མའི་དཀྱིལ་འཁོར་གྱི་
གདན་ལ་པདྨའི་ཀུན་ད་ལའི་གཡས་གཡོན་གཉིས་ཀ་བརྐྱང་བསྐུམ་པའི་ཚུལ་དུ་་
དགོད་པར་བྱའོ། །དེ་ལྟར་གདན་ཕུན་སུམ་ཚོགས་པ་ལ་བཞུགས་པའི་འོག་ཏུ་
ཉིད་ཉིད་ཕྱོགས་ཀྱི་འཇིག་རྟེན་གྱི་ཁམས་ཐམས་ཅད་ན་གནས་པའི་བགེགས་ཀྱི་་
དཔུང་མ་རུངས་པ་དཀྱིལ་འཁོར་ལ་གནོད་པ་དགུག་པར་བྱའོ། །དེའི་ས་བོན་
གསལ་བར་དགུག་པའི་རིམ་པའི་ཆོ་གའི་ཚུལ་བཤད་པར་བྱ་སྟེ། དང་པོ་བདག་
པོ་བཛྲ་ཧཱུཾ་ཀ་རས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་
གོང་དུ་སྨོས་པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱ་ཆ་ལུགས་་་
ཕུན་སུམ་ཚོགས་པ་དང་ལྡན་ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོས་ཏེ་དེ་དག་
ཐམས་ཅད་ཀྱི་སྟེང་གི་ཕྱོགས་ཀྱི་ནམ་མཁའི་གནས་ཐམས་ཅད་ན་གནས་པ་ཚངས་
པ་འཁོར་ལོ་དང་བཅས་པ་ལ་སོགས་པ་གཟའ་དང་སྐར་མ་དང་ཀླུ་དང་ཀླུ་མོ་དང་།
མཁའ་འགྲོ་མཁའ་འགྲོ་མ་ཐམས་ཅད་རྡོ་རྗེ་ལྕགས་ཀྱུས་སྙིང་ནས་བཟུང་། རྡོ་རྗེ་
ཞགས་པས་མགུལ་ནས་བཅིངས་ཏེ་བཀུག་ནས་བདག་པོ་བཛྲ་ཧཱུཾ་ཀ་རའི་མདུན་དུ་
བཞག་གོ། །དེ་ནས་ཚངས་པའི་ལུས་ཀྱི་ཆ་ལུགས་ཕུན་སུམ་ཚོགས་པ་བཤད་པར་
བྱ་སྟེ། མདོག་སེར་བ། གདོང་བཞི་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་་་
བརྒྱན་པ། གསེར་གྱི་བསྐུད་པ་སེ་རལ་ཁ། ལག་པ་གཉིས་ཏེ། གཡས་པ་ན་
པདྨ་དཀར་པོ་ཕྲེང་བ་དང་བཅས་པ་འཛིན་པ། གཡོན་པས་གསེར་གྱི་རིལ་བ་་
འཛིན་པ། བྱ་ངང་པ་ལ་ཞོན་པའོ། །དེ་ནས་ཡ་མཱནྟ་ཀ་ཡེ་ཤེས་སེམས་དཔའི་
གནས་ནས་གོང་དུ་སྨོས་པའི་ཚུལ་དུ་ས་བོན་ཡི་གེ་ཧཱུཾ་ལས་ཉིད་ཀྱི་སྐུ་ཕྱག་རྒྱ་ཆ་་་


0оི


ལུགས་ཕུན་སུམ་ཚོགས་པ་ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་མཛད་དེ།
ཤར་ཕྱོགས་ཀྱི་གནས་ཐམས་ཅད་ཀྱི་འཆི་བདག་གཤིན་རྗེ་འཁོར་དང་བཅས་པ་
ཐམས་ཅད་རྡོ་རྗེ་ལྕགས་ཀྱུས་སྙིང་ལ་བཟུང་། རྡོ་རྗེ་ཞགས་པ་མགུལ་དུ་བཅིངས་
ཏེ༑ བཀུག་ནས་ཡ་མཱནྟ་ཀའི་མདུན་དུ་བཞག་གོ། །དེ་ནས་འཆི་བདག་གི་་
ལུས་ཀྱི་ཆ་ལུགས་ཕུན་སུམ་ཚོགས་པ་བཤད་པར་བྱ་སྟེ། འཆི་བདག་མདོག་ནག་
པ༑ མགོ་གཅིག་པ་རལ་པ་གྱེན་དུ་བརྫེས་པ། འཇིག་རྟེན་གྱི་སེམས་ཅན་་་་
ཐམས་ཅད་འཇིགས་པར་བྱེད་པ། རྒྱན་མེད་པ། མིག་དམར་བ། ལག་པ་་
གཉིས་ཏེ་གཡས་ན་དབྱུག་པ་ནག་པོ་འཛིན། གཡོན་ཁྲོ་བོའི་ཁུ་ཚུར་སྡིགས་་་
མཛུབ་བསྒྲེང་བ་ལྟེ་བའི་སྟེང་དུ་བཞག་པ། མ་ཧེ་ཞོན་པའོ། །དེ་ནས་པྲཛྙཱནྟ་་
ཀས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་དུ་སྨོས་
པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་
པ་ལྟ་བུ་ཁྲོ་བོའི་རྒྱལ་པོ་སྤྲིན་བཞིན་སྤྲོ་བར་མཛད་དེ། ལྷོ་ཕྱོགས་ཀྱི་གནས་ཐམས་
ཅད་ཀྱི་ཁྱབ་འཇུག་འཁོར་དང་བཅས་པ་ཐམས་ཅད་རྡོ་རྗེ་ལྕགས་ཀྱུས་སྙིང་ནས་་་་
བཟུང་རྡོ་རྗེ་ཞགས་པས་མགུལ་ནས་བཅིངས་ཏེ། བཀུག་ནས་པྲཛྙཱནྟ་ཀའི་མདུན་
དུ་བཞག་གོ། །དེ་ནས་ཁྱབ་འཇུག་གི་ལུས་ཀྱི་ཆ་ལུགས་ཕུན་སུམ་ཚོགས་པ་བཤད་
པར་བྱ་སྟེ། མདོག་ནག་པ། མགོ་གསུམ་ལ་གཡས་པ། ཕག་མགོ་ལྗང་ཀུ།
གཡོན་པ་སེང་གེའི་མགོ་དཀར་པོ་རལ་པ་ཐོར་ཅོག་ཏུ་བརྒྱན་པ། ཅུང་ཟད་་་
འཛུམ་པ། སྨད་གཡོགས་སེར་པོ། གོས་དམར་པོ། སེ་རལ་ཁའི་ཚུལ་དུ་་
གྱོན་པ། རིན་པོ་ཆེ་སྣ་ཚོགས་ཀྱི་རྒྱན་གྱི་བརྒྱན་པ། ལག་པ་བཞི་པ་གཡས་་
དང་པོ་ན་འཁོར་ལོ་རྩིབས་བརྒྱད་པ། གཡས་གཉིས་པ་པདྨ་དམར་པོ།
གཡོན་དང་པོ་ན་དུང་། གཉིས་པ་དབྱུག་ཏོ། ཁྱུང་ལ་ཞོན་པའོ། །དེས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པདྨནྟ་ཀས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་་
དུ་སྨོས་པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་་
སུམ་ཚོགས་ལྟ་བུ་དང་ལྡན་པ་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་མཛད་དེ།
ནུབ་ཕྱོགས་ཀྱི་གནས་ཐམས་ཅད་ཀྱི་བརྒྱ་བྱིན་འཁོར་དང་བཅས་པ་ཐམས་ཅད་་
རྡོ་རྗེ་ལྕགས་ཀྱུས་སྙིང་ལ་བཟུང་། རྡོ་རྗེ་ཞགས་པས་མགུལ་ནས་བཅིངས་ཏེ།
བཀུག་ནས་པདྨནྟ་ཀའི་མདུན་དུ་བཞག་གོ། །དེ་ནས་བརྒྱ་བྱིན་གྱིས་ལུས་ཀྱི་ཆ་་
ལུགས་ཕུན་སུམ་ཚོགས་པ་བཤད་པར་བྱ་སྟེ། ཁ་དོག་དཀར་པོ། མགོ་གཅིག་
པ༑ སྐྲ་ཐོར་ཚུགས་ཀྱི་ཚུལ་དུ་ལུས་ཀྱི་ཡན་ལག་ཉིང་ལག་ཐམས་ཅད་ལ་མིག་་
སྟོང་དང་ལྡན་པ། རིན་པོ་ཆེ་སྣ་ཚོགས་ཀྱིས་རྒྱན་གྱིས་བརྒྱན་པ། ལག་པ་་་
གཉིས་ཏེ་གཡས་པས་མཚོན་རྩེ་གཅིག་འཛིན་པ། གཡོན་གྱི་རྐེད་པ་ལ་བརྟེན་པ།
གླང་པོ་ཆེ་རབ་བརྟན་དཀར་པོ་མཆེ་བ་དྲུག་པ་ལ་ཞོན་པའོ།། །།
དེ་ནས་བིཡཱཾ་ཏ་ཀ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་
ནས་མདུན་དུ་སྨོས་པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱའི་ཆ་་་་
ལུགས་ཕུན་སུམ་ཚོགས་པ་ལྟ་བུ་དང་ལྡན་པའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་་་་་
བར་མཛད་དེ། བྱང་ཕྱོགས་ཀྱི་གནས་ཐམས་ཅད་བི་ན་ཡ་ཀ་འཁོར་དང་བཅས་
པ་ཐམས་ཅད་རྡོ་རྗེ་ལྕགས་ཀྱུས་སྙིང་ལ་བཟུང་། རྡོ་རྗེ་ཞགས་པས་མགུལ་ནས་་་
བཅིངས་ཏེ། བཀུག་ནས་བིཧཱུྃ་ཏ་ཀའི་མདུན་དུ་བཞག་གོ། །དེ་ནས་བི་ན་ཡ་་
ཀའི་ལུས་ཀྱི་ཆ་ལུགས་ཕུན་སུམ་ཚོགས་པ་བཤད་པར་བྱའོ། །ཁ་དོག་ཁམ་པ་གླང་
པོ་ཆེའི་མགོ་ཅན་སྐྱོད་པར་བྱེད་པ། མཆེ་བ་གཙིགས་པ། སྐྲ་གྱེན་དུ་བརྫེས་པ།
རྒྱན་ཐམས་ཅད་ཀྱིས་བརྒྱན་པ། ལག་པ་གཉིས་ཏེ་གཡས་པས་རང་གི་མཆེ་བ་་་་་
འཛིན༑ གཡོན་པ་མུ་ད་ཀ་འཛིན། མི་ལ་ཞོན་པའོ། །དེ་ནས་ཊྚཀྐི་རཱ་ཛས་


ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའ་གནས་ནས་མདུན་དུ་སྨོས་པའི་
ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་
ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་མཛད་དེ། ཤར་ལྷོའི་ཕྱོགས་ཀྱི་་་
གནས་ཐམས་ཅད་ཀྱི་དྲང་སྲོང་མེ་ལྷ་ཆུང་མ་དང་འཁོར་དང་བཅས་པ་ཐམས་ཅད་
རྡོ་རྗེ་ལྕགས་ཀྱུས་སྙིང་ནས་བཟུང་། རྡོ་རྗེ་ཞགས་པས་མགུལ་ནས་བཅིངས་ཏེ།
བཀུག་ནས་ཊྚཀྐི་རཱ་ཛའི་མདུན་དུ་བཞག་གོ། །དེ་ནས་མེ་ལྷའི་ཆ་ལུགས་ཕུན་སུམ་
ཚོགས་པ་བཤད་པར་བྱ་སྟེ། ཁ་དོག་དམར་པོ། མགོ་གཅིག་པ་རལ་པ་གྱེན་དུ་
བརྫེས་པ། ལུས་ཀུན་འབར་བའི་ཕྲེང་བ་རབ་ཏུ་འབར་བ། རྒྱན་མེད་པ།
ལག་པ་གཉིས་ཏེ་གཡས་ན་གསེར་གྱི་ཕྲེང་བ། གཡོན་ན་གསེར་གྱི་རིལ་བ། ར་
ལ་ཞོན་པའོ། །དེ་ནས་མཱི་ལ་དཎྜ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་་
དཔའི་གནས་ནས་མདུན་དུ་སྨོས་པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་
བར་མཛད་དེ། ལྷོ་ནུབ་ཀྱི་ཕྱོགས་ཀྱི་གནས་ཐམས་ཅད་ཀྱི་དབང་ཕྱུག་ཆེན་པོ་་
དང་། མ་ཧཱ་ཀཱ་ལ་དང་། ནནྟི་ཀི་ཤྭ་ར་དང་། གཞོན་ནུ་ཞལ་དྲུག་དང་།
འབྲིང་གི་རི་ཏི་ལ་སོགས་པ་མང་པོ་དང་། མ་མོའི་ཚོགས་ཀྱི་དཀྱིལ་འཁོར་དང་་
བཅས་པ་ཐམས་ཅད་ཀྱི་རྡོ་རྗེ་ལྕགས་ཀྱུས་སྙིང་ཀ་ནས་བཟུང་། རྡོ་རྗེ་ཞགས་པས་
མགུལ་ནས་བཅིངས་ཏེ། བཀུག་ནས་ནི་ལན་དཎྜའི་མདུན་དུ་བཞག་གོ། །དེ་
ནས་དབང་ཕྱུག་ཆེན་པོའི་ལུས་ཀྱི་ཆ་ལུགས་ཕུན་སུམ་ཚོགས་པ་ཐམས་ཅད་བཤད་
པར་བྱ་སྟེ། ཁ་དོག་ཟླ་བ་ལྟར་མཛེས་པ་། མགོ་གཅིག་པ་རལ་པའི་ཐོར་་
ཚུགས་ཅན་མིག་གསུམ་པ། གཟི་བརྗིད་ཀྱིས་འབར་བ། ལུས་ཀྱི་འགྱིང་བག་་
གི་ཚུལ། རྒྱན་ཐམས་ཅད་ཀྱིས་བརྒྱན་པ། ལག་པ་གཉིས་ཏེ་གཡས་ན་ཏྲི་ཤུ་ལ་


རྒྱུད་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
འཛིན༑ གཡོན་ལྟེ་བའི་སྟེང་དུ་བཞག་པ། ཁྱུ་མཆོག་ལ་ཞོན་པའོ། །དེ་་
ནས་མ་ཧཱ་བ་ལས་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་
མདུན་དུ་སྨོས་པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱ་ཆ་ལུགས་་
ཕུན་སུམ་ཚོགས་པ་དང་ལྡན་པ་ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་་་་་
མཛད་དེ། ནུབ་བྱང་ཕྱོགས་ཀྱི་གནས་ཐམས་ཅད་ན། ས་འོག་ན་གནས་པ་བ་
རུ་ན་འཁོར་ཀླུ་ཐམས་ཅད་ཀྱི་བསྐོར་བ་ཐམས་ཅད་རྡོ་རྗེ་ལྕགས་ཀྱུས་སྙིང་ཁ་ནས་
བཟུང་། རྡོ་རྗེ་ཞགས་པས་མགུལ་ནས་བཅིངས་ཏེ། བཀུག་ནས་མ་ཧཱ་བ་ལའི་
མདུན་དུ་བཞག་གོ། །།དེ་ནས་ཀ་རུ་ཎའི་ཆ་ལུགས་ཕུན་སུམ་ཚོགས་པ་བཤད་་
པར་བྱ་སྟེ། མགོ་གཅིག་པ་སྐྲ་ཐོར་ཚུགས་སྦྲུལ་གྱིས་བཅིངས་པ། ཅུང་ཟད་་
ཁྲོས་ཏེ་རྒོད་པ། རིན་པོ་ཆེ་སྣ་ཚོགས་ཀྱི་རྒྱན་གྱིས་བརྒྱན་པ། ལག་པ་གཉིས་
པ་གཡས་པས་ཞགས་པ་འཛིན། གཡོན་པ་ཆང་པར་རིན་པོ་ཆེ་ཤེལ་འཛིན། སྦྲུལ་
གྱི་སྟེང་ན་འདུག་པའོ། །དེ་ནས་ཨཱརྱ་ཨ་ཙ་ལས་ཉིད་ཀྱི་གསང་བའི་ཐུགས་ཀ་
ཡེ་ཤེས་སེམས་དཔའི་གནས་ནས་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་མཛད་དེ།
བྱང་ཤར་གྱི་ཕྱོགས་ཀྱི་གནས་ཐམས་ཅད་ཀྱི་ལྷ་མ་ཡིན་གྱི་རྒྱལ་པོ་འབའ་ལི་དང་།
ཤི་ཤོ་བ་དང་། པྲ་ལ་ད་ལ་སོགས་པ་ལྷ་མ་ཡིན་འཁོར་དང་བཅས་པ་ཐམས་ཅད་
རྡོ་རྗེ་ལྕགས་ཀྱུས་སྙིང་ལ་བཟུང་། རྡོ་རྗེ་ཞགས་པས་མགུལ་ནས་བཅིངས་ཏེ་་
བཀུག་ནས་ཨཱརྱ་ཨ་ཙ་ལའི་མདུན་དུ་བཞག་གོ། །དེ་ནས་ལྷ་མ་ཡིན་གྱི་རྒྱལ་པོ་་་
རྣམས་ཀྱི་ལུས་ཀྱི་ཆ་ལུགས་ཕུན་སུམ་ཚོགས་པ་བཤད་པར་བྱ་སྟེ། ལྷ་མ་ཡིན་གྱི་
རྒྱལ་པོ་འབའ་ལི། མདོག་དམར་ནག་རལ་པ་གྱེན་དུ་བརྫེས་པ། ཁྲོས་ཏེ་རྒོད་
པ་རྒྱན་ཐམས་ཅད་ཀྱིས་བརྒྱན་པ། ལག་པ་གཉིས་ཏེ། གཡས་ན་ལྕགས་ཀྱི་ཐོ་


0


བ་རིན་པོ་ཆེ་སྣ་ཚོགས་ཀྱི་སྤྲས་པ་འཛིན་པ། གཡོན་ན་ཅི་ཡང་མི་འཛིན། མ་་
ཧེ་ཞོན་པའོ། །ལྷ་མ་ཡིན་གྱི་རྒྱལ་པོ་ཤི་ཤོ་ཀ་པཱ་ལ་ཁ་དོག་དུད་ཀ །མགོ་་་
གཅིག་པ་སྐྲ་འཁྱིལ་བ། ལུས་རྟག་ཏུ་བསྐྱོད་པ། ཡན་ལག་ཐམས་ཅད་གསེར་
གྱི་རྒྱན་གྱིས་བརྒྱན་པ། ལག་པ་གཉིས་ཏེ་གཡས་པ་ན་རལ་གྲི། གཡོན་ན་་་་
མཚོན་མི་སྨོས་སོ། །གླང་པོ་ཆེ་ཞོན་པའོ། །ལྷ་མ་ཡིན་གྱི་རྒྱལ་པོ་བྲ་ལ་ད།
ཁ་དོག་དམར་སེར། མགོ་གཅིག་པ། སྐྲ་ཐོར་ཚུགས་རིན་པོ་ཆེའི་ཕྲེང་བ་་་
བཅིངས་པ། སྨིན་མ་སྐྱོད་པ། རྒྱན་མེད་པ། ལག་པ་གཉིས་ཏེ་གཡས་པས་
ཏྲི་ཤུ་ལ་འཛིན། གཡོན་ན་མཚོན་མི་སྨོས། ཁྱུ་མཆོག་ལ་ཞོན་པའོ། །དེ་ནས་
པདྨ་ཀུ་ད་ལིས་ཉིད་ཀྱི་གསང་བའི་ཐུགས་ཡེ་ཤེས་སེམས་དཔའི་གནས་ནས་གོང་དུ་
སྨོས་པའི་ཚུལ་དུ་ས་བོན་ཡིག་འབྲུ་ཧཱུཾ་ལས་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ལྟ་བུའི་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་མཛད་དེ། བསྲུང་བའི་་
འཁོར་ལོའི་ས་འོག་གི་ཕྱོགས་ཀྱི་གནས་ཐམས་ཅད་ཀྱི་ཕྱིའི་མཁའ་འགྲོ་དང་།
གནོད་སྦྱིན་དང་། འབྱུང་པོ་དང་། གྲུལ་བུམ་དང་། ཡི་དྭགས་དང་།
གཞན་ཡང་ས་འོག་ན་གནས་པའི་སེམས་ཅན་གང་ཡང་རུང་བ་མ་རུངས་པ་ཐམས་
ཅད་མདོར་བསྡུས་པ་རྡོ་རྗེ་ལྕགས་ཀྱུས་སྙིང་ལས་བཟུང་། རྡོ་རྗེ་ཞགས་པ་་་་
མགུལ་ནས་བཅིངས་ཏེ། བཀུག་ནས་པདྨ་ཀུན་ད་ལིའི་མདུན་དུ་བཞག་གོ། །
དེ་ནས་ས་འོག་ན་གནས་པའི་མཁའ་འགྲོ་དང་གནོད་སྦྱིན་ལ་སོགས་པ་སེམས་་་
ཅན་མ་རུངས་པའི་ལུས་ཀྱི་ཆ་ལུགས་ཕུན་སུམ་ཚོགས་པ་བཤད་པར་བྱ་སྟེ། མཁའ་
འགྲོ་ཐམས་ཅད་མདོག་སེར་ནག །མགོ་སྣ་ཚོགས་ཅན། རལ་པ་གྱེན་དུ་་་
བརྫེས་པ། ལ་ལ་རྒྱན་སྣ་ཚོགས་ཀྱིས་བརྒྱན་པ། ལ་ལ་རུས་པའི་བརྒྱན་གྱིས་
བརྒྱན་པ། ལ་ལ་རྒྱན་མེད་པ། ལག་པ་གཉིས་པ་སྟེ། ལ་ལའི་ལག་པ་གཡས་ན་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མིའི་རྐང་པ་འཛིན་ལ་ལས་མགོ་འཛིན། ལ་ལས་མེ་ཕུང་འཛིན། ལ་ལ་བྱི་ལ་་
ལ་ཞོན། ལ་ལ་བོང་བུ་ལ་ཞོན། ལ་ལ་རུལ་སྦལ་ལ་ཞོན་པའོ། །གནོད་སྦྱིན་
མགོ་གཅིག་པ། ལ་ལ་ཁ་དོག་ཁམ་པ། ལ་ལ་ཁ་དོག་དཀར་པོའོ།། །
ལ་ལ་ཁ་དོག་སྔོན་པོའོ། །ཀུན་བསྐྲ་བཤིག་པ། ལ་ལ་གསེར་གྱི་རྒྱན་
གྱིས་བརྒྱན་པ། ལ་ལ་རིན་པོ་ཆེའི་རྒྱན་གྱིས་བརྒྱན་པ། ལ་ལ་རྒྱན་མེད་པ།
ལ་ལའི་ལག་པ་གཡས་ན་རལ་གྲི་འཛིན། ལ་ལ་དབྱུག་པ་འཛིན། ལ་ལ་མདའ་
གཞུ་འཛིན། ལ་ལ་ཁྱུ་མཆོག་ཞོན། ལ་ལ་རྟ་ཞོན། ལ་ལ་ཞོན་པ་མེད་པའོ། །
འབྱུང་པོ་ནི་ཁ་དོག་ཐལ་བ་ལྟ་བུ། ལ་ལ་ནི་མིའི་མགོ་ཅན། ལ་ལ་ནི་འུག་པའི་
མགོ་ཅན། ལ་ལ་ཕག་མགོ་ཅན། ལ་ལ་ནི་རལ་པ་གྱེན་དུ་བརྫེས་པ། ལ་ལ་
ནི་རལ་པ་བཤིག་པ། ལ་ལ་ནི་སྐྲ་ནང་སྤུ་མེད་པ། དེ་དག་ཀུན་རྒྱན་མེད་པ།
ལག་པ་གཉིས་པ་སྟེ། ལ་ལའི་ལག་པ་གཡས་ན་སྦྲུལ་འཛིན། ལ་ལ་དབྱུག་པ་་
འཛིན་པ། ལ་ལ་མདུང་འཛིན་པའོ། །ལ་ལ་སྦྲུལ་ལ་ཞོན་པའོ། །ལ་ལ་བྱ་་་་
རྒོད་ཞོན། ལ་ལ་འུག་པ་ཞོན། ལ་ལ་ཞོན་པ་མེད་པའོ། །གྲུལ་བུམ་ནི་ཁ་་་་
དོག་སྣ་ཚོགས་ཏེ། ལ་ལ་གླང་པོ་ཆེའི་མགོ་ཅན། ལ་ལ་བོང་བུའི་མགོ་ཅན།
ལ་ལ་མིའི་མགོ་ཅན། ལ་ལ་རལ་པ་གཅིག་པ། ལ་ལ་རལ་པ་གྱེན་དུ་བརྫེས་པ།
ལ་ལ་རལ་པ་བཤིག་པའོ། །ལ་ལ་རྒྱན་སྣ་ཚོགས་ཀྱིས་བརྒྱན་པ། ལ་ལ་རུས་་་་་
པའི་རྒྱན་གྱིས་བརྒྱན་པ། ལ་ལ་རྒྱན་མེད་པའོ། །ལ་ལའི་ལག་པ་གཡས་ན་་་་་
འཁོར་ལོ་འཛིན། ལ་ལ་ཤག་ཏི་འཛིན། ལ་ལ་ཤིང་གི་ཡལ་ག་འཛིན་པའོ། །
ལ་ལ་རྔ་མོ་ཞོན། ལ་ལ་བྱི་བ་ཞོན། ལ་ལ་ཞོན་པ་མེད་པའོ། །ཡི་དྭགས་ནི་་
ཁ་དོག་ནག་པོ་སྐབས་སུ་འགྱུར་བའོ། །ཀུན་ཁ་ཁབ་མིག་ཙམ། ལུས་ཆེ་བ།
གསུས་པ་ཆེ་བ། ཡན་ལག་ཕྲ་བ། རྒྱན་མེད་པ། ལག་པ་གཉིས་པ་མཚོན་་


དང་ཞོན་པ་མེད་པའོ། །དེ་དག་ཐམས་ཅད་དགུག་པ་ནི་སོ་སོའི་ཆུང་མ་དང་
བཅས་པར་ཤེས་པར་བྱའོ། །གཞན་ཡང་མདུན་དུ་སྨོས་པའི་བདུད་ཀྱི་དཔུང་མ་
རུངས་པ་གནོད་པ་བྱེད་པ་བཀུག་པའི་དུས་སུ། ཡ་མཱནྟ་ཀ་དང་། པྲཛྙཱནྟ་ཀ་
ལ་སོགས་པའི་ཁྲོ་བོ་རྣམས་ལ་དང་པོ་བདག་པོ། སུཾ་བྷ་བཛྲ་ཧཱུཾ་ཀ་རས་སྔགས་ཀྱི་
ངོ་བོར་བཀའ་སྩལ་པའི་དོན་དུ་བསྟན་པར་བྱ་སྟེ། ཨོཾ་སུཾ་བྷ་ནི་སུཾ་བྷ་ཧཱུཾ། གྲིནྣ་
གྲིནྣ་ཧཱུཾ། གྲིནྣཱ་པ་ཡ་གྲིནྣཱ་པ་ཡ་ཧཱུཾ། ཨཱ་ན་ཡ་ཧོ་བ་ག་བཾ། བིདྱ་རཱ་ཛ་ཧཱུྃ་ཕཊ།
ཡི་གེ་ཨོཾ་བརྗོད་མ་ཐག་ཏུ་མདུན་དུ་སྨོས་པའི་ཁྲོ་བོའི་རྒྱལ་པོ་ཧཱུཾ་ཀ་ར་ལ་སོགས་པ་་
ཁྲོ་བོ་ཐམས་ཅད་ལ། བདུད་ཀྱི་དཔུང་མ་རུངས་པ་གནོད་པ་བྱེད་པ། སེམས་
སྐྲག་ནས་རབ་ཏུ་གུས་པར་ཕྱག་འཚལ་བར་བྱེད་དོ། །དེ་ལྟར་ཨོཾ་གྱི་དོན་དུ་་་
གསུངས་སོ། །སུཾ་བྷ་ཞེས་པ་ནི་བདུད་ཀྱི་དཔུང་མ་རུངས་པ་གནོད་པ་བྱེད་པ་་
རྣམས་ཀྱིས་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་ལ་གནོད་པ་དང་།
མྱོས་པ་དང་། དགུག་པ་དང་བཅིང་བ་དང་། སེམས་ཀྱི་སྟོབས་འཕྲོག་པ་དང་།
བརྡེག་པ་དང་། མེད་པར་བྱ་བའི་ཕྱིར། བྱེ་བྲག་སྣ་ཚོགས་ཀྱིས་མ་རུངས་པ་་
ཞེ་སྡང་གི་ངོ་བོ་ལས་རྣམས་བྱེད་པས། དེ་ལྟར་སུཾ་བྷའི་དོན་དུ་གསུངས་སོ། །
ནི་སུཾ་བྷའི་སྒྲ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རས། བཀའ་སྩལ་པས། མདུན་དུ་
སྨོས་པའི་བདུད་ཀྱི་དཔུང་མ་རུངས་པ་གནོད་པ་བྱེད་པ་རྣམས་ཀྱིས་མདུན་དུ་སྨོས་
པའི་གནོད་པ་ཇི་ལྟར་བྱས་པ་དེ་བཞིན་དུ་དེ་དག་ལ་མཛད་དེ། མནན་པ་དང་་
མྱོས་པ་དང་དགུག་པ་དང་། བཅིང་བ་དང་། སེམས་ཀྱི་སྟོབས་འཕྲོག་པར་་་
བྱེད་པ་དང་། བརྡེག་པ་དང་མེད་པར་བྱ་བའི་ཕྱིར་ཁྲོ་བོའི་རྒྱལ་པོ་བཛྲ་ཧཱུྃ་ཀ་ར་
ལ་སོགས་པ་ཐམས་ཅད་ཀྱི་ཁྲོ་བོའི་ཚོགས་སྤྲིན་རྣམས་ཀྱིས་སྣ་ཚོགས་ཀྱི་བྱེ་བྲག་གི་་
ཐུགས་རྗེ་ཆེན་པོ་ཞེ་སྡང་གི་ངོ་བོའི་འཕྲིན་ལས་མཛད་དོ། །དེ་ལྟར་ནི་སུཾ་བྷའི་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དོན་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་བཀའ་ཐོས་མ་ཐག་ཏུ་ཡ་མནྟ་ཀ་ལ་སོགས་་
པ་ཁྲོ་བོའི་ཚོགས་སྤྲིན་རྣམས་ཀྱིས་བཀའི་དོན་བྱ་བའི་ཕྱིར་ཚིག་འདི་བརྗོད་པར་་་
གསུངས་སོ། །དེ་ནས་ཧཱུཾ་གི་སྒྲ་ནི་ཡ་མན་ཏ་ཀ་ལ་སོགས་པ་ཁྲོ་བོའི་ཚོགས་་་
ཐམས་ཅད་ཀྱི་མཉམ་པར་དུས་གཅིག་ཏུ་ཐུགས་རྗེ་ཆེན་པོ་ཁྲོས་ཏེ་ཞེ་སྡང་གིས་ལྟ་་
ཞིང་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་བཀའ་ཐོས་པས་ཐུགས་བསྐུལ་བར་གྱུར་ཏེ།
འཇིགས་པའི་སྒྲ་ཆེན་པོས་ཡི་གེ་ཧཱུཾ་བརྗོད་པ་མདུན་དུ་སྨོས་པའི་བདུད་ཀྱི་དཔུང་མ་
རུངས་པ་གནོད་པ་བྱེད་པ་ཐམས་ཅད་ཀྱི་ཐོས་མ་ཐག་ཏུ་སེམས་འཇིགས་པར་གྱུར་
པས༑ དེའི་འོག་ཏུ་གནོད་པ་དང་མྱོས་པར་གྱུར་ཏོ། །དེ་ལྟར་ཡི་གེ་ཧཱུཾ་གི་་་་་
དོན་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་བཀའ་ལྟར། ཡ་མཱནྟ་ཀ་ལ་སོགས་པ་ཁྲོ་་་
བོའི་ཚོགས་སྤྲིན་རྣམས་ཀྱིས་མཛད་པའོ། །དེ་ནས་གྲི་།་སྒྲ་ནི་ཁྲོ་བོའི་རྒྱལ་པོ་་
བཛྲ་ཧཱུཾ་ཀ་རས། ཡ་མཱནྟ་ཀ་ལ་སོགས་པ། ཁྲོ་བོ་དགུ་བདག་པོའི་ངོ་བོར་་་
གནས་པ་རྣམས་ལ་བཀའ་སྩལ་པ་ཏེ། བཤད་པར་བྱའོ། །གོང་དུ་སྨོས་པའི་་་
བདུད་ཀྱི་དཔུང་མ་རུངས་པ་གནོད་པ་བྱེད་པ་སོ་སོའི་ཕྱོགས་ཀྱི་གནས་ན་གནས་པ་
ཐམས་ཅད་ཟུང་ཅིག་པའོ། །དེ་ལྟར་གྲི་སྣའི་དོན་ནི་མདུན་དུ་སྨོས་པའི་བདུད་ཀྱི་
དཔུང་མ་རུངས་པ་གནོད་པ་བྱེད་པ་ཐམས་ཅད་ཟུང་གཅིག་པའི་ཕྱིར་བཀའ་སྩལ་་
པའོ༑ །དེ་ནས་གྲི་་་གཉིས་པའི་སྒྲ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་བཀའ་་
ཐོས་མ་ཐག་ཏུ་ཡ་མཱནྟ་ཀ་ལ་སོགས་པ་ཁྲོ་བོ་དགུ་བདག་པོའི་ངོ་བོར་གནས་པ་་་
རྣམས་ཀྱི། ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་དགྱེས་པར་བྱ་བའི་ཕྱིར་གཟུང་བར་་
བགྱིའོ༑ །ཞེས་བརྗོད་པའོ། །དེ་ལྟར་གྲི་སྣ་གཉིས་པའི་དོན་དུ་གསུངས་སོ། །
དེ་ནས་ཧཱུྃ་གི་སྒྲ་ནི་བཛྲ་ཧཱུཾ་ཀ་རས། དང་པོ་ཐུགས་རྗེ་ཆེན་པོ་ཞེ་སྡང་གི་ཐུགས་་
ཀྱིས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཡི་གེ་ཧཱུྃ་ཉི་མ་སྟོང་དང་མཉམ་པར་རབ་ཏུ་་


འབར་བ་འཇིགས་པ་ཆེན་པོའི་སྒྲ་བརྗོད་པར་མཛད་དེ། བརྗོད་མ་ཐག་ཏུ་ཡ་་
མཱནྟ་ཀ་ལ་སོགས་པ་ཁྲོ་བོའི་ཚོགས་སྤྲིན་ཐམས་ཅད་ཀྱི་ཐུགས་བསྐུལ་བར་གྱུར་ཏེ།
ཇི་ལྟར་ཁྲོ་བོའི་རྒྱལ་པོ་བཛྲ་ཧཱུཾ་ཀ་རས་ཡིག་འབྲུ་ཧཱུཾ་གི་སྒྲ་བརྗོད་པར་བསམ་མོ།
དེ་ལྟར་སྒྲ་བརྗོད་པས་མདུན་དུ་སྨོས་པ་ཕྱོགས་བཅུ་ན་གནས་པའི་བདུད་དཔུང་
མ་རུངས་པ་གནོད་པ་བྱེད་པ་ཐམས་ཅད་ཀྱི་ཡི་གེ་ཧཱུཾ་སྒྲ་ཐོས་མ་ཐག་ཏུ་སེམས་་་
འཇིགས་པ་ཆེན་པོར་གྱུར་ཏེ། གནོད་པ་བྱེད་པའི་ཐབས་དང་སྒྱུ་མའི་སྤྲུལ་པའི་
ཐབས་བཅོམ་པར་གྱུར་ཏོ། །དེ་ལྟར་ཡིག་འབྲུ་ཧཱུཾ་གཉིས་པའི་དོན་མཛད་པར་་
གསུངས་སོ། །དེ་ནས་གྲི་ཧྥ་པ་ཡི་སྒྲ་ནི་ཁྲོ་བོ་རྒྱལ་པོ་བཛྲ་ཧཱུཾ་ཀ་རས་གོང་དུ་་་་
སྨོས་པའི་ཕྱོགས་བཅུ་ན་གནས་པའི་བདུད་ཀྱི་དཔུང་མ་རུངས་པ་གནོད་པ་བྱེད་པ་
ཐམས་ཅད་རྡོ་རྗེ་ལྕགས་ཀྱུ་དང་ཞགས་པའི་སྦྱོར་བས་བཟུང་བར་བྱ་བའི་ཕྱིར་ཡ་་་
མཱནྟ་ཀ་ལ་སོགས་པ་ཁྲོ་བོའི་རྒྱལ་པོ་བདག་པོའི་ངོ་བོར་བཞུགས་པ་དགུ་ལ་བཀའ་་
སྩལ་པའོ། །དེ་ལྟར་གྲི་སྣ་པ་ཡའི་དོན་དུ་གསུངས་སོ། །དེ་ནས་གྲི་་པ་ཡ་་་་
གཉིས་པའི་སྒྲ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་བཀའ་ཐོས་མ་ཐག་ཏུ་ཡ་མཱནྟ་ཀ་ལ་
སོགས་པ་ཁྲོ་བོའི་རྒྱལ་པོ་དགུ་བདག་པོའི་ངོ་བོར་བཞུགས་པ་རྣམས་ཀྱི་མདུན་དུ་་་
སྨོས་པ་ཉིད་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ཁྲོ་བོའི་
རྒྱལ་པོ་སྤྲིན་བཞིན་དུ་སྤྲོ་བར་མཛད་པ་རྣམས་ལ་དུས་གཅིག་ཏུ་ཇི་ལྟར་གོང་དུ་ཁྲོ་
བོའི་རྒྱལ་པོ་བཛྲ་ཧཱུཾ་ཀ་རས་བཀའ་སྩལ་པའི་ཚུལ་དུ་བཀའ་སྩལ་པའོ། །དེ་ལྟར་
གྲི་དྡྷཱ་པ་ཡ་གཉིས་པའི་དོན་དུ་གསུངས་སོ། །དེ་ནས་ཧཱུཾ་གི་སྒྲ་ནི་ཡ་མཱནྟ་ཀ་ལ་་
སོགས་པ་ཁྲོ་བོ་དགུ་བདག་པོའི་ངོ་བོར་བཞུགས་པ་རྣམས་ཀྱི་དུས་གཅིག་ཏུ་ཐུགས་
རྗེ་ཆེན་པོ་ཁྲོས་པའི་ཞེ་སྡང་གི་ཐུགས་ཀྱི་ཉིད་ཉིད་ཀྱི་ཕྱོགས་ཀྱི་གནས་སུ་སྤྱན་་
དམར་པོའི་གཟིགས་ཤིང་ཡིག་འབྲུ་ཧཱུཾ་མེ་ལོང་ལྟ་བུའི་ཡེ་ཤེས་ཀྱི་ཉི་མ་ཁྲི་དང་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མཉམ་པ་རབ་ཏུ་འབར་བ་ལན་མང་པོ་འཇིགས་པ་ཆེན་པོའི་སྒྲ་རབ་ཏུ་བརྗོད་དོ།
དེ་བརྗོད་མ་ཐག་ཏུ་མདུན་དུ་སྨོས་པ་ཁྲོ་བོའི་རྒྱལ་པོ་སྤྲིན་བཞིན་དུ་སྤྲོ་བར་མཛད་་
པ་དེ་དག་ཐམས་ཅད་ཀྱི་ཐུགས་བསྐུལ་བར་གྱུར་ཏེ། དེའི་འོག་ཏུ་ཡ་མཱནྟ་ལ་
སོགས་པ་ཁྲོ་བོ་དགུས་བདག་པོའི་ངོ་བོར་ཧཱུཾ་གི་སྒྲ་ཅི་ལྟར་སྒྲོགས་པ་དེ་བཞིན་དུ་་
བརྗོད་པ་བསམ་མོ། །དེ་ལྟར་སྒྲ་བརྗོད་པ་གོང་དུ་སྨོས་པ་ཕྱོགས་བཅུ་ན་གནས་་
པའི་བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ཀྱིས་ཡིག་འབྲུ་ཧཱུཾ་གི་
སྒྲ་ཐོས་མ་ཐག་ཏུ་སེམས་འཇིགས་པ་ཆེན་པོར་གྱུར་པའི་སྡུག་བསྔལ་གྱི་སྨྲེ་སྔགས་སྣ་
ཚོགས་འདོན་ཅིང་ཕྱོགས་ཀུན་ཏུ་ལྟས་ཀྱང་སྐྱབས་བྱེད་པ་མེད་པར་མཐོང་ངོ་། །
དེའི་འོག་ཏུ་སྒྲ་ཆེན་པོས་ངུ་བར་བསམ་མོ། །དེ་ལྟར་ཡིག་འབྲུ་ཧཱུཾ་གསུམ་པའི་་་་་
དོན་མཛད་པར་གསུངས་སོ། །དེ་ནས་ཨཱ་ན་ཡའི་སྒྲ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་
ར་ལ་སོགས་པ་བཅུས་མཉམ་པར་དུས་གཅིག་ཏུ་ཁྲོ་བོ་ཆེན་པོའི་བརྩོན་འགྲུས་ཁྱེར་
ལ་ཤོག་ཅེས་བཀའ་སྩལ་པའོ། །བཤད་པར་བྱ་སྟེ། མདུན་དུ་སྨོས་པའི་ཕྱོགས་
བཅུ་ན་གནས་པའི་བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་རྡོ་རྗེ་
ལྕགས་ཀྱུ་དང་ཞགས་པས་བཟུང་ལ་བསྲུང་བའི་འཁོར་ལོའི་གནས་མེད་པར་བྱ་་་་་
ཁུག་ཅིག་པའོ། །།དེ་ལྟར་ཨཱ་ན་ཡའི་དོན་དུ་གསུངས་སོ། །དེ་ནས་ཧོའི་སྒྲ་ནི་
མདུན་དུ་སྨོས་སོ། །དེ་ནས་ཧོའི་སྒྲས་མདུན་དུ་སྨོས་པ་སྤྲུལ་པའི་ཁྲོ་བོའི་རྒྱལ་པོ་
སྤྲིན་ལྟ་བུ་དེ་དག་གིས་བཀའ་ཐོས་མ་ཐག་ཏུ། མྱུར་བར་ཉིད་ཀྱི་བདག་པོའི་་་་་
ཐུགས་མཉེས་པར་བྱ་བའི་ཕྱིར་ཧོ་ཞེས་པའི་ཚིག་སྒྲ་ཆེན་པོར་བརྗོད་དོ། །བཤད་
པར་བྱ་སྟེ། ཧོ་ཞེས་ཞེས་པའི་ཚིག་སྒྲ་ཆེན་པོར་བརྗོད་མ་ཐག་ཏུ་དེའི་དུས་སུ་
ཁྲོ་བོའི་རྒྱལ་པོ་བཛྲ་ཧཱུྃ་ཀ་ར་ལ་སོགས་པ་བཅུ་ཉིད་ཉིད་ཀྱི་ཐུགས་མཉེས་པར་གྱུར་་
པས་སྤྲུལ་པའི་ཁྲོ་བོའི་རྒྱལ་པོའི་སྐུ་སྤྲིན་དང་མཉམ་པ། བདུད་ཀྱི་དཔུང་མ་་་


རུངས་པ་གནོད་པ་བྱེད་པ་ཐམས་ཅད་དགུག་པའི་ཕྱིར་བཏང་བར་བསམ་མོ། །
དེ་ལྟར་བཏང་མ་ཐག་ཏུ་མདུན་དུ་སྨོས་པའི་སྤྲུལ་པའི་སྐུ་ཁྲོ་བོ་རྒྱལ་པོ་སྤྲིན་དང་
མཉམ་པས་ཉིད་ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་དཔའི་གནས་ནས།
ས་བོན་ཡིག་འབྲུ་ཧཱུཾ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་བསྐལ་པའི་མེ་བཞིན་དུ་་་
འབར་བའི་ཕྲེང་བ་ཕྱོགས་བཅུའི་གནས་སུ་སྤྲོ་བར་མཛད་དེ། རབ་ཏུ་འཇིགས་་
པར་བྱེད་པའི་འཇིགས་པའི་ངོ་བོའི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་ཆོ་ག་་
རིམ་བཞིན་དུ་རྡོ་རྗེ་ལྕགས་ཀྱུ་དང་ཞགས་པའི་སྦྱོར་བ་བཟུང་སྟེ། ལྷ་ཚངས་པ་ལ་
སོགས་པ་འཁོར་དང་བཅས་པ་མ་ལུས་པ་ཐམས་ཅད་སོ་སོ་ལག་པའི་མཚོན་ཤོར་བ་
དང་། གོས་དང་བྲལ་བར་གྱུར་ཏེ། ལུས་ལ་རྔུལ་ཆུ་བཞིན་དུ་འབབ་ཏེ། ཁྲོ་
བོའི་རྒྱལ་པོ་བཛྲ་ཧཱུཾ་ཀ་རའི་རྗེས་སུ་དྲན་ཏེ། བསྐྱབ་ཏུ་གསོལ་ཞེས་བརྗོད་པ་་
བཀུག་པར་མཛད་དོ། །དེ་ལྟར་བཀུག་མ་ཐག་ཏུ་ཡ་མཱནྟ་ཀ་ལ་སོགས་པ་ཁྲོ་བོ་་
དགུ་བདག་པོའི་ངོ་བོར་བཞུགས་པ་དང་། གཞན་ཡང་ཉིད་ཉིད་ཀྱི་སྤྲུལ་པའི་ཁྲོ་
བོའི་རྒྱལ་པོ་སྤྲིན་དང་མཉམ་པ་དེ་དག་ཐམས་ཅད་ཀྱིས། མཉམ་པར་དུས་
གཅིག་ཏུ་འདུལ་སྒྲ་ཆེན་པོ་ཕྱུང་ཏེ། ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ལ་ཡོན་ཏན་གྱི་
ངོ་བོ་ཚིག་བརྗོད་པ་བསྟན་པར་བྱ་སྟེ། བྷ་ག་བན་བིདྱ་རཱ་ཛའི་སྒྲ་ནི། བཅོམ་
ལྡན་འདས་བཤད་པའི་དོན་ནི་མདུན་རྡོ་རྗེ་སེམས་དཔའ་ལ་བཤད་པར་དེ་བཞིན་
དུ་འདིར་སྦྱར་རོ། །བིདྱ་རཱ་ཛའི་དོན་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་མཚན་ཡོན་
ཏན་གྱི་ངོ་བོའི་བྱེ་བྲག་གསུམ་སྟེ། ཡེ་ཤེས་ཀྱི་ཐབས་ཀྱི་ངོ་བོ་དང་། སྐུ་ཕྱག་་་
རྒྱའི་ངོ་བོ་དང་ཐུགས་རྡོ་རྗེ་ཁྲོ་བོའི་དབང་ཕྱུག་མ་ཤེས་རབ་ཀྱི་ངོ་བོའོ། །དེའི་་་
དོན་གསལ་བར་བཤད་པར་བྱ་སྟེ། ཡེ་ཤེས་ཀྱི་ཐབས་ཀྱི་ངོ་བོ་ནི། མེ་ལོང་ལྟ་
བུའི་ཡེ་ཤེས་ཀྱི་སྒྲུབ་པ་པོ་ལ་སོགས་པ་སེམས་ཅན་ཐམས་ཅད་བསྲུང་བ་བྱ་བའི་་་་་


00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཕྱིར་ཁྲོས་ཏེ། ཞེ་སྡང་གི་ཐབས་ཀྱི་འཕྲིན་ལས་ཀྱི་བྱེ་བྲག་སྣ་ཚོགས་ཀྱི་བདུད་ཀྱི་་
དཔུང་མ་རུངས་པ་གནོད་པ་བྱེད་པ་ཐམས་ཅད་འཇོམས་པ་དང་མེད་པར་མཛད་
པ་དེའི་ཕྱིར་བིདྱ་རཱ་ཛའི་དོན་དུ་གསུངས་ཏེ། གཅིག །དེ་ནས་སྐུ་ཕྱག་རྒྱའི་ངོ་
བོ་ནི་ཕྱི་ནང་གི་རིག་པ་མ་ལུས་པ་ཐམས་ཅད་ཁྲོ་བོའི་རྒྱལ་པོ་བཛྲ་ཧཱུྃ་ཀ་རའི་་
སྐུ་ཕྱག་རྒྱའི་ངོ་བོ་ཉིད་དུ་གནས་པས་དེའི་ཕྱིར་བིདྱ་རཱ་ཛའི་དོན་དུ་གསུངས་ཏེ།
གཉིས༑ དེ་ནས་ཐུགས་རྡོ་རྗེའི་ཁྲོ་མོ་དབང་ཕྱུག་མ་ཤེས་རབ་ཀྱི་ངོ་བོ་ནི། ཁྲོ་
བོ་་རྒྱལ་པོ་ཐམས་ཅད་ཀྱི་ཁྲོ་མོའི་རྒྱལ་མོ་ཤེས་རབ་མ། རིག་པའི་ངོ་བོ་རྣམས་་
དོན་དམ་པ་དབྱེར་མེད་པ་གཅིག་པ་ཐུགས་རྡོ་རྗེའི་ཁྲོ་བོ་དབང་ཕྱུག་མའི་སྐུ་ཕྱག་་
རྒྱ་རིག་པའི་ངོ་བོ་རང་བཞིན་དུ་གནས་པའོ། །དེ་ནི་ཁྲོ་བོ་ཐམས་ཅད་སྤྲུལ་པའི་
ཡུམ་རྒྱལ་མོ་ཡིན་ཏེ། ཁྲོ་བོའི་རྒྱལ་པོ་བཛྲ་ཧཱུཾ་ཀ་རས་ཐབས་དང་ཤེས་རབ་རོལ་་
པ་མཛད་པའི་ལོངས་སྤྱོད་ཀྱི་གནས་ཏེ། དེའི་ཕྱིར་རིག་པའི་རྒྱལ་པོས་དོན་དུ་་་
གསུངས་ཏེ། གསུམ་མོ། །དེ་ལྟར་ཡོན་ཏན་གྱི་ངོ་བོའི་ཚིག་བརྗོད་མ་ཐག་ཏུ་
བཅོམ་ལྡན་འདས་རིག་པའི་རྒྱལ་པོ་བཛྲ་ཧཱུཾ་ཀ་རའི་ཐུགས་མཉེས་པར་འགྱུར་རོ། །
དེ་ནས་ཧཱུཾ་ཕཊ་ཀྱི་སྒྲ་ནི་བཅོམ་ལྡན་འདས་རིག་པའི་རྒྱལ་པོ་བཛྲ་ཧཱུྃ་ཀ་ར་ཐུགས་་
མཉེས་མ་ཐག་ཏུ་ཐུགས་རྗེ་ཞེ་སྡང་གི་ཁྲོ་བོས་ཧཱུཾ་མེ་ལོང་ལྟ་བུའི་ཡེ་ཤེས་ཀྱི་ངོ་བོ།
ཕ་མཉམ་པ་ཉིད་ཀྱི་ཡེ་ཤེས་དང་། སོ་སོར་རྟོགས་པའི་ཡེ་ཤེས་དང་། ཆོས་ཀྱི་
དབྱིངས་དང་ཡེ་ཤེས་གསུམ་གྱི་ངོ་བོའོ། །ཏ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ།
དེ་ལྟ་བུ་ཡེ་ཤེས་ཀྱི་ངོ་བོ་དང་ལྡན་པའོ། །ཧཱུཾ་ཕཊ། སྔགས་སྒྲ་ཆེན་པོ་བརྗོད་་་་
པར་བསམ་མོ། །དེ་ལྟར་བརྗོད་མ་ཐག་ཏུ། དེ་བཞིན་དུ་ཡ་མཱནྟ་ཀ་ལ་སོགས་
པ་ཁྲོ་བོའི་རྒྱལ་པོ་དགུ་བདག་པོའི་ངོ་བོར་གནས་པ་རྣམས་ཀྱིས་བརྗོད་པར་བསམ་
མོ༑ །དེ་ལྟར་བརྗོད་མ་ཐག་ཏུ་སྔ་མ་བཞིན་བཅོམ་ལྡན་འདས་རིག་པའི་རྒྱལ་པོ་


བཛྲ་ཧཱུཾ་ཀ་ར་ལ་སོགས་པ་དགུའི་སྤྲུལ་པའི་ཁྲོ་བོའི་རྒྱལ་པོ་སྤྲིན་ལྟ་བུས་བརྗོད་ཅིང་་
རང་རང་གི་རྡོ་རྗེ་ལྕགས་ཀྱུ་དང་ཞགས་པའི་སྦྱོར་བས་བཟུང་ནས་ཉིད་ཉིད་ཀྱི་་་
བདག་པོ་རྣམས་ཀྱི་ཞབས་དྲུང་དུ་ཁྲོ་བོ་ཆེན་པོ་ཞེ་སྡང་གིས། བདུད་ཀྱི་དཔུང་
མ་རུངས་པ་གནོད་པ་བྱེད་པ་ཐམས་ཅད་བསྒྲལ་ཏེ། སྟེང་གི་ཕྱོགས་སུ་བལྟ་བར་
བསམ་མོ། །གཞན་ཡང་སྔགས་ཧཱུཾ་ཕཊ་ཀྱི་དོན་བཤད་པར་བྱ་སྟེ། ཡི་གེ་ཧཱུྃཧཱུཾ་་་་
གིས་བདུད་ཀྱི་དཔུང་མ་རུངས་པ་གནོད་པ་ཐམས་ཅད་ཀྱི་སྒྱུ་མ་དང་སྟོབས་དང་ཆོ་
འཕྲུལ་གྱི་སྤྲུལ་པ་འཇིག་པར་འགྱུར་རོ། །ཡི་གེ་ཕས་སེམས་འཇིག་པར་འགྱུར་རོ།།
ཡི་གེ་ཏས་སྲོག་འཕྲོག་པར་འཇིག་པར་འགྱུར་རོ། །དེ་ལྟར་ཧཱུཾ་ཕཊ་ཀྱི་སྔགས་ཀྱི་་
ལས་གྲུབ་པར་བྱེད་པའི་དོན་དུ་ཤེས་པར་བྱའོ། །གཞན་ཡང་རྡོ་རྗེ་ཕུར་བུ་དང་་
རྡོ་རྗེ་ཐོ་བ་བྱིན་གྱིས་བརླབས་པས་འགྲུབ་པར་འགྱུར་བའི་ཆོ་གའི་ཚུལ་བསྟན་པར་
སྟེ༑ བཅོམ་ལྡན་འདས་རིག་པའི་རྒྱལ་པོ་བཛྲ་ཧཱུཾ་ཀ་ར་ལ་སོགས་པ་བཅུ་དང་།
མདུན་དུ་སྨོས་པ་སྤྲུལ་པའི་ཁྲོ་བོ་སྤྲིན་དང་མཉམ་པ་མ་ལུས་པ་ཀུན་གྱི་ཕྱག་གཡས་
གཡོན་དང་པོ་གཉིས་ན་རྡོ་རྗེ་ལྕགས་ཀྱུ་དང་ཞགས་པ་འཛིན་པ། སྔགས་ཀྱི་བྱིན་
གྱིས་བརླབས་ནས་རྡོ་རྗེ་ཕུར་བུ་དང་། ཐོ་བར་གྱུར་པའི་སྦྱོར་བ་བྱ་སྟེ། དེའི་
དོན་གསལ་བར་བསྟན་པར་བྱའོ། །རྡོ་རྗེ་ལྕགས་ཀྱུ་ས་བོན་ཡིག་འབྲུ་ཧཱུཾ་གིས་བྱིན་
གྱིས་བརླབ་པར་བྱ་སྟེ། ཧཱུཾ་མེ་ཕུང་ལྟ་བུ་རྡོ་རྗེ་ལྕགས་ཀྱུ་ལ་གཉིས་སུ་མེད་པར་་་
ཐིམ་པར་བསམ་སྟེ། ཐིམ་མ་ཐག་ཏུ་འགྱུར་བའི་སྦྱོར་བས་རྡོ་རྗེ་ཐོ་བའི་ངོ་བོ་ཡེ་
ཤེས་རྣམ་པ་ལྔའི་མེ་འབར་བར་གྱུར་པར་བསམ་མོ། །དེ་ལྟར་ཐོ་བ་བསྐྱེད་པ་་་་་
ལེའུ་བཅོ་ལྔ་པ་ལས་འབྱུང་ངོ་། །རྡོ་རྗེ་ཞགས་པ་ནི་ས་བོན་ཡིག་འབྲུ་ཨོཾ་དང་ཧཱུཾ་
གཉིས་ཀྱིས་བྱིན་གྱིས་བརླབས་པར་བྱ་སྟེ། དང་པོ་ཨོཾ་དེའི་འོག་ཏུ་ཧཱུཾ་མེ་ཕུང་ལྟ་་
བུའི་རྡོ་རྗེ་ཞགས་པ་ལ་གཉིས་སུ་མེད་པར་ཐིམ་པར་བསམ་སྟེ། ཐིམ་མ་ཐག་ཏུ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
འགྱུར་བའི་སྦྱོར་བ་རྡོ་རྗེ་ཕུར་བུ་ངོ་བོ་ཡེ་ཤེས་རྣམ་པ་ལྔའི་མེ་འབར་གྱུར་པར་་
བསམ་མོ། །གཞན་ཡང་རྡོ་རྗེ་ཕུར་བུའི་རིགས་དང་། མཚན་དང་ཆ་ལུགས་་
ཕུན་སུམ་ཚོགས་པ་ངོ་བོའི་དོན་བསྟན་པར་བྱ་སྟེ། ཕུར་བུ་ཐུགས་རྡོ་རྗེའི་རིགས་
སོ༑ །མཚན་ནི་རྡོ་རྗེ་རྒྱལ་པོའོ། །ཆ་ལུགས་ཀྱི་ངོ་བོ་ནི་ཨ་མྲྀ་ཏ་ཀུནྜ་ལི་ལྟ་བུའོ། །
བཤད་པར་བྱ་སྟེ། སྐུ་སྟོད་ཁྲོ་བོ་ལྟ་བུ་ཞལ་གསུམ་པ། སྐུ་མདོག་མཐིང་ཀ་་་
ཨུཏྤ་ལ་སྔོན་པོའི་འདབ་མ་ལྟ་བུ། སྐྲ་གྱེན་དུ་བརྫེས་པ། རབ་ཏུ་འབར་བ།
མཆེ་བའི་ཕྲེང་བ་གདེངས་པ། ལྡང་བའི་སྟབས། སྨིན་མ་བསྐྱོད་པ། ཞལ་་
རྣམས་གཡོ་བ། སྤྱན་དམར་བ། སྦྲུལ་གྱི་རྒྱན་གྱིས་བརྒྱན་པ། ཕྱག་དྲུག་སྟེ།
གཡས་དང་པོ་ན་རྡོ་རྗེ་རྒྱ་གྲམ། གཡས་བར་མ་ན་རྡོ་རྗེ་རལ་གྲི། ཐ་མ་ན་་
གཏུན་ཤིང་བརྡུང་བའི་ཐབས། གཡོན་དང་པོ་ན་རྡོ་རྗེ་དྲིལ་བུ། བར་མ་ན་རྡོ་
རྗེ་དགྲ་སྟ། ཐ་མ་ན་ནི་ཞགས་པ་སྡིགས་འཛུབ་སྙིང་གར་འཛིན་པ། ཡང་ན་་
གོང་དུ་སྨོས་པའི་ཚུལ་དུ་ཕྱག་གཡོན་དང་པོ་གཉིས་རྡོ་རྗེ་ལྕགས་ཀྱུ་དང་ཞགས་པ་་
ཡང་མི་འགལ་ལོ། །།དེ་ལྟར་ཕུར་བུའི་ལྟེ་བ་མན་ཆད་རྡོ་རྩེ་མོ་ལྟར་རྣོ་བར།
བསམ་མོ། །དེས་བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ལ་་
འོག་ཏུ་གཟིགས་པས་མེད་པར་བྱེད་དོ། །དེ་ལྟར་རྡོ་རྗེ་ཕུར་བུ་བསྐྱེད་པའི་ཚུལ་་
ནི་ལེའུ་བཅུ་བཞི་པ་ལས་འབྱུང་ངོ་། །དེ་ལྟར་རྡོ་རྗེ་ཐོ་བ་དང་རྡོ་རྗེ་ཕུར་བུ་སྦྱོར་
བའི་ཚུལ་གྱི་བདུད་ཀྱི་དཔུང་མ་རུངས་པ། གནོད་པ་བྱེད་པ་ལ་ཕུར་བུ་གདབ་པ་
བཤད་པར་བྱ་སྟེ། དང་པོ་ཁྲོ་བོའི་རྒྱལ་པོ་བཅོམ་ལྡན་འདས་རིག་པའི་རྒྱལ་པོ་་
བཛྲ་ཧཱུཾ་ཀ་རས་བདག་པོ་ལ་ཕུར་བུས་གདབ་པོ། །སྤྲུལ་པའི་ཁྲོ་བོ་འཁོར་ལ་་
གདབ་པོ། །དེའི་འོག་ཏུ་ཡ་མཱནྟ་ཀས་བདག་པོ་ལ་ཕུར་བུས་གདབ་པོ། །སྤྲུལ་
པའི་ཁྲོ་བོ་འཁོར་ལ་གདབ་པོ། །དེའི་འོག་ཏུ་པྲཛྙཱནྟ་ཀས་བདག་པོ་ལ་ཕུར་བུས་


0


གདབ་པོ། །སྤྲུལ་པའི་ཁྲོ་བོས་འཁོར་ལ་ཕུར་བུས་གདབ་པོ། །དེའི་འོག་ཏུ་་་
པདྨནྟ་ཀས་བདག་པོ་ལ་ཕུར་བུས་གདབ་པོ། །སྤྲུལ་པའི་ཁྲོ་བོས་འཁོར་ལ་གདབ་
པོ༑ །དེའི་འོག་ཏུ་བིཧཱུྃ་ཏ་ཀས་བདག་པོ་ལ་ཕུར་བུས་གདབ་པོ། །སྤྲུལ་པའི་
ཁྲོ་བོས་འཁོར་ལ་གདབ་པོ། །དེའི་འོག་ཏུ་ཊྚཀི་རཱ་ཛས་བདག་པོ་ལ་ཕུར་བུས་་་་་
གདབ་པོ། །སྤྲུལ་པའི་ཁྲོ་བོས་འཁོར་ལ་གདབ་པོ། །དེའི་འོག་ཏུ་ནཱི་ལ་དཎྜས་
ས་བདག་པོ་ལ་ཕུར་བུས་གདབ་པོ། །སྤྲུལ་པའི་ཁྲོ་བོས་འཁོར་ལ་གདབ་པོ། །
དེའི་འོག་ཏུ་མ་ཧཱ་པཱ་ལས་བདག་པོ་ལ་ཕུར་བུས་གདབ་པོ། །སྤྲུལ་པའི་ཁྲོ་བོས་་་
འཁོར་ལ་གདབ་པོ། །དེའི་འོག་ཏུ་ཨཱརྱ་ཨ་ཙ་ལས་བདག་པོ་ལ་ཕུར་བུས་གདབ་པོ།
སྤྲུལ་པའི་ཁྲོ་བོས་འཁོར་ལ་གདབ་པོ། །དེའི་འོག་ཏུ་པདྨ་ཀུཎྜ་ལིས་བདག་པོ་ལ་་
ཕུར་བུས་གདབ་པོ། །སྤྲུལ་པའི་ཁྲོ་བོས་འཁོར་ལ་གདབ་པོ། །ཕུར་བུ་གདབ་་
པའི་ཚུལ་གྱི་ཆོ་ག་ཚུལ་དེ་ལྟར་ཤེས་པར་བྱའོ། །གཞན་ཡང་བདུད་ཀྱི་དཔུང་མ་
རུངས་པ་གནོད་པ་བྱེད་པ་ཐམས་ཅད་ལ་གོང་དུ་སྨོས་པའི་ཚུལ་དུ་ཕུར་བུས་གདབ་
པའི་དུས་སུ་སྔགས་བསྟན་པར་བྱ་སྟེ། ཨོཾ་གྷ་གྷ་གྷ་ཏ་ཡ་གྷཱ་ཏ་ཡ། སརྦ་དུ་སྟན་
ཕཊ་ཕཊ། ཀཱི་ལ་ཡ་ཀཱི་ལ་ཡ། སརྦ་པཱ་པཾ་ཕཊ་ཕཊ། ཧཱུཾ་ཧཱུཾ་ཧཱུཾ། བཛྲ་ཀཱི་ལ་
ཡ་བཛྲ་ད་རོ། ཨཛྙཱ་པ་ཡ་ཏི། ཀཱ་ཡ་བཀྵིཏྟ་། བཛྲ་ཀཱི་ལ་ཡ་ཧཱུཾ་ཕཊ།
སྔགས་དེའི་དོན་བཤད་པར་བྱ་སྟེ། ཨོཾ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་སྟེ།
དེ་བརྗོད་པས་ཕུར་བུའི་ལས་ཀྱི་དངོས་གྲུབ་མངོན་དུ་གྱུར་པར་གསུངས་སོ། །གྷ་
ནི་གོང་དུ་སྨོས་པའི་བདུད་ཀྱི་དཔུང་མ་རུངས་པ་གནོད་པར་བྱེད་པ་ཐམས་ཅད་ནི་
སྡིག་པའི་ལས་ཀྱི་མྱུ་གུ་ལས་སྐྱེས་པའོ། །གྷ་ནི་བདུད་ཀྱི་དཔུང་མ་རུངས་པ་་
གནོད་པར་བྱེད་པ་ཐམས་ཅད་གཟུགས་ཀྱི་ཕུང་པོར་ལུས་ངག་ཡིད་གསུམ་དང་།
གཉིས་སུ་མེད་པར་ལྡན་པར་གསུངས་སོ། །བྷཱ་ཏ་ཡ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་
0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རས༑ ཡ་མཱནྟ་ཀ་ལ་སོགས་པ་ཁྲོ་བོའི་བདག་པོ་ངོ་བོ་དགུ་ལ་བཀའ་སྩལ་པ།
རྡོ་རྗེ་ཐོ་བས་རྡོ་རྗེ་ཕུར་བུའི་སྤྱི་བོ་རྡུངས་ཤིག་ཞེས་པ་ཏེ། དེ་ལྟར་སྦྱོར་བ་བདུད་
ཀྱི་དཔུང་མ་རུངས་པ་གནོད་པ་བྱེད་པ། ཐམས་ཅད་བརྡུང་བའི་དོན་དུ་་་
གསུངས་སོ། །གླུ་ཏ་ཡ་ནི་མདུན་དུ་སྨོས་པའི་ཁྲོ་བོའི་རྒྱལ་པོ་བཛྲ་ཧཱུཾ་ཀ་རས་་
བཀའ་སྩལ་པའི་འོག་ཏུ་ཡ་མཱནྟ་ཀ་ལ་སོགས་པའི་ཁྲོ་བོའི་བདག་པོ་ཁྲོ་བོར་གནས་
པ་དགུས་ཐོས་མ་ཐག་ཏུ་ཉིད་ཉིད་ཀྱི་སྤྲུལ་པའི་ཁྲོ་བོའི་རྒྱལ་པོ་སྤྲིན་ལྟ་བུ་ལ་མདུན་
དུ་སྨོས་པའི་དོན་གྱི་ཚུལ་དུ་བཀའ་སྩལ་པའོ། །སརྦ་དུ་སྟམ་ནི་མདུན་དུ་སྨོས་པ་
ནི་མ་རུངས་པ་ཚངས་པ་དང་གཤིན་རྗེ་ལ་སོགས་པ་འཁོར་དང་བཅས་པ་མ་ལུས་་
པའོ༑ །ཕཊ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ལ་སོགས་པའི་སྤྲུལ་པའི་སྐུ་ཁྲོ་བོ་་་
སྤྲིན་དང་མཉམ་པ་མ་ལུས་པ་མཉམ་པར་དུས་གཅིག་ཏུ་འཇིགས་པ་ཆེན་པོའི་སྒྲ་་་
བརྗོད་པར་བསམ་ཏེ། བཤད་པར་བྱའོ། །ཡི་གེ་ཕ་ནི་མདུན་དུ་སྨོས་པ་ལྟར་་
མཉམ་པ་ཉིད་ཀྱི་ཡེ་ཤེས་དང་། སོ་སོར་རྟོགས་པའི་ཡེ་ཤེས་དང་། ཆོས་ཀྱི་་་་་
དབྱིངས་ཀྱི་ཡེ་ཤེས་ཀྱི་ངོ་བོ་སྟེ། དེས་བདུད་ཀྱི་དཔུང་མ་རུངས་པ་གནོད་པ་བྱེད་
པ་ཐམས་ཅད་ཀྱི་དབང་པོ་ཐམས་ཅད་ཀྱི་སྟོབས་མེད་པར་བྱེད་དོ། །ཡི་གེ་ཏ་ནི་
གོང་དུ་སྨོས་པ་ལྟར་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་སྟེ། དེས་བདུད་ཀྱི་དཔུང་་
མ་རུངས་པ་གནོད་པ་བྱེད་པ་ཐམས་ཅད་ཀྱི་སེམས་ཀྱི་ཆོ་འཕྲུལ་དང་སྒྱུ་མའི་སྤྲུལ་་
པ་བྱེད་པ་ཉམས་པར་བྱེད་དོ། །ཡང་ཡི་གེ་ཕས་ནི་གཟི་བརྗིད་ཉམས་པར་བྱེད་དོ།།
ཡི་གེ་ཏས་ནི་ལུས་ཀྱི་ཆ་ལུགས་ཕུན་སུམ་ཚོགས་པ་མེད་པར་བྱེད་དོ། །ཀཱི་ལ་ཡ་ནི་
བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ཀྱི་སྤྱི་བོ་མན་ཆད་རྐང་་
པ་ཡན་ཆད་ཡན་ལག་དང་ཉིང་ལག་མ་ལུས་པ་ཐམས་ཅད་ཕུར་བུས་ཐོབ་ཤིག་པའོ།།
ཡང་ཀཱི་ལ་ཡ་ནི་བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ལ་་་
0


ཐུགས་རྗེ་ཆེན་པོའི་ཐུགས་ཀྱི་དཀྱིལ་འཁོར་གྱི་རྒྱུད་འཆད་པའི་ཕྱིར་ཕུར་བུས་་་
གདབ་པས་རྣམ་པར་ཤེས་པའི་སེམས་རྡོ་རྗེ་ཕུར་བུ་ལ་གཉིས་སུ་མེད་པའི་ངོ་བོར་་
ཐིམ་པར་འགྱུར་བར་བསམ་མོ། །སརྦ་པཱ་པཾ་བདུད་ཀྱི་དཔུང་མ་རུངས་པ་གནོད་
པ་བྱེད་པ་ཐམས་ཅད་སྔོན་སྐལ་པ་གྲངས་མེད་པར་སྐྱེ་བ་བླངས་པའི་མ་རིག་པ་་་་་
ལས་བྱུང་བའི་མི་དགེ་བའི་བྱེ་བྲག་སྣ་ཚོགས་ཀྱིས་མ་རུངས་པའི་ལས་ཆེན་པོ་བྱས་་
པའི་ས་བོན་གྱིས་སྡིག་པའི་ཕུང་པོ་ཚད་མེད་པ་བསོད་ནམས་མ་ཡིན་པའི་འབྲས་བུ་
ངོ་བོ་བསགས་པ་དེ་ལྟར་སརྦ་པཱ་པཾ་གྱི་དོན་དུ་གསུངས་སོ། །ཕཊ་ནི་གོང་དུ་སྨོས་
པའི་ཚུལ་དུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ལ་སོགས་པ་སྤྲུལ་པའི་ཁྲོ་བོ་མ་ལུས་པ་་་་་
འཇིགས་པ་ཆེན་པོའི་སྒྲས་དུས་གཅིག་དུ་བརྗོད་པར་བསམ་མོ། །བཤད་པར་བྱ་
སྟེ༑ ཡིག་འབྲུ་ཕ་ནི་གོང་དུ་སྨོས་པ་ལྟར་ཡེ་ཤེས་གསུམ་གྱི་ངོ་བོ་སྟེ། དེས་་་་་
བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ཀྱི་སྡིག་པའི་ཕུང་པོ་གོང་
དུ་སྨོས་པ་དེ་མེད་པར་བྱེད་པའོ། །ཡི་གེ་ཏ་ནི་གོང་དུ་སྨོས་པ་ལྟར་བྱ་བ་ནན་་་་
ཏན་གྱི་ཡེ་ཤེས་ཀྱི་ངོ་བོ་སྟེ། གོང་དུ་སྨོས་པའི་ཡི་གེ་ཏས་སྡིག་པའི་ཕུང་པོ་མེད་་
པར་བྱ་བའི་འོག་ཏུ་ནམ་མཁའ་བཞིན་དུ་ངོ་བོ་མེད་པ་ཕྱིས་སྒྲིབ་པ་གཅོད་པར་་་་་
བྱེད་པས་ཏའི་དོན་དུ་གསུངས་སོ། །ཕཊ་ཀྱི་སྔགས་ཀྱི་ཡི་གེ་འབྲུ་གཉིས་ཀྱི་གོང་་
དུ་བདུད་ཀྱི་དཔུང་མ་རུངས་པ་ཉིད་གནོད་པ་བྱེད་པ་ཐམས་ཅད་ཀྱི་སྡིག་པའི་ཕུང་
པོ་ཉིད་བྱས་པ་དེ་བཞིན་དུ་དཀྱིལ་འཁོར་གྱི་རྡོ་རྗེ་སློབ་དཔོན་གྱི་དཀྱིལ་འཁོར་དུ་་
འཇུག་པ་སློབ་མ་དང་བཅས་པ་ལ། གལ་ཏེ་སྡིག་པ་ཡོད་ན་དེ་དག་ཐམས་ཅད་་
མ་ལུས་པར་མེད་པར་འགྱུར་རོ། །བཤད་པར་བྱ་སྟེ། མདུན་དུ་སྨོས་པའི་་་
བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ལ་ཕུར་བུ་གདབ་པ་་་
སྔགས་ཀྱི་བྱིན་གྱིས་བརླབས་ཀྱི་སྡིག་པ་མེད་པར་མཛད་པ། བསོད་ནམས་ཀྱི་ངོ་
0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བོ་སྔགས་ཀྱི་ཡིག་འབྲུ་ཕཊ་ཀྱི་སྦྱོར་བའི་བྱིན་གྱིས་བརླབས་ཀྱིས་སྡིག་པ་ཐམས་ཅད་
མེད་པར་འགྱུར་བར་གསུངས་སོ། །ཧཱུཾ་ནི་བདུད་ཀྱི་དཔུང་མ་རུངས་པ་གནོད་པ་
བྱེད་པ་ཐམས་ཅད་ལ། ཧཱུཾ་གི་སྒྲ་ཁྲོ་བོ་ཆེན་པོས་བརྗོད་པར་བྱ་སྟེ། དེ་བརྗོད་
མ་ཐག་ཏུ་ལུས་ཀྱི་ཚོགས་མང་པོ་མེད་པར་འགྱུར་རོ། །ཡང་ན་སྔགས་ཀྱི་ཡིག་་་་་
འབྲུ་ཧཱུཾ་གི་སྒྲ་གོང་མ་བཞིན་དུ། ཁྲོ་བོ་ཆེན་པོས་བརྗོད་པར་བྱ་སྟེ། དེ་བརྗོད་
མ་ཐག་ཏུ་ངག་གི་ཚོགས་མེད་པར་གསུངས་སོ། །ཡང་སྔགས་ཀྱི་ཡིག་འབྲུ་ཧཱུཾ་གི་་
སྒྲ་གོང་མ་བཞིན་དུ་ཁྲོ་བ་ཆེན་པོ་བརྗོད་པར་བྱ་སྟེ། བརྗོད་མ་ཐག་ཏུ་སེམས་ཀྱི་
ཚོགས་མེད་པར་གསུངས་སོ། །སྔགས་ཀྱི་ཡིག་འབྲུ་ཧཱུཾ་གསུམ་གྱི་དོན་གཞན་ཡང་
བསྟན་པར་བྱ་སྟེ། མདུན་དུ་སྨོས་པའི་བདུད་ཀྱི་དཔུང་མ་རུངས་པ་གནོད་པ་་
བྱེད་པ་ཐམས་ཅད་ཀྱི་ལུས་ངག་ཡིད་གསུམ་གྱི་ཚོགས་མེད་པར་བྱས་པས་དཀྱིལ་་་
འཁོར་གྱི་རྡོ་རྗེ་སློབ་དཔོན་དཀྱིལ་འཁོར་དུ་འཇུག་པའི་སློབ་མ་དང་བཅས་པའི་་
ལུས་ངག་ཡིད་གསུམ་རྒྱས་པར་འགྱུར་བར་གསུངས་སོ། །བཛྲ་ཀཱི་ལ་ཡ་ནི་ཐུགས་
རྡོ་རྗེའི་རིགས་ཀྱི་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ལ་རྡོ་རྗེ་ཕུར་བུའི་དོན་དུ་བསྟན་ཏོ། །
བཛྲ་ད་རོ་ཨ་ཛྙཱ་པ་ཡ་ཏི་ནི་སྐབས་འདིར་བཛྲ་ད་རོ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་
ལ་བཀའ་སྩལ་པ་བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་མེད་
པར་བྱ་བའི་ཕྱིར་ཕུར་བུ་གདབ་པའི་སྦྱོར་བའི་ལས་བྱེད་པ་རྡོ་རྗེ་ཕུར་བུའི་ངོ་བོ་ཨ་
མྲྀ་ཏ་ཀུཎྜ་ལི་ཉིད་ཡིན་ཏེ། ཀཱ་ཡ་བཉྩིཏྟ་བཛྲ་ཀཱི་ལ་ཡ་ནི་སྐུ་གསུང་ཐུགས་རྡོ་རྗེ་
གསུམ་གཉིས་སུ་མེད་པ་མི་བྱེད་པ་ཕུར་བུའི་ངོ་བོ་གསུངས་སོ། །གཞན་ཡང་ཀཱ་་
ཡ་བཀྵིཏྟ་བཛྲའི་སྒྲ་ནི། དེ་བཞིན་གཤེགས་པ་ཐམས་ཅད་ཀྱང་ཕུར་བུ་སྦྱོར་བའི་
ལས་འདིས་འཇིགས་པར་འགྱུར་ན། འཁོར་བའི་སེམས་ཅན་ལྟ་ཅི་སྨོས་སོ། །
ཧཱུཾ་ཕཊ་ནི་ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ལ་སོགས་པ་ཁྲོ་བོའི་བདག་པོའི་ངོ་བོ་དགུ་་
0


དང་། གཞན་ཡང་སྤྲུལ་པའི་ཁྲོ་བོའི་རྒྱལ་པོ་སྤྲིན་དང་མཉམ་པས་དུས་གཅིག་ཏུ་
བརྗོད་པར་བསམ་མོ། །བཤད་པར་བྱ་སྟེ། ཡི་གེ་ཧཱུཾ་ནི་མེ་ལོང་ལྟ་བུའི་ཡེ་ཤེས་
ཀྱི་ངོ་བོ་བསྐལ་པའི་མེ་བས་ཆེར་འབར་བའི་ཡེ་ཤེས་ཀྱི་མེས་མདུན་དུ་སྨོས་པའི་་་་་
བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ཀྱི་ལུས་ཀྱི་ཚོགས་རབ་ཏུ་
འབར་བར་གསུངས་སོ། །ཡིག་འབྲུ་ཕ་ནི་གོང་དུ་སྨོས་པ་ལྟར་མཉམ་པ་ཉིད་ཀྱི་
ཡེ་ཤེས་དང་། སོ་སོར་རྟོགས་པའི་ཡེ་ཤེས་དང་། ཆོས་ཀྱི་དབྱིངས་ཀྱི་ཡེ་ཤེས་
གསུམ་ནི་ངོ་བོས་བདུད་ཀྱི་དཔུང་མ་རུངས་པ་ཉིད་གནོད་པ་བྱེད་པ་ཐམས་ཅད་ཡི་
གེ་ཧཱུཾ་གིས་རབ་ཏུ་འབར་བར་མཛད་པའི་ལུས་ཀྱི་ཚོགས་ཁྲོ་བོའི་རྒྱལ་པོ་བཛྲ་ཧཱུྃ་ཀ་
ར་ལ་སོགས་པ་སྤྲུལ་པའི་ཁྲོ་བོའི་རྒྱལ་པོ་སྤྲིན་དང་མཉམ་པ་མ་ལུས་པ་ཐམས་ཅད་
ཀྱི་ཉིད་ཉིད་ཀྱི་སྐུའི་རིམ་པ་ཡིག་འབྲུ་ཕའི་ངོ་བོར་གཉིས་སུ་མེད་པར་མཛད་ནས་་
བསྡུ་བར་བསམ་མོ། །ཡིག་འབྲུ་ཏ་ནི་མདུན་དུ་སྨོས་པའི་བྱ་བ་ནན་ཏན་གྱི་ཡེ་་་
ཤེས་ཀྱི་ངོ་བོ་བདུད་ཀྱི་དཔུང་མ་རུངས་པ་གནོད་པ་བྱེད་པ་ཐམས་ཅད་ཀྱི་ལུས་ཀྱི་
ཚོགས་ཡིག་འབྲུ་ཕས་གཉིས་སུ་མེད་པའི་ངོ་བོར་བསྡུས་པ་སྟེ། བསྡུས་མ་ཐག་ཏུ་
ཁྲོ་བོའི་རྒྱལ་པོ་བཛྲ་ཧཱུཾ་ཀ་ར་ལ་སོགས་པ་ཁྲོ་བོའི་རྒྱལ་པོ་མ་ལུས་པ་སྤྲིན་དང་མཉམ་
པ་ཐམས་ཅད་ཀྱི་སོ་སོའི་སྐུ་ཕྱག་རྒྱ་བསྐལ་པའི་མེ་བས་ལྷག་པར་འབར་བར་ཡིག་་
འབྲུ་ཏའི་ངོ་བོར་བསམ་པར་བསྟན་ཏོ། །གཞན་ཡང་བསྲུང་བའི་འཁོར་ལོ་བསྡུ་
བའི་དོན་བསྟན་པར་བྱ་སྟེ། དང་པོ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རས་ཉིད་ཀྱི་་་
གསང་བའི་ཐུགས་ཀ་ཡེ་ཤེས་སེམས་པ་གནས་ནས་ཉིད་ཀྱི་ཁྲོ་བོའི་རྒྱལ་པོ་སྤྲིན་དང་
མཉམ་པ་གང་སྤྲོ་བར་མཛད་པ་དེ་གཉིས་སུ་མེད་པར་བསྡུས་བར་བསམ་མོ། །
དེའི་འོག་ཏུ་ཡ་མནྟ་ ཀ་ལ་སོགས་པ་ཁྲོ་བོའི་རྒྱལ་པོ་བདག་པོའི་ངོ་བོར་གནས་པ་
དགུས་ཉིད་ཉིད་ཀྱི་རིམ་པས་མདུན་དུ་སྨོས་པའི་གནས་ཕུན་སུམ་ཚོགས་པ་བསྡུ་་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བར་མཛད་པར་བསམ་མོ། །བསྡུ་བར་མཛད་པའི་དོན་གཞན་ཡང་བསྟན་པར་་
བྱ་སྟེ། །དང་པོ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རས་མདུན་དུ་སྨོས་པའི་གནས་སུ་ཡ་་
མནྟ་ཀ་ལ་སོགས་པ་བདག་པོའི་ངོ་བོར་གནས་པ་ཁྲོ་བོ་དགུ་རིམ་པར་བསྡུ་བར་་
མཛད་པར་བསམ་མོ། །དེའི་འོག་ཏུ་མདུན་དུ་སྨོས་པའི་གནས་དང་། གདན་
གྱི་ངོ་བོ་འཁོར་ལོ་དང་། ཉི་མའི་དཀྱིལ་འཁོར་གཉིས་ཁྲོ་བོའི་རྒྱལ་པོ་བཛྲ་ཧཱུཾ་ཀ་
རའི་སྐུ་ཕྱག་རྒྱ་དང་བཅས་པ་བསྐལ་པའི་མེ་ཆེན་པོ་བཞིན་དུ། འབར་བའི་འོད་
ཀྱི་ངོ་བོར་གྱུར་པའོ། །བཤད་པར་བྱ་སྟེ། རྡོ་རྗེ་མེ་ཀློག་གི་ངོ་བོ་ཕྱོགས་བཅུ་་
ཀུན་གྱི་འཇིག་རྟེན་གྱི་ཁམས་མ་ལུས་པར་སྤྲོ་བར་བསམ་མོ། །དེ་ཅིའི་ཕྱིར་ཞེ་ན།
གལ་ཏེ་མ་འོངས་པའི་བདུད་ཀྱི་དཔུང་མ་རུངས་པ་གནོད་པ་བྱེད་འབྱུང་ན་དེ་དག་
ཐམས་ཅད་གོང་དུ་སྨོས་པའི་རྡོ་རྗེ་མེས་ཚིག་པར་ཕྱོགས་བཅུར་འཕྲོས་བར་བསམ་
མོ༑ །དེ་ལྟར་བྱས་པའི་འོག་ཏུ་རྡོ་རྗེ་འབར་བའི་འོད་དེ། དཀྱིལ་འཁོར་གྱི་ས་
གཞི་གནས་སུ་ཐིམ་པར་གྱུར་པར་བསམ་མོ། །དེ་ལྟར་བསྒོམ་པའི་སྦྱོར་བ་བྱས་་་
པས་ཡེ་ཤེས་ཀྱི་ས་གཞིར་གྱུར་པར་གསུངས་སོ། །དེའི་འོག་ཏུ་སྐད་ཅིག་ཙམ་དོན་
དམ་པའི་དོན་བསྒོམ་པར་བྱའོ། །བཤད་པར་བྱ་སྟེ། ཕྱི་ནང་གི་ཆོས་ཐམས་་་
ཅད་སྟོང་པ་ངོ་བོ་མེད་པ་ནམ་མཁའ་བཞིན་དུ་བསྒོམ་པར་བྱའོ། །དེ་དག་ཐམས་
ཅད་མདོར་བསྡུས་པའི་བསྲུང་བའི་འཁོར་ལོ་བསྒོམ་པའི་དོན་དུ་ཤེས་པར་བྱའོ། །
ད་ནི་དཀྱིལ་འཁོར་གྱི་ཕྱི་ནང་གི་ཚད་ནི་བྱེ་བྲག་གི་དོན་བསྟན་པར་བྱ་སྟེ།
ཐུགས་ཀྱི་དཀྱིལ་འཁོར་དམ་པ་སྟེ། །ཁྲུ་ནི་བཅུ་གཉིས་ཚད་དུ་བྱ། །ངོས་བཞི་
དང་ནི་གྲྭ་བཞིར་ལྡན། །སྒོ་བཞི་བར་ནི་རབ་ཏུ་བརྟག་ཞེས་བྱ་བའི་དོན་བསྟན་་
པར་བྱ་སྟེ། ཅི་ལྟར་ཡིན་ན། ཐུགས་ཀྱི་དཀྱིལ་འཁོར་དམ་པ་ནི་མདུན་དུ་སྨོས་
པའི་དོན་དབྱིངས་དང་ཡོན་ཏན་རྡོ་རྗེ་སེམས་དཔའི་དཀྱིལ་འཁོར་དམ་པར་


0


གསུངས་སོ། །ཁྲུ་ནི་བཅུ་གཉིས་ཚད་དུ་བྱ་ཞེས་བྱ་ནི། ནང་གི་དཀྱིལ་འཁོར་་
རེའུ་མིག་དགུའི་ཕྱོགས་བཞི་ཀ་ཁྲུ་བཅུ་གཉིས་བཅུ་གཉིས་ཚད་དུ་བྱའོ། །དེའི་་
ཕྱིའི་ནི་ཟླུམ་པོའི་ཚུལ་རྡོ་རྗེ་ར་བས་བསྐོར་བར་བསྟན་ཏོ། །བཤད་པར་བྱ་སྟེ།
དཀྱིལ་འཁོར་གྱི་ནང་རེའུ་མིག་དགུའི་རྡོ་རྗེ་ར་བས་བསྐོར་རོ། །དེའི་ཕྱིའི་ཁྲུ་བཞི་
ལྡབ་ཀྱི་ཚད་དུ་ཁྲུ་ཉི་ཤུ་རྩ་བཞིར་བྱའོ། །གྲུ་བཞིར་དེའི་ཕྱི་མཆོད་རྟེན་བཞིའི་་
ཚུལ་གྱི་མཆོད་རྟེན་གྱི་རྩེ་མོ་ནས་བཟུང་བ་ནང་གི་སུམ་ལྡབ་ཁྲུ་སུམ་ཅུ་རྩ་དྲུག་གི་་
ཚད་དུ་བྱའོ། །དེ་ནི་དཀྱིལ་འཁོར་ཆེན་པོའི་ཚད་དུ་གསུངས་སོ། །གཞན་ཡང་
ཡོན་བདག་གི་དཀྱིལ་འཁོར་ཆེན་པོ་མི་ལྕོགས་ན། ཅི་ལྟར་བྱ་བ་བཤད་པར་བྱ་སྟེ།
མདུན་དུ་སྨོས་པ་ནང་གི་དཀྱིལ་འཁོར་རེའུ་མིག་དགུ་པའི་ཕྱོགས་བཞི་ཀ་ཁྲུ་དྲུག་་
དྲུག་དུ་བྱའོ། །ཡང་ན་གསུམ་ཡང་ན་གཅིག་གོ། །དེའི་རིམ་པ་བར་མ་དང་་
ཕྱི་མ་ཡང་གོང་དུ་སྨོས་པའི་ཚད་དུ་བྱའོ། །ཚད་དེ་ལས་ཆུང་ན་དངོས་གྲུབ་་་
ཉམས་པར་འགྱུར་རོ། །།དེ་ནས་དབྱིབས་ཀྱི་དོན་བཤད་པར་བྱ་སྟེ། ངོས་བཞི་
ནི་ཕྱོགས་བཞི་ཀ་ཆེ་ཆུང་མེད་པར་མཉམ་པའོ། །གྲྭ་བཞི་ནི་ངོས་གཉིས་རྩེ་མོ་་་་
སྦྱར་བ་མཉམ་པར་བྱ་བའོ། །དེ་ནས་སྒོ་བཞི་ཞེས་པ་ནི་རིམ་པ་བར་མ་གྲུ་བཞིའི་
དབུས་སུ་སྒོ་བཞི་ཚད་མཉམ་པ་བྱ་བའོ། །རབ་ཏུ་བརྟག་ཞེས་པ་ནི་བདེ་བ་སྟེ་་་
བཤད་མི་དགོས་སོ། །དེ་ནས་ནང་གི་ཚད་ཀྱི་དོན་བསྟན་པར་བྱ་སྟེ། མདུན་
དུ་སྨོས་པའི་ཐུགས་རྡོ་རྗེའི་རིགས་བསྟན་པ་ཁྲུས་མཁན་གྱི་བདག་ཉིད་ཀྱི་བུ་མོ་འམ།
ཡང་ན་རིགས་ངན་གྱི་བུ་མོ་ཡང་མི་འགལ་ཏེ། མདུན་དུ་སྨོས་པའི་མཚན་དང་
ཡོན་ཏན་ཐམས་ཅད་དང་ལྡན་པ་ལོ་བཅུ་གཉིས་ལོན་པ། ཡང་ན་ལོ་གྲངས་ཅུང་
མང་ཡང་མི་འགལ་ཏེ། དེ་ལྟར་ཚད་ནི་དོན་དུ་གསུངས་སོ། །དེ་ནས་ཐུགས་་
ཀྱི་དཀྱིལ་འཁོར་ཞེས་པ་ནི་རྡོ་རྗེ་སེམས་དཔའ་ཞེས་པ་ནི་ཤེས་རབ་ལྷ་མོ་མཱ་མ་ཀཱི་ཡེ་


00


རྒྱུད་ཀྱི་རྒྱལ་པོ་ཆེན་པོ་དཔའ གསང་བ་འདུས་པའི་རྒྱ་ཆེར་འགྲེལ་པ།

ཤེས་ཀྱི་གཞལ་ཡས་ཁང་དཀྱིལ་འཁོར་གྱི་ངོ་བོ་དེ་ཁྲུས་མཁན་གྱི་བདག་ཉིད་ཀྱི་བུ་་
མོ་དེ་ཡིན་པར་བརྟག་གོ། །།
ཤེ་་དམ་པ་ཞེས་པ་ནི། མདུན་དུ་སྨོས་པའི་མཚན་ཉིད་དང་ཡོན་ཏན་ཕུན་་
སུམ་ཚོགས་པ་དང་ལྡན་པ་ལ་དམ་པ་ཞེས་བྱའོ། །དེ་ནས་དབྱིབས་ཀྱི་ངོ་བོ་་་
བཤད་པར་བྱ་སྟེ། ངོས་བཞི་ཞེས་པ་ནི་བརྡའ་སྐད་དེ། མཱ་མ་ཀཱི་དང་གཉིས་་
སུ་མེད་པའི་ངོ་བོ་ཁྲུས་མཁན་གྱི་བདག་ཉིད་ཀྱི་བུ་མོ་སྟེ། དེ་ནི་དེ་བཞིན་་་
གཤེགས་པ་བཞིའི་ལྷ་མོ་བཞིའི་ཡེ་ཤེས་དང་གཉིས་སུ་མེད་པའི་སྐུ་ཕྱག་རྒྱ་ལ་ངོས་་
བཞིའི་དོན་དུ་བསྟན་ཏོ། །གྲྭ་བཞིའི་ཞེས་པ་ནི། མདུན་དུ་སྨོས་པ་དེ་བཞིན་་
གཤེགས་པ་བཞིའི་ཤེས་རབ་ལྷ་མོ་བཞི་གཉིས་སུ་མེད་པའི་ཡེ་ཤེས་ཀྱི་ངོ་བོ་དེ།
རྡོ་རྗེ་སེམས་དཔའ་མི་ཕྱེད་པས་མཚན་ཉིད་ཀྱི་ཚུལ་གྱིས་འཁྱུད་ནས་སྦྱོར་བ་མཛད་
པ་ལ་གྲྭ་བཞི་ཞེས་བྱའོ། །དེ་ནས་སྒོ་བཞི་པ་ནི་རབ་ཏུ་བརྟག་ཞེས་པ་ནི།
མདུན་དུ་སྨོས་པའི་ཐབས་དང་ཤེས་རབ་སོ་སོར་འཁྱུད་པའི་འོག་ཏུ་གཉིས་ཀས་་
སེམས་ཀྱིས་དེ་བཞིན་གཤེགས་པ་བཞིའི་ཡེ་ཤེས་རྗེས་སུ་དྲན་པས། སྤྲོ་ཞིང་བྱིན་
གྱིས་བརླབ་པ་དང་བསྡུ་བའི་ཚུལ་གྱི་ཆོ་ག་བྱའོ། །དེའི་དོན་གསལ་བར་བསྟན་་་
པར་བྱ་སྟེ། ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་དཔའི་གནས་ནས་དང་
པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་ཨ་་ཁ་དོག་དཀར་པོ་ཡེ་་་
ཤེས་ཀྱི་ཁུ་བའི་ངོ་བོ་འབར་བར་བསམས་ཏེ། ས་བོན་དེ་ལས་ཡེ་ཤེས་ཀྱི་འོད་་་་
ཟེར་གྱི་ཕྲེང་བ་ཁ་དོག་དཀར་པོ་གྲངས་མེད་པ་བ་སྤུའི་བུ་གའི་ལམ་ནས་སྤྲོས་པས་
འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། ཁྱབ་མ་ཐག་ཏུ་སེམས་ཅན་མ་ལུས་
པ་ཐམས་ཅད་བྱིན་གྱིས་བརླབས་པས། ཉོན་མོངས་པའི་གཏི་མུག་སྡིག་པ་ཅི་་་་
བསགས་པ་དེ་དག་ཐམས་ཅད་མེད་པར་བྱས་ནས་ཡེ་ཤེས་ཀྱི་འོད་ཟེར་གྱི་ཕྲེང་བ་་


རྣམས་སྤྲོ་བའི་གནས་སུ་སླར་བསྡུ་བར་བྱའོ།། །།
དེ་ལྟར་རྣམ་པར་སྣང་མཛད་ཀྱི་ཡེ་ཤེས་རྗེས་སུ་དྲན་པར་ཤར་གྱི་སྒོའི་ངོ་་
བོར་རྟག་གོ། །དེ་ནས་གོང་དུ་སྨོས་པའི་གནས་མཉམ་པ་ཉིད་ཀྱི་ཡེ་ཤེས་ཀྱི་་
ངོ་བོ་ཡི་གེ་སྭ་ཁ་དོག་སེར་པོ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བར་བསམ་སྟེ།
ས་བོན་དེ་ལས་ཡེ་ཤེས་ཀྱི་འོད་ཟེར་གྱི་དྲ་བ་ཁ་དོག་སེར་པོ་གྲངས་མེད་པ་བ་སྤུའི་་
བུ་གའི་ལམ་ནས་སྤྲོ་བར་བྱ་སྟེ། འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ།
ཁྱབ་མ་ཐག་ཏུ་སེམས་ཅན་ཐམས་ཅད་བྱིན་གྱིས་བརླབས་ནས་ཉོན་མོངས་པ་ང་
རྒྱལ་གྱིས་སྡིག་པ་བྱས་པ་ཐམས་ཅད་མེད་པར་བྱས་ནས་ ཡེ་ཤེས་ཀྱི་འོད་ཟེར་གྱི་དྲ་
བ་རྣམས་སྤྲོ་བའི་གནས་སུ་སླར་བསྡུ་བར་བྱའོ། །དེ་ལྟར་རིན་ཆེན་འབྱུང་ལྡན་གྱི་
ཡེ་ཤེས་སེམས་པའི་རྗེས་སུ་དྲན་པ་ལྷོ་ཕྱོགས་ཀྱི་སྒོའི་ངོ་བོར་བརྟག་གོ། །དེ་ནས་
གོང་དུ་སྨོས་པའི་གནས་ནས་སོ་སོར་རྟོགས་པའི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་
ཨ་ཁ་དོག་དམར་པོ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བར་བསམས་ཏེ། ས་་
བོན་དེ་ལས་ཡེ་ཤེས་ཀྱི་འོད་ཟེར་གྱི་དྲ་བ་ཁ་དོག་དམར་པོ་དྲངས་མེད་པ་བ་སྤུའི་་
བུ་གའི་ལམ་ནས་སྤྲོ་བར་བྱ་སྟེ། འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ།
ཁྱབ་མ་ཐག་ཏུ་སེམས་ཅན་ཐམས་ཅད་བྱིན་གྱིས་བརླབས་ནས་ཉོན་མོངས་པ་་་
འདོད་ཆགས་ཀྱི་དབང་གིས་སྡིག་པ་ཅི་སྙེད་པ་བྱས་པ་ཐམས་ཅད་མེད་པར་བྱས་་
ནས་ཡེ་ཤེས་ཀྱི་འོད་ཟེར་གྱི་དྲ་བ་རྣམས་སྤྲོ་བའི་གནས་སུ་སླར་སྡུ་བར་བྱའོ། །
དེ་ལྟར་སྣང་བ་མཐའ་ཡས་ཀྱི་ཡེ་ཤེས་རྗེས་སུ་དྲན་པ་ནུབ་ཕྱོགས་ཀྱི་སྒོའི་ངོ་བོར་
བརྟག་གོ། །དེ་ནས་གོང་དུ་སྨོས་པའི་གནས་ནས་བྱ་བ་ནན་ཏན་གྱི་ཡེ་ཤེས་ཀྱི་ངོ་
བོ་ས་བོན་ཡིག་འབྲུ་ཧ་ཁ་དོག་ལྗང་ཁུ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བར་་་་
བསམ་སྟེ། ས་བོན་དེ་ལས་ཡེ་ཤེས་ཀྱི་འོད་ཟེར་གྱི་ཕྲེང་བ་ཁ་དོག་ལྗང་ཀུ་གྲངས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མེད་པ་བ་སྤུའི་བུ་གའི་ལམ་ནས་སྤྲོ་བར་བྱ་སྟེ། འཇིག་རྟེན་གྱི་ཁམས་ཐམས་ཅད་
དུ་ཁྱབ་སྟེ། ཁྱབ་མ་ཐག་ཏུ་སེམས་ཅན་མ་ལུས་པ་ཐམས་ཅད་བྱིན་གྱིས་བརླབས་
པ་ནས་ཉོན་མོངས་པ་ཕྲག་དོག་གི་དབང་གིས་སྡིག་པ་ཇི་སྙེད་བྱས་པ་ཐམས་ཅད་་
མེད་པར་བྱས་ནས། ཡེ་ཤེས་ཀྱི་འོད་ཟེར་གྱི་ཕྲེང་བ་རྣམས་སྤྲོ་བའི་གནས་སུ་སླར་
བསྡུ་བར་བྱའོ། །དེ་ལྟར་དོན་ཡོད་གྲུབ་པའི་ཡེ་ཤེས་རྗེས་སུ་དྲན་པ་བྱང་ཕྱོགས་་
ཀྱི་སྒོའི་ངོ་བོར་བརྟག་གོ། །དེ་ལྟར་ནང་གི་སྒོ་བཞིའི་དོན་དུ་ཤེས་པར་བྱའོ། །
གཞན་ཡང་ནང་གི་དཀྱིལ་འཁོར་གཞལ་ཡས་ཁང་གི་ངོ་བོའི་ས་བོན་ལས་གདན་་་
བསྐྱེད་པ་དང་། ས་བོན་ལས་ས་བོན་བསྐྱེད་པའི་ལེའུ་བཅུ་གཅིག་པ་ལས་འབྱུང་
བའི་ཚུལ་གྱི་ཆོ་ག་བསྟན་པར་བྱ་སྟེ། ཐུགས་ཀྱི་དཀྱིལ་འཁོར་ཡེ་ཤེས་ཀྱི་གཞལ་་་་
ཡས་ཁང་གི་གདན་བསྐྱེད་པ་ནི་གསང་བའི་ཐུགས་ཁ་ཡེ་ཤེས་སེམས་དཔའི་གནས་
ནས་ས་བོན་ཡིག་འབྲུ་བམ་འམ་ཡང་ན་ཨཱ་ཡང་མི་འགལ་ཏེ། ཁ་དོག་དམར་པོ་་
ལས་པདྨ་ཆེན་པོའི་འདབ་མ་གྲངས་མེད་པ་ཆོས་ཀྱི་དཀྱིལ་འཁོར་དུ་མིང་བཏགས་
པ་བསྐྱེད་པར་བྱའོ། །དེའི་སྟེང་དུ་ས་བོན་ཡིག་འབྲུ་ཧཱུཾ་གཟུགས་ཆེ་བ་ཡེ་ཤེས་ཀྱི་
ཁུ་བའི་ངོ་བོར་འོད་དུ་ཞུ་སྟེ། གསེར་ལྟ་བུ་རྒྱ་མཚོ་ཆེན་པོ་དང་། མཉམ་པར་
གྱུར་པར་བསམ་སྟེ། ས་བོན་དེ་ལས་ས་བོན་ཡི་གེ་རྗ་དུ་གྱུར་ཏེ། དེ་ནི་སངས་
རྒྱས་སྤྱན་ལ་སོགས་པ་དེ་བཞིན་གཤེགས་པ་བཞིའི་ལྷ་མོ་བཞི་ཡེ་ཤེས་དང་གཉིས་སུ་
མེད་པ་ཁ་དོག་བཞི་དང་ལྡན་པར་བསམ་མོ། །བཤད་པར་བྱ་སྟེ། ས་བོན་ཡི་
གེ་རྒྱུ་ལས་མེ་ལོང་ལྟ་བུ་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔའི་ངོ་བོ་རིགས་སོ་སོ་
ཁ་དོག་དང་ལྡན་པའི་ཡེ་ཤེས་ཀྱི་རྡོ་རྗེ་རྩེ་ལྔ་པ་སྤྲིན་བཞིན་དུ་འཕྲོ་བར་བསྒོམས་ཏེ།
ས་བོན་དེ་ལས་དཀྱིལ་འཁོར་ཡེ་ཤེས་ཀྱི་གཞལ་ཡས་ཁང་གོང་བུ་གྱུར་པར་གསུངས་
སོ༑ །གཞན་ཡང་དཀྱིལ་འཁོར་ཡེ་ཤེས་ཀྱི་གཞལ་ཡས་ཁང་གི་ངོ་བོ་ཚད་དང་་


དབྱིབས་དང་། གཟུགས་དང་ཁ་དོག་དང་མཛེས་པའི་རྒྱན་ཕུན་སུམ་ཚོགས་པ་་
ལ་ལེའུ་བཅོ་བརྒྱད་པ་ལས་འབྱུང་བའི་ཚུལ་གྱི་ཆོ་ག་བསྟན་པར་བྱ་སྟེ། དཔག་་་
ཚད་བྱེ་བ་བཅུའི་ཁྱོན། །གྲུ་བཞི་ཤིན་ཏུ་མཛེས་པའི། །མཆོད་རྟེན་རིན་ཆེན་་
སྣ་བཞི་པ། །གསལ་ཞིང་རང་བཞིན་དྲི་མ་མེད་ཞེས་འབྱུང་སྟེ། ཆེ་ཆུང་གི་་
ཚད་ཀུན་དཔག་ཚད་བྱེ་བ་བཅུའོ། །དེའི་འོག་ཏུ་སློབ་མ་རྣམས་ཀྱི་དད་པ་ཆེན་་
པོའི་སེམས་དགའ་བས་བཟའ་བ་དང་བཏུང་བ་ལ་སོགས་པ་ཚོགས་ཀྱི་མཆོད་པ་་་་
ཆེན་པོ་བྱའོ། །དེའི་འོག་ཏུ་དཀྱིལ་འཁོར་གྱི་ཚོན་ཇི་ལྟར་བཀྱེ་བའི་རིམ་པ་དེ་་་་་
བཞིན་དུ་བསྡུ་བར་བྱའོ། །བཤད་པར་བྱ་སྟེ། རྡོ་རྗེ་སློབ་དཔོན་དཀྱིལ་འཁོར་
གྱི་བདག་པོ་རྡོ་རྗེ་མི་བསྐྱོད་པ་དང་གཉིས་སུ་མེད་པའི་ང་རྒྱལ་དུ་བསྒོམས་པས།
སྐུ་དང་གསུང་དང་ཐུགས་ཀྱི་སྔགས་ཧཱུཾ་ཨོཾ་ཨཱ་ཟླ་ཞིང་བསྡུ་བར་བྱ་བ་སྟེ། དཀྱིལ་
འཁོར་གྱི་ཚོན་རྩི་བནྡྷའི་ནང་དུ་བཞག་ལ། བནྡྷུ་དེ་ལག་པ་གཡོན་པས་བཟུང་།
ལག་པ་གཡས་པས་རྡོ་རྗེ་རྩེ་ལྔ་པ་བཟུང་སྟེ། ཁྲོ་བོའི་རྒྱལ་པོས་ཨ་མྲྀ་ཏ་ཀུཎྜ་ལི་་
སྔགས་རིངས་བཟླ་ཞིང་རྡོ་རྗེ་གསོར་ཞིང་། ས་གཙང་མ་མཐོན་པོ་མེ་ཏོག་དྲི་ཞིམ་
པོ་དང་། ཤིང་ཏོག་དང་ལྡན་པ་དང་། དེ་བཞིན་རྩྭ་འཇམ་པ་དང་། སྣུམ་
པ་སྐྱེ་བ་དང་། ཆུ་དང་ལྡན་པ། དེ་ལྟར་ཕུན་སུམ་ཚོགས་པ་དང་ལྡན་པའི་་་་
གནས་སུ་སྤུངས་ཏེ། བཞག་པར་བྱའོ། །ཡང་ན་ཆུ་ཀླུང་གི་ནང་དུ་བླུགས་ཀྱང་
མི་འགལ་ལོ།། །
གཞན་ཡང་འཕགས་པ་ཡེ་ཤེས་ཞབས་ཀྱིས་འགྲེལ་པ་མཛད་པའི་ནང་ནས་་
དཀྱིལ་འཁོར་བསྡུ་བའི་དོན་བཤད་པ་དྲངས་ནས་བཤད་པར་བྱ་སྟེ། དང་པོ་་
མདུན་དུ་ཅི་ལྟར་སྨོས་པའི་རྡུལ་ཚོན་གྱི་དཀྱིལ་འཁོར་གྱི་ཆོ་གའི་རིམ་པ། དཀྱིལ་
འཁོར་གྱི་བདག་པོ་རྡོ་རྗེ་མི་བསྐྱོད་པ་ལ་སོགས་པ་ཡེ་ཤེས་ཀྱི་དཀྱིལ་འཁོར་གྱི་ལྷ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཐམས་ཅད་ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་དཔའི། གནས་ནས་་
བསྐྱེད་པ་དེ་དེའི་འོག་ཏུ། ཐིམ་པར་མཛད་པ་དེ་བཞིན་དུ། ཆོ་གའི་རིམ་པ་་
མ་ནོར་བར་སྔར་ཕྱུང་བའི་གནས་སུ་བསྡུས་ཏེ་གཉིས་སུ་མེད་པའི་ངོ་བོར་གྱུར་པར་
བསམ་མོ། །དེ་ལྟར་དཀྱིལ་འཁོར་གྱི་ལྷ་རྣམས་བསྡུས་པའི་འོག་ཏུ། མདུན་དུ་
སྨོས་པ་བཞིན་དུ་ལས་ཀྱི་རྡོ་རྗེས་ཚོན་རྩི་ཕྱིའི་གནས་སུ་བསྐྱལ་བར་བྱའོ། །དེ་་་་་
ལྟར་བྱས་པའི་འོག་ཏུ་དཀྱིལ་འཁོར་བྲིས་པའི་གནས་ས་གཞི་རྫས་དྲི་ཞིམ་པོ་ཐམས་
ཅད་བསྲེག་ནས་ཕྱེ་མ་བྱས་ནས་ཆུ་དང་། བསྲེས་ཏེ་སྣོད་གང་ཡང་རུང་བར་་་་་་
བླུགས་ལ་ལས་ཀྱི་རྡོ་རྗེས་བསྐུ་བར་བྱའོ། །དེའི་དུས་སུ་ཁྲོ་བོའི་རྒྱལ་པོ་ཨ་མྲྀ་ཏ་་
ཀུཎྜ་ལི་སྔགས་རིངས་ཁྲོ་བོ་ཆེན་པོ་བཟླ་བར་བྱའོ། །གཞན་ཡང་དཀྱིལ་འཁོར་གྱི་
གནས་ས་གཞི་བསྐུ་བའི་དུས་སུ་སློབ་མ་རྣམས་ཀྱི་སྣ་ཚོགས་ཀྱི་བྱེ་བྲག་གི་མཆོད་པ་
ཆེན་པོ་བྱའོ། །དཀྱིལ་འཁོར་དེ་ལ་མཆོད་པའི་རྫས་ཀྱི་ངོ་བོ་ཕུན་སུམ་ཚོགས་པ་་
ཇི་སྙེད་སློབ་མ་རྣམས་ཀྱི་ཕུལ་བ་དེ་དག་ཐམས་ཅད་ཀྱི་བདག་པོ་དཀྱིལ་འཁོར་གྱི་་
རྡོ་རྗེ་སློབ་དཔོན་གྱི་ཡིན་པར་ཤེས་པར་བྱའོ།། །།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི། རྒྱ་ཆེར་འགྲེལ་པ།
མཁས་པ་ཆེན་པོ། རྡོ་རྗེ་སློབ་དཔོན་འཕགས་པ་ཀུན་དགའི་སྙིང་པོས་མཛད་པ།
ལེའུ་བཞི་པ་རྫོགས་སོ།། །།
༄༅། །གསང་འདུས་ཀུན་སྙིང་གི་འགྲེལ་ཆེན་དུམ་བུ་གཉིས་པ་བཞུགས་སོ།། །།
དེ་ནས་ད་ནི་ལེའུ་བཞི་པའི་འོག་ཏུ། ལེའུ་ལྔ་པ་སྤྱོད་པ་ཀུན་གྱི་མཆོག་གི་
ལེའུ་བཤད་པར་བྱ་སྟེ། དེ་ནས་རྒྱལ་པོ་རྡོ་རྗེ་འཛིན། །གནས་ཀྱི་དབང་ཕྱུག་་
ཀུན་མཆོག་གིས། །སྤྱོད་པ་ཀུན་མཆོག་ཆོས་ཀྱི་དོན། །སྤྱོད་པའི་མཚན་ཉིད་
་་


0


བཤད་དུ་གསོལ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་
ནས་ཞེས་པ་ནི། རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་
ཅད་དང་། བྱང་ཆུབ་སེམས་དཔའ་ཐམས་ཅད་དེ། བརྗོད་དུ་ཡོད་པ་དང་།
བརྗོད་དུ་མེད་པ་ཐམས་ཅད་ཀྱིས་ལེའུ་བཞི་པ་བཤད་པ་རྫོགས་པར་སོང་བའི་འོག་
ཏུ༑ ལེའུ་ལྔ་པའི་དོན་ཐོས་པར་བྱ་བའི་ཕྱིར་མཚོན་པའི་དོན་དུ་གསུངས་སོ། །
རྒྱལ་པོ་ཞེས་པ་ནི་ཉིད་ཀྱི་འཁོར་གྱི་ངོ་བོ་རྣམ་པར་སྣང་མཛད་ལ་སོགས་པ་དཀྱིལ་
འཁོར་གྱི་ལྷ་བརྗོད་དུ་ཡོད་པ་དང་། བརྗོད་དུ་མེད་པ་ཐམས་ཅད་ཀྱི་དབུས་ན་་
སྟོན་པ་རྡོ་རྗེ་མི་བསྐྱོད་པ་ཡེ་ཤེས་ཀྱི་ཆོ་འཕྲུལ་སྣ་ཚོགས་ཀྱི་བྱེ་བྲག་འཕྲོ་ཞིང་མཛེས་
པས་རྒྱལ་པོའོ། །གཞན་ཡང་བདུད་དང་བགེགས་ཀྱི་དཔུང་བཅོམ་སྟེ་རྒྱལ་བ་་་་་
ཐོབ་པས་རྒྱལ་པོའོ། །དེ་ལྟར་རྒྱལ་པོའི་དོན་དུ་ཤེས་པར་བྱའོ། །རྡོ་རྗེ་འཛིན་
པ་ཞེས་པ་ནི་བྱེ་བྲག་རྣམ་པ་གཉིས་ཏེ། ཕྱི་དང་ནང་ངོ་། །ཕྱི་ནི་གཡས་དང་
པོ་ན་མེ་ལོང་ལྟ་བུའི་ཡེ་ཤེས་ཀྱི་ངོ་བོ་རྡོ་རྗེ་རྩེ་ལྔ་པ་འགྱིང་བག་གི་ཚུལ་དུ་འཛིན་པ་
དེ་ནི་མ་རུངས་པ་གནོད་པ་བྱེད་པ་ཐམས་ཅད་མེད་པར་བྱེད་པའི་མཚོན་གྱི་ངོ་བོ་
སྟེ༑ དེ་ལྟར་ཕྱིའི་རྡོ་རྗེ་འཛིན་གྱི་དོན་དུ་གསུངས་སོ། །ནང་གི་དེ་བཞིན་་
གཤེགས་པ་ཐམས་ཅད་ཀྱི་སྐུ་རྡོ་རྗེ་དང་། གསུང་རྡོ་རྗེ་དང་། ཐུགས་རྡོ་རྗེ་་
གསུམ་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་སྐུ་ཕྱག་རྒྱས་མི་ཕྱེད་པ་གཉིས་སུ་མེད་པའི་
ངོ་བོར་འཛིན་པས་དེ་ལྟར་ནང་གི་རྡོ་རྗེ་འཛིན་གྱི་དོན་དུ་གསུངས་སོ། །གནས་་
ཀྱི་དབང་ཕྱུག་ཅེས་པ་ནི། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་
གནས་པའི་ལྷ་དང་མི་ལ་སོགས་པ་སེམས་ཅན་མ་ལུས་པ་རྣམས་ཀྱི་དོན་གྱི་ཕྱིར་་
ཐུགས་རྗེ་ཆེན་པོའི་ཐུགས་བསྐྱེད་དེ། ཡེ་ཤེས་ཀྱི་སྒྱུ་འཕྲུལ་གྱི་བྱེ་བྲག་གིས་ཐབས་
སྣ་ཚོགས་ཀྱིས་བྲན་བཞིན་དུ་འདུལ་བར་མཛད་དོ། །གཞན་ཡང་དཀྱིལ་འཁོར་་


འཁོར་
་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གྱི་ལྷ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུའི་བྱེ་བྲག་གི་བདག་ཉིད་་་
སྟོན་པ་རྡོ་རྗེ་མི་བསྐྱོད་པའི་ཕྱག་རྒྱའི་ངོ་བོ་སེམས་ཅན་ཐམས་ཅད་ཀྱི་དོན་བྱ་བའི་
ཕྱིར་གནས་པས་དེའི་ཕྱིར་གནས་ཀྱི་དབང་གི་དོན་དུ་གསུངས་སོ། །ཀུན་མཆོག་
ཞེས་པ་ནི་མདུན་དུ་སྨོས་པའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་་
ཐམས་ཅད་ན་གནས་པའི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་ནང་ན་
སྟོན་པ་རྡོ་རྗེ་མི་བསྐྱོད་པ་ཡེ་ཤེས་ཐམས་ཅད་ཀྱི་སྟོབས་དང་། ཆོ་འཕྲུལ་དང་།
མངོན་པར་ཤེས་པ་དང་ལྡན་པ་དེའི་ཕྱིར་ཀུན་མཆོག་ཅེས་གསུངས་སོ། །སྤྱོད་པ་
ཀུན་ཞེས་པ་ནི་བྱེ་བྲག་རྣམ་པ་གསུམ་དུ་དབྱེ་སྟེ། ཕྱི་དང་ནང་དང་གསང་བའོ། །
དེའི་དོན་གསལ་བར་བསྟན་པར་བྱ་སྟེ། ཕྱི་དང་ནང་གི་ནི་སྔགས་པས་ཕ་རོལ་ཏུ་
ཕྱིན་པ་བཅུའི་ངོ་བོ་བླ་ན་མེད་པའི་འབྲས་བུ་མ་གྲུབ་ཀྱི་བར་དུ་སྤྱད་པར་བྱ་སྟེ།
ཐུགས་མཉམ་པའི་ཐུགས་རྗེ་ཆེན་པོ་སྐྱེས་ནས་སེམས་ཅན་ཐམས་ཅད་ལ་འབྱོར་་་་་
པའི་བྱེ་བྲག་ཕུན་སུམ་ཚོགས་པ་རྣམ་པར་དག་པ་གསུམ་གྱི་ཚུལ་དུ་སྦྱིན་པར་བྱ་སྟེ།
རྣམ་པར་དག་པ་གསུམ་གྱི་ཚུལ་ནི། དང་པོ་འབྱོར་པ་ཕུན་སུམ་ཚོགས་པ་ལ་་་་
བསྟན་པ་དང་། ངེས་པ་དང་བདག་གིར་ཡིན་པར་འཛིན་པའི་སེམས་སྤངས་ཏེ།
མི་རྟག་པ་དང་། འཇིག་པ་དང་། སྟོང་པའི་ངོ་བོར་ཤེས་ནས་སྦྱིན་པར་བྱ་བ་་
དང་། དེ་བཞིན་དུ་སྦྱིན་པའི་དུས་སུ་སྦྱིན་པ་པོས་བདག་གིས་སྦྱིན་པ་དང་།
སྦྱིན་པ་པོ་གཞན་དང་གྲགས་པ་མཉམ་པར་འདོད་པའི་ཕྱིར་སྦྱིན་པ་འཛིན་པའི་་
སེམས་སྤངས་ནས་སྦྱིན་པར་བྱ་བ་དང་། དེ་བཞིན་དུ་ལེན་པ་པོ་ཡོན་ཏན་དང་་
མི་ལྡན་ཏེ། སྡིག་པ་ཅན་ལ་བྱིན་ན་བདག་གིས་བསོད་ནམས་ཀྱི་འབྲས་བུ་མི་་
འཐོབ་སྟེ། ཡོན་ཏན་དང་བསོད་ནམས་དང་ལྡན་པ་ལ་བྱིན་ན། བསོད་་
ནམས་ཀྱི་འབྲས་བུ་ཐོབ་པར་གཉིས་སུ་འཛིན་པའི་རྟོག་པ་སྤངས་ནས་སྦྱིན་པར་བྱ་


བ་དང་། གསུམ་མོ། །མདོར་བསྙུས་པ་སྦྱིན་པའི་རྫས་དང་། སྦྱིན་པ་པོ་་
དང་། ལེན་པ་པོ་གསུམ་མི་དམིགས་པ་སྟོང་པའི་ངོ་བོར་སྦྱིན་པར་བྱའོ། །དེ་
ལྟར་སྦྱིན་པའི་ཕ་རོལ་ཏུ་ཕྱིན་པའི་དོན་ཤེས་པར་བྱའོ། །དེ་ནས་ཚུལ་ཁྲིམས་ཀྱི་
ཕ་རོལ་ཏུ་ཕྱིན་པ་སྤྱོད་པ་ནི་ཐེག་པ་ཆེན་པོ་གསང་སྔགས་ཀྱི་བརྒྱུད་ཀྱི་ནང་ནས་་་་
འབྱུང་བའི་དམ་ཚིག་སྡོམ་པའི་མཆོག་རྡོ་རྗེ་སློབ་དཔོན་ལས་མནོས་པ་ནས། བླ་
ན་མེད་པའི་འབྲས་བུ་མ་གྲུབ་ཀྱི་བར་དུ་དམ་ཚིག་གི་སྡོམ་པ་དུས་རྟག་ཏུ་མི་ཉམས་
པར་བསྲུང་བར་བྱ་སྟེ། དམ་ཚིག་གི་སྡོམ་པའི་དོན་གསལ་བར་བསྟན་པར་བྱའོ། །
བཤང་གཅི་ཤ་དང་ཁྲག་དང་ནི། །ལྔ་པ་སེམས་ལས་བྱུང་བའོ། །ཞེས་འབྱུང་་
ངོ་། །དེ་བཞིན་དུ་ཕྱིའི་དམ་རྫས་རྣམ་པ་ལྔ་བླངས་ཏེ། གླངས་པོ་ཆེའི་ཤ་དང་
ཤ་ཆེན་དང་། རྟ་ཤ་དང་། ཁྱི་ཤ་དང་། བ་གླང་ཤའོ། །མདོར་བསྡུ་བ་དེ་
དག་སྔགས་པས་ཉིན་མཚན་དུ་བཟའ་བར་བྱའོ། །དམ་རྫས་དེ་དག་བཟའ་ཞིང་
བརྡ་སྐད་ཀྱི་ཚུལ་ཁྲིམས་བཞི་བསྲུང་བར་བྱ་བ་བསྟན་པར་བྱ་སྟེ། ཁྱོད་ཀྱིས་སྲོག་
ཆགས་གསད་པར་བྱ། །བརྫུན་གྱི་ཚིག་ཀྱང་སྨྲ་བར་བྱ། །མ་བྱིན་པར་ཡང་་
ཁྱོད་ཀྱིས་བླང་། ། །བུད་མེད་དག་ཀྱང་བསྟེན་པར་བྱ། །ཞེས་འབྱུང་སྟེ། དེ་
བཞིའི་དོན་ནི་ལེའུ་བཞི་པར་རྒྱས་པར་བཤད་པ་དེ་བཞིན་དུ་འདིར་སྦྱར་རོ། །དེ་
དག་ཐམས་ཅད་ནི་ཐེག་པ་ཆེན་པོ་གསང་སྔགས་ཀྱི་ཚུལ་གྱི་ཚུལ་ཁྲིམས་ཀྱི་ཕ་རོལ་་
ཏུ་ཕྱིན་པར་མིང་བཏགས་པ་མ་གྲུབ་ཀྱི་བར་དུ་དུས་རྟག་ཏུ་རྒྱུན་མི་འཆད་པར་་
སྤྱད་པར་བྱའོ། །དེ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་སྤྱད་པའི་དོན་དུ་ཤེས་་
པར་བྱའོ། །དེ་ནས་བཟོད་པའི་ཕ་རོལ་ཏུ་ཕྱིན་པ་སྤྱད་པ་ནི་སྔགས་པས་གསང་
སྔགས་ཀྱི་བསྒྲུབ་པ་མ་གྲུབ་ཀྱི་བར་དུ་ཉན་ཐོས་ལ་སོགས་པ་ཏིརྟི་ཀ་དང་།
གཞན་ཡང་མའི་རིགས་གང་ཡང་རུང་བས་སྨོད་པའི་ལས་ཀྱི་བྱེ་བྲག་སྣ་ཚོགས་་་་
0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བྱེད་ན། ཐུགས་རྗེ་ཆེན་པོའི་སེམས་བསྐྱེད་ནས་བཟོད་པ་བྱ་སྟེ། སེམས་ཅན་
དེ་དག་ལ་བུ་བཞིན་དུ་བལྟ་བར་བྱའོ། །དེ་ལྟར་བཟོད་པའི་ཕ་རོལ་ཏུ་ཕྱིན་པའི་
དོན་དུ་ཤེས་པར་བྱའོ། །དེ་ནས་བརྩོན་འགྲུས་ཀྱི་ཕ་རོལ་ཏུ་ཕྱིན་པ་སྤྱད་པར་བྱ་
བ་ནི། ཅི་ལྟར་རྒྱལ་པོས་འབངས་ལ་བཀའ་སྩལ་པ་ཐོས་མ་ཐག་ཏུ་འབངས་ཀྱིས་
མྱུར་བ་མྱུར་བར་དོན་བྱེད་པ་དེ་བཞིན་དུ་སྔགས་པས་རང་དགའ་བའི་ལྷ་རྗེས་སུ་་
དྲན་པས་བསྒོམ་པ་དང་། བཟླས་པ་དང་། གཞན་ཡང་དམ་རྫས་རྣམས་ཅི་་་
ལྟར་འབྱུང་བའི་སྔགས་ཀྱིས་བྱིན་གྱིས་བརླབ་ཅིང་བཟླ་བར་བྱའོ། །དེ་དག་ལ་་
སོགས་པ་དགེ་བའི་ལས་ཐམས་ཅད་ལ་དུས་རྟག་ཏུ་བརྩོན་འགྲུས་བྱའོ། །འོན་ཏེ་
ངེས་པར་འགྲུབ་པར་འགྱུར་རོ། །དེ་ལྟར་བརྩོན་འགྲུས་ཀྱི་ཕ་རོལ་ཏུ་ཕྱིན་པའི་་
དོན་དུ་ཤེས་པར་བྱའོ། །དེ་ནས་བསམ་གཏན་གྱི་ཕ་རོལ་ཏུ་ཕྱིན་པ་སྤྱད་པ་ནི་་
སྔགས་པས། བསྒྲུབ་པའི་དངོས་གྲུབ་ཀྱི་འབྲས་བུ་མ་གྲུབ་ཀྱི་བར་དུ་བསམ་་་
གཏན་གྱི་བྱེ་བྲག་རྣམ་པ་གསུམ་གཉིས་སུ་མེད་པར་རྒྱུན་མི་འཆད་པར་བྱའོ།
དེའི་དོན་གསལ་བར་བསྟན་པར་བྱ་སྟེ། ཕྱིའི་རྫས་ཀྱི་དངོས་པོ་ཐམས་ཅད་ཀྱི་ཁ་
དོག་དང་། དབྱིབས་ཇི་སྙེད་མིག་གིས་མཐོང་བ་ཐམས་ཅད་རང་དགའ་བའི་་
ལྷའི་སྐུ་ཕྱག་རྒྱ་དང་གཉིས་སུ་མེད་པའི་ངོ་བོར་བསྒོམ་པར་བྱ་བ་དང་། གཞན་་
ཡང་སྔགས་པས་བདག་གིས་བྱས་པ་དང་ཕྱི་མའི་སེམས་ཅན་གྱིས་བྱས་པ་དང་རང་
བཞིན་གྱིས་གྲགས་པའི་སྒྲ་ཇི་སྙེད་པ་དེ་དག་རང་དགའ་བའི་ལྷའི་སྔགས་ཀྱིས་་་
བཟླས་པ་དང་། གཉིས་སུ་མེད་པར་བསྒོམ་པར་བྱ་བ་དང་། གཞན་ཡང་
སྔགས་པས་ཁ་ཟས་ཀྱི་བྱེ་བྲག་ཅི་ཟ་བ་དེ་དག་ཕྱིའི་དམ་རྫས་ཀྱི་ངོ་བོ་ཤ་རྣམ་པ་ལྔ་
དང་གཉིས་སུ་མེད་པར་བསྒོམ་པ་དང་། དེ་བཞིན་དུ་བཏུང་བར་བྱ་བ་ཇི་སྙེད་་
པ་རྣམས་ནང་ནས་འབྱུང་བའི་བདུད་རྩི་རྣམ་པ་ལྔའི་ངོ་བོ་ཡིན་པར་བསྒོམ་པ་དང་


གསུམ་མོ། །དེ་ལྟར་བསམ་གཏན་གྱི་ཕ་རོལ་ཏུ་ཕྱིན་པ་སྤྱད་པར་བྱ་བའི་དོན་དུ་
ཤེས་པར་བྱའོ། །དེ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་སྤྱད་པ་ནི་དང་པོ་སྔགས་
པས་སངས་རྒྱས་ཀྱི་ཆོས་ཕྱི་ནང་མ་ལུས་པ་སློབ་དཔོན་ལས་རིམ་པར་ཐོས་པར་བྱའོ།
དེ་བཞིན་དུ་ཀུན་རྫོབ་ཀྱི་རིག་བྱེད་ཐམས་ཅད་བསླབ་པར་བྱའོ། །དེ་ལྟར་ཐོས་་
པའི་ཆོས་ཐམས་ཅད་སེམས་བརྟན་པ་དང་བརྩོན་པས་དོན་བསམ་པར་བྱ་སྟེ།
དེ་ལྟར་བསམས་པས་ཕྱིའི་ཆོས་ཐམས་ཅད་ཀྱི་ནང་ན། ཐེག་པ་ཆེན་པོ་གསང་་
སྔགས་ཀྱི་དོན་ནི་ཤེས་རབ་ཀྱིས་རྟོགས་པར་འགྱུར་རོ། །བཤད་པར་བྱ་སྟེ། སྐྱེ་
བ་འདིས་སྐྱེ་ཤི་ལས་ཀྱིས་འཁོར་བ་མེད་པར་བྱ་བའི་ཕྱིར་བླ་ན་མེད་པའི་དངོས་་
གྲུབ་ཀྱི་འབྲས་བུ་སྒྲུབ་པར་བྱེད་དོ། །དེ་ལྟར་སེམས་ཀྱི་དོན་རྟོགས་པས་གསང་
སྔགས་ཀྱི་དོན་གྱི་མན་ངག་བླ་ན་མེད་པའི་དངོས་གྲུབ་ཀྱི་འབྲས་བུ་མ་གྲུབ་ཀྱི་བར་
དུ་སེམས་བརྟན་པས་དུས་རྟག་ཏུ་རྒྱུན་མི་ཆད་པར་རྩེ་གཅིག་ཏུ་བསྒོམ་པར་བྱའོ། །
བཤད་པར་བྱ་སྟེ། སྔགས་པས་མདུན་དུ་སྨོས་པའི་ཚུལ་བསྒོམས་པས་དང་པོ་དེ་
བཞིན་གཤེགས་པ་ཐམས་ཅད་ཀྱི་བླ་ན་མེད་པའི་ཤེས་རབ་རིག་པ་ཐམས་ཅད་ཀྱི་ངོ་
བོ་འགྲུབ་སྟེ། དེ་གྲུབ་པའི་འོག་ཏུ་ཕྱི་ནང་གི་ཆོས་ཐམས་ཅད་ཀྱི་དོན་ཁྱད་པར་་
རྟོགས་ནས་ཤེས་པར་འགྱུར་ཏེ། དཔལ་རྡོ་རྗེ་སེམས་དཔའ་ཉིད་ཇི་ལྟ་བ་བཞིན་
དུའོ༑ །གཞན་ཡང་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་ཤེས་་
རབ་ཀྱི་དོན་བསྟན་པར་བྱ་སྟེ། དོན་བསྟན་པར་མ་སྐྱེས་པ་སྟོང་པའོ། །གཞན་
ཡང་རིག་པའི་ཡེ་ཤེས་ཐམས་ཅད་ཀྱི་སྙིང་པོའི་ངོ་བོ་ཡིན་ཏེ། དེ་ལྟ་བུའི་བླ་ན་་་
མེད་པའི་ཤེས་རབ་གོང་དུ་སྨོས་པའི་བསྒོམས་པས་མ་རིག་པའི་དྲི་ངོ་བོ་བཅད་ནས་
རྡོ་རྗེ་སེམས་དཔའ་དང་གཉིས་སུ་མེད་པའི་འབྲས་བུའི་ངོ་བོ་ཡེ་ཤེས་ཀྱི་ཆོ་འཕྲུལ་་
གྱི་ཤུགས་ཀྱིས་ཉོན་མོངས་པའི་རྒྱ་མཚོའི་ཕ་རོལ་ཏུ་ཕྱིན་པར་འགྱུར་རོ། །དེ་ལྟར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཤེས་རབ་ཀྱི་ཕ་རོལ་ཏུ་ཕྱིན་པ་སྤྱད་པའི་དོན་དུ་ཤེས་པར་བྱའོ། །དེ་ནས་ཐབས་
ཀྱི་ཕ་རོལ་ཏུ་ཕྱིན་པ་སྤྱད་པ་ནི་སྔགས་པས་བླ་ན་མེད་པའི་དངོས་གྲུབ་མ་གྲུབ་ཀྱི་་་
བར་དུ་གསང་སྔགས་ཀྱི་རྒྱུད་ཐམས་ཅད་ཀྱི་ནང་ནས་འབྱུང་བ། ཇི་ལྟར་དཔལ་
རྡོ་རྗེ་སེམས་དཔའ་སེམས་ཅན་ཐམས་ཅད་འཁོར་བར་འཁོར་བའི་སྐྱེ་ཤི་མེད་པར་
བྱ་བའི་ཕྱིར་ཡེ་ཤེས་ཀྱི་སྒྱུ་འཕྲུལ་གྱི་སྤྲུལ་པའི་བྱེ་བྲག་སྣ་ཚོགས་མཛད་པ་དེ་བཞིན་
དུ་སྙིང་རྗེ་ཆེན་པོའི་སེམས་བསྐྱེད་དེ་དུས་རྟག་ཏུ་བྱའོ། །དེ་ལྟར་ཐབས་ཀྱི་ཕ་་་་་
རོལ་ཏུ་ཕྱིན་པ་སྤྱད་པའི་དོན་དུ་ཤེས་པར་བྱའོ། །དེ་ནས་སྨོན་ལམ་གྱི་ཕ་རོལ་ཏུ་
ཕྱིན་པ་སྤྱད་པས་ནི་སྔགས་པས་བླ་ན་མེད་པའི་དངོས་གྲུབ་ཀྱི་འབྲས་བུ་མ་གྲུབ་ཀྱི་
བར་དུ་དུས་རྟག་ཏུ་བསྒོམ་པ་དང་། བཟླས་པ་དང་། ནང་གི་སྨད་དུ་བྱུང་
བའི་གཏོར་མ་དང་། དེ་བཞིན་དུ་ཕྱི་དང་ནང་གི་མཆོད་པ་བྱ་སྟེ། བྱེ་བྲག་དེ་
དག་རྫོགས་པའི་འོག་ཏུ་སྙིང་རྗེ་ཆེན་པོའི་སེམས་བསྐྱེད་དེ། སེམས་ཅན་མ་ལུས་
པ་ཐམས་ཅད་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་རྡོ་རྗེ་གསུམ་དོན་དམ་པར་གཉིས་སུ་མེད་པ་དང་།
གཉིས་སུ་མེད་པའི་དངོས་གྲུབ་ཀྱི་འབྲས་བུའི་ངོ་བོ་གྲུབ་པར་གྱུར་ཅིག་པར་སྨོན་་
ལམ་གདབ་བོ། །དེ་ལྟར་སྨོན་ལམ་གྱི་ཕ་རོལ་ཏུ་ཕྱིན་པ་སྤྱད་པའི་དོན་དུ་ཤེས་་
པར་བྱའོ། །དེ་ནས་སྟོབས་ཀྱི་ཕ་རོལ་ཏུ་ཕྱིན་པ་སྤྱད་པར་བྱ་བ་ནི། སྔགས་་
པས་བླ་ན་མེད་པའི་དངོས་གྲུབ་ཀྱི་འབྲས་བུ་མ་གྲུབ་ཀྱི་བར་དུ་དུས་རྟག་ཏུ། བཛྲ་
ཧཱུཾ་ཀ་ར་ལ་སོགས་པ་ཁྲོ་བོའི་རྒྱལ་པོ་བཅུ་སྤྲོ་བ་དང་བསྡུ་བའི་སྟོབས་ཀྱིས་་་
གནོད་པ་བྱེད་པ་མ་རུངས་པ་ཐམས་ཅད་གཞོམ་པའི་ཕྱིར། དེ་ལྟར་སྟོབས་ཀྱི་ཕ་
རོལ་ཏུ་ཕྱིན་པ་སྤྱད་པའི་དོན་དུ་ཤེས་པར་བྱའོ། །དེ་ནས་ཡེ་ཤེས་ཀྱི་ཕ་རོལ་ཏུ་་
ཕྱིན་པ་སྤྱད་པ་ནི། སྔགས་པས་བླ་ན་མེད་པའི་འབྲས་བུ་མ་གྲུབ་ཀྱི་བར་དུ།


རྟག་ཏུ་སྟོན་པ་རྡོ་རྗེ་མི་བསྐྱོད་པ་ལ་སོགས་ཏེ། དེ་བཞིན་གཤེགས་པ་རྣམ་པ་ལྔ་
ཉིད་ཀྱི་ཡེ་ཤེས་རྣམ་པ་ལྔ་དང་ལྡན་པར་བརྟག་སྟེ། དེའི་འོག་ཏུ་སྔགས་པས་རང་
དགའ་བའི་ལྷ་གང་ཡིན་པ་མདུན་དུ་སྨོས་པའི་དེ་བཞིན་གཤེགས་པ་རྣམ་པ་ལྔའི་ཡེ་
ཤེས་ཕུན་སུམ་ཚོགས་པ་དང་གཉིས་སུ་མེད་པའི་སྐུ་ཕྱག་རྒྱ་དེ་དང་གཉིས་སུ་མེད་་
པའི་ང་རྒྱལ་དུ་བསྒོམ་པར་བྱའོ། །གཞན་ཡང་བསྒོམ་པའི་དུས་སུ་ཉིད་ཀྱི་ལྷའི་་་
སྔགས་དེ་ཉིད་རིགས་ཀྱི་ཡེ་ཤེས་ཀྱི་ངོ་བོ་ཡིན་ཏེ། ཡེ་ཤེས་དེ་ཡང་གོང་དུ་སྨོས་་་
པའི་ཡེ་ཤེས་རྣམ་པ་ལྔ་དང་གཉིས་སུ་མེད་པར་རྟག་གོ། །དེ་ལྟར་ཡེ་ཤེས་ཀྱི་ཕ་་
རོལ་ཏུ་ཕྱིན་པ་སྤྱད་པའི་དོན་དུ་ཤེས་པར་བྱའོ། །གཞན་ཡང་གོང་དུ་སྨོས་པའི་་
ཕ་རོལ་ཏུ་ཕྱིན་པ་བཅུའི་སྤྱོད་པ་སྤྱད་པར་བྱ་བ་དེ་ཕྱི་ནང་ཕྱེ་ནས་བསྟན་པར་བྱ་སྟེ།
སྦྱིན་པའི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་
འགྲུས་ཀྱི་ཕ་རོལ་ཏུ་ཕྱིན་པ་དང་། སྨོན་ལམ་གྱི་ཕ་རོལ་ཏུ་ཕྱིན་པ་དང་་
བཞིའི་སྤྱོད་པ་ནི་ཕྱིའི་ཡིན་པར་བསྟན། ཕ་རོལ་ཏུ་ཕྱིན་པ་གཞན་པ་དྲུག་ནི་་
ནང་གི་ཡིན་པར་བསྟན་ཏོ། །དེ་ནས་སྤྱོད་པ་ཀུན་ཞེས་པའི་དོན་གསལ་བར་བྱེ་
བྲག་ཏུ་བསྟན་པར་བྱ་སྟེ། སྔགས་པས་གསང་བའི་སྒྲུབ་པ་ཆེན་པོ་བསྒྲུབ་པའི་་
དུས་སུ་དཔལ་རྡོ་རྗེ་སེམས་དཔའ་དང་གཉིས་སུ་མེད་པར་བསྒོམ་པའི་སྦྱོར་བས་་
སམ༑ ཡང་ན་རང་གི་མོས་པའི་ལྷའི་ཆེ་བའི་ང་རྒྱལ་དུ་བསྒོམ་པའི་སྦྱོར་བས་་
ཕྱིན་ཅི་མ་ལོག་པའི་རྣམ་པར་རྟོག་པ་ཐམས་ཅད་སྤངས་ཏེ་ཐབས་དང་ཤེས་རབ་
རོལ་པ་བྱའོ། །བཤད་པར་བྱ་སྟེ། ཕྱི་ནང་གཉིས་ཏེ་ཕྱི་དང་ནང་ངོ་། །ཕྱིའི་
ནི་མ་དང་སྲིང་མོ་དང་བུ་མོའོ། །དེ་དག་དང་འདོད་ཆགས་ཆེན་པོའི་སེམས་་་
དགའ་བས་འགྱིང་བག་གི་ཚུལ་གྱིས་བྱེ་བྲག་སྣ་ཚོགས་སུ་སྤྱད་པར་གསུངས་སོ། །
ནང་གི་ནི་མ་སྤྱད་པའི་དུས་སུ་རྡོ་རྗེའི་རིགས་མཉེས་པར་བྱེད་པ་ཡེ་ཤེས་ཀྱི་ལྷ་མོ་མཱ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མ་ཀཱི་དང་གཉིས་སུ་མེད་པའི་ངོ་བོར་བརྟག་གོ། །སྲིང་མོ་སྤྱད་པའི་དུས་སུ་སའི་
སྙིང་པོ་དང་ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་བརྒྱད་ཀྱི་ནང་ན་
རང་དགའ་བའི་ལྷ་གང་ཡིན་པའི་སྒོམ་པའི་སྦྱོར་བ་བྱས་ཏེ། དེའི་ཤེས་རབ་ལྷ་མོ་
སེམས་མ་རྡོ་རྗེ་མར་གཉིས་སུ་མེད་པར་བརྟག་པར་བྱའོ། །བུ་མོ་སྤྱད་པའི་དུས་་
སུ་ཡ་མཱནྟ་ཀ་དང་པྲཛྙཱནྟ་ཀ་ལ་སོགས་པ་ཁྲོ་བོའི་རྒྱལ་པོ་བཅུའི་ནང་ན་རང་དགའ་
བའི་ལྷ་གང་ཡིན་པའི་སྒོམ་པའི་སྦྱོར་བ་བྱས་ཏེ། དེའི་ཤེས་རབ་ལྷ་མོ་ཁྲོ་མོའི་་་་་
རྒྱལ་མོ་དང་གཉིས་སུ་མེད་པར་ངོ་བོར་བརྟག་པར་བྱའོ། །དེ་ལྟར་མདོར་བསྡུས་
པ་གསང་བའི་སྤྱོད་པ་ཀུན་ཞེས་པའི་དོན་དུ་ཤེས་པར་བྱའོ། །མཆོག་ཅེས་པ་ནི་་
མདུན་དུ་སྨོས་པའི་ཕྱི་དང་ནང་དང་གསང་བ་གསུམ་གྱི་སྤྱོད་པའི་བྱེ་བྲག་སྤྱད་པར་
བྱ་བ་དེ་ནི། ལྷ་དང་མིའི་ཐེག་པ་དང་། ཉན་ཐོས་ཀྱི་ཐེག་པ་དང་། རང་་་
སངས་རྒྱས་ཀྱི་ཐེག་པ་དང་། བྱང་ཆུབ་སེམས་དཔའི་ཐེག་པ་ལ་སོགས་པ་སྤྱོད་པ་
ཐམས་ཅད་ཀྱི་ནང་ན་འདི་ནི་སྤྱོད་པའི་མཆོག་ཡིན་ནོ། །བཤད་པར་བྱ་སྟེ།
སྤྱོད་པ་འདི་སྤྱོད་པས་སྐྱེ་བ་འདི་ལ་གཟུགས་ཀྱི་ཕུང་པོ་དཔལ་རྡོ་རྗེ་སེམས་དཔའི་་
ཕྱག་རྒྱ་ཆེན་པོ་གཉིས་སུ་མེད་པའི་ངོ་བོར་འགྲུབ་པར་འགྱུར་ཏེ། དེའི་ཕྱིར་་
མཆོག་ཅེས་གསུངས་སོ། །ཆོས་ཀྱི་དོན་ཞེས་པ་ནི་བདེ་སྟེ་བཤད་མི་དགོས་སོ། །
སྤྱོད་པའི་མཚན་ཉིད་ཞེས་པ་ནི་མདུན་དུ་སྨོས་པའི་བྱེ་བྲག་རྣམ་པ་གསུམ་གྱི་སྤྱད་་
པ་སྤྱོད་པའི་དུས་སུ། སྔགས་པས་སྟོན་པ་མི་བསྐྱོད་རྡོ་རྗེ་འཛིན་དང་གཉིས་སུ་་
མེད་པའི་ང་རྒྱལ་བྱས་ནས་ཕྱིན་ཅི་ལོག་གི་རྣམ་པར་རྟོག་པ་སྤངས་ནས་སྤྱད་པར་
བྱའོ༑ །དེ་ལྟར་སྤྱོད་པའི་མཚན་ཉིད་ཀྱི་དོན་དུ་གསུངས་སོ། །བཤད་དུ་་་
གསོལ་ཞེས་པ་ནི་སྟོན་པ་མི་བསྐྱོད་རྡོ་རྗེ་འཛིན་ཁྱོད་ཀྱིས་བདག་ཅག་འཁོར་ཐམས་
ཅད་ལ་བཤད་དུ་གསོལ་ཞེས་པའོ།། །།


0


ད་ནི་གོང་དུ་སྨོས་པའི་རྣམ་པར་སྣང་མཛད་ལ་སོགས་པ་འཁོར་ཐམས་ཅད་
ཀྱིས་གསོལ་བ་བཏབ་པའི་འོག་ཏུ་སྟོན་པ་མི་བསྐྱོད་རྡོ་རྗེ་འཛིན་གྱིས་སྤྱོད་པའི་་་་
མཚན་ཉིད་བཤད་པར་བསྟན་པར་བྱ་སྟེ། རྣམ་པར་མི་རྟོག་ལས་བྱུང་བ། །
འདོད་ཆགས་ཞེ་སྡང་གཏི་མུག་རིགས། །རྒྱ་ཆེན་གྲུབ་པ་ཐེག་ཆེན་མཆོག །བླ་
ན་མེད་པ་བསྒྲུབ་པར་བྱ། །ཞེས་བྱ་བའི་སྒྲ་བཤད་པར་བྱ་སྟེ། ཅི་ལྟར་ཡིན་ན།
རྣམ་པར་མི་རྟོག་ཞེས་པ་ནི་ཕྱིན་ཅི་ལོག་གི་རྟོག་པ་བཟའ་མི་བཟའ་དང་བྱ་མི་བྱ་་
རྣམ་པར་སྤང་བར་བྱ་སྟེ། དེའི་འོག་ཏུ་གསང་སྔགས་ཀྱི་སྤྱོད་པ་སྤྱད་པར་བྱའོ།
དེ་ལྟར་རྣམ་པར་མི་རྟོག་པའི་དོན་དུ་གསུངས་སོ། །ལས་བྱུང་བ་ཞེས་པ་ནི།
གཟུགས་ཀྱི་ཕུང་པོ་ལ་གནས་པའི་ཉོན་མོངས་པ་རྣམ་པ་ལྔ། སྒྲུབ་པ་པོས་གོང་དུ་
སྨོས་པའི་རྣམ་པར་རྟོག་པ་སྤངས་ནས་གསང་སྔགས་ཀྱི་བསྒྲུབ་པ་ཆེན་པོ་བྱས་ནས་
དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔའི་ངོ་བོ་དངོས་གྲུབ་ཀྱི་འབྲས་་
བུ་འགྲུབ་པོ། །དེ་ལྟར་ལས་འབྱུང་བའི་དོན་དུ་གསུངས་སོ། །འདོད་ཆགས་ཞེ་
སྡང་གཏི་མུག་རིགས་ཞེས་པ་ནི་མདུན་དུ་སྨོས་པའི་གཟུགས་ཀྱི་ཕུང་པོ་ལ་སོགས་
པའི་ཉོན་མོངས་པ་རྣམ་པ་ལྔ་སྟེ། འདོད་ཆགས་དང་ཞེ་སྡང་དང་། གཏི་མུག་
དང་། ང་རྒྱལ་དང་། ཕྲག་དོག་དང་། དེ་ལྔས་བླ་ན་མེད་པའི་ཡེ་ཤེས་ཀྱི་
འབྲས་བུ་ལ་གནོད་པ་བྱེད་པ་དེ་རྣམས་སྒྲུབ་པ་པོས་སྔགས་ཀྱི་སྒྲུབ་པ་ཆེན་པོའི་་་
དངོས་གྲུབ་ཀྱི་འབྲས་བུ་གྲུབ་པའི་དུས་སུ་དེ་བཞིན་གཤེགས་པ་རྣམ་པ་ལྔ་དང་་
གཉིས་སུ་མེད་པའི་དངོས་གྲུབ་འགྲུབ་པར་འགྱུར་རོ། །དེའི་དོན་གསལ་བར་་
བསྟན་པར་བྱ་སྟེ། འདོད་ཆགས་ནི་སྣང་བ་མཐའ་ཡས་བླ་ན་མེད་པའི་འདོད་་
ཆགས་ཀྱི་ངོ་བོ་དང་གཉིས་སུ་མེད་པ་སོ་སོར་རྟོག་པའི་ཡེ་ཤེས་ཀྱི་དངོས་གྲུབ་ཀྱི་་
འབྲས་བུ་འགྲུབ་པར་འགྱུར་རོ། །དེ་བཞིན་དུ་ཞེ་སྡང་ནི་མི་བསྐྱོད་པ་བླ་ན་མེད་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པའི་ཞེ་སྡང་གི་ངོ་བོ་དང་གཉིས་སུ་མེད་པ་མེ་ལོང་ལྟ་བུའི་ཡེ་ཤེས་ཀྱི་དངོས་གྲུབ་ཀྱི་
འབྲས་བུ་འགྲུབ་པར་འགྱུར་རོ། །དེ་བཞིན་དུ་གཏི་མུག་ནི་རྣམ་པར་སྣང་མཛད་
བླ་ན་མེད་པའི་གཏི་མུག་གི་ངོ་བོ་དང་གཉིས་སུ་མེད་པའི་ཆོས་ཀྱི་དབྱིངས་ཀྱི་ཡེ་་
ཤེས་ཀྱི་དངོས་གྲུབ་ཀྱི་འབྲས་བུ་འགྲུབ་པར་འགྱུར་རོ། །རྒྱ་ཆེན་ཞེས་པ་དཔལ་རྡོ་
རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱིས་སེམས་ཅན་་་
ཐམས་ཅད་ཀྱི་དོན་མཛད་པའི་ཡོན་ཏན་ཕུན་སུམ་ཚོགས་པའི་ངོ་བོ་ཁྱབ་ནས་་་
གནས་པ་ནི་ང་རྒྱལ་ཏེ། རིན་ཆེན་འབྱུང་ལྡན་བླ་ན་མེད་པའི་ང་རྒྱལ་གྱི་ངོ་བོ་་
དང་གཉིས་སུ་མཉམ་པ་ཉིད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་འགྲུབ་པར་་་
འགྱུར་རོ། །གྲུབ་པ་ཞེས་བྱ་བ་ཕྲག་དོག་གི་དོན་ཡོད་གྲུབ་པ་བླ་ན་མེད་པའི་ཕྲག་
དོག་གི་ངོ་བོ་དང་གཉིས་སུ་མེད་པ་བྱ་བ་ནན་ཏན་གྱི་ཡེ་ཤེས་ཀྱི་དངོས་གྲུབ་ཀྱི་་་
འབྲས་བུ་འགྲུབ་པར་འགྱུར་རོ། །ཐེག་པ་མཆོག་ཞེས་པ་ཐེག་པ་འོག་མ་ཐམས་་་
ཅད་པས་ཐེག་པ་ཆེན་པོ་གསང་སྔགས་འདི་ཐམས་ཅད་བྱ་བ་དང་། ཐམས་ཅད་
བཟའ་བ་སྟེ། སྤྱོད་པ་དེ་ལྟར་སྤྱད་ན་སྒྲུབ་པ་པོས་འགྲུབ་པས་དེ་ལྟར་ཐེག་ཆེན་་
མཆོག་གི་དོན་དུ་གསུངས་སོ། །བླ་ན་མེད་པ་ཞེས་བྱ་བ་ནི་མདུན་དུ་སྨོས་པའི་་་
ཐེག་པ་ཆེན་པོ་མཆོག་བསྟེན་པས་སྒྲུབ་པ་པོ་འགྲོ་བ་རིགས་དྲུག་ཏུ་འཁོར་བའི་སྐྱེ་་
ཤི་རྒྱུན་བཅད་དེ། དཔལ་རྡོ་རྗེ་སེམས་དཔའ་དང་གཉིས་སུ་མེད་པའི་ངོ་བོ་ཕྱག་
རྒྱ་ཆེན་པོ་འགྲུབ་པར་འགྱུར་རོ། །དེ་ལྟར་བླ་ན་མེད་པའི་དོན་དུ་གསུངས་སོ། །
བསྒྲུབ་པར་བྱ་ཞེས་པ་ནི་མདུན་དུ་བཤད་པས་བདེ་སྟེ་བཤད་མི་དགོས་སོ།
རིགས་ངན་སྨེ་ཤ་ཅན་ལ་སོགས། །གསོད་པ་དོན་དུ་གཉེར་བ་རྣམས། །ཐེག་་
པ་བླ་ན་མེད་པ་ཡི། །ཐེག་མཆོག་འདི་ལས་འགྲུབ་པར་འགྱུར་ཞེས་བྱ་བའི་དོན་་
བཤད་པར་བྱ་སྟེ། ཅི་ལྟར་ཡིན་ན། རིགས་ངན་ནི་སྙིང་རྗེའི་སེམས་དང་བྲལ་


0


བས་དུས་རྟག་ཏུ་མི་ལ་སོགས་པ་སེམས་ཅན་ཐམས་ཅད་ཀྱི་རིགས་ཇི་སྙེད་གསོད་པ་
ལ་རིགས་ངན་ཞེས་གསུངས་སོ། །སྨེ་ཤ་ཅན་ནི་དང་པོ་རྗེའུ་རིགས་སུ་སྐྱེས་པ་་་་
ལས་མུ་གེ་བྱུང་བའི་དུས་སུ་བཀྲེས་པས་ཉམ་ཐག་པས་དམངས་རིགས་ཀྱི་ཁ་ཟས་ཀྱི་
ལྷག་མ་ཟོས་པ་དང་། ཉེས་པ་དེས་རྒྱལ་པོ་རང་གི་རིགས་ལས་དམན་པའི་རིགས་
སུ་ཕབ་པའོ། །བཤད་པར་བྱ་སྟེ། རིགས་གྱུར་པས་འཚོ་བའི་དོན་དུ་མདའ་་་
གཞུ་དང་མདུང་ལ་སོགས་པ་མཚོན་ཆ་སྣ་ཚོགས་བྱེད་ཅིང་འཚོང་པས་སྨེ་ཤ་ཅན་་
ཞེས་གསུངས་སོ། །སོགས་པ་ཞེས་པ་དང་། བཤན་པ་དང་། ཉ་པ་དང་།
ཁྲུས་མཁན་དང་། གར་མཁན་དང་། རྒྱལ་རིགས་ལས་སྡིག་པས་ཕབ་པས་་་་
ཞིང་རྨོ་བ་ལ་སོགས་ཏེ། དམན་པའི་ལས་བྱེད་པས་རིགས་ངན་སྡིག་པ་ཅན་དུ་་
གྱུར་པ་སྟེ་དེ་ལྟར་སོགས་པའི་དོན་ནོ། །གསོད་པ་དོན་དུ་གཉེར་བ་ཞེས་པ་གོང་
དུ་སྨོས་པའི་རིགས་ངན་དེ་རྣམས་མི་ལ་སོགས་པ་སེམས་ཅན་ཐམས་ཅད་གསད་
པའི་སྡིག་པའི་སེམས་རྩེ་གཅིག་པ་ལ་ཞུགས་པས་དེའི་ཕྱིར་གསོད་པའི་དོན་དུ་་་
གསུངས་སོ། །ཐེག་པ་བླ་ན་མེད་པའི་ཞེས་པ་གོང་དུ་སྨོས་པའི་ཐེག་པ་དམན་པ་
རྣམས་ཀྱི་ནང་ན་ཐེག་པ་ཆེན་པོ་ལ་བརྟེན་ནས། སྒྲུབ་པ་པོ་ཚེ་འདི་ཉིད་ལ་མི་་་
གཙང་བའི་གྲོང་ཁྱེར་གྱི་ངོ་བོ་གཟུགས་ཀྱི་ཕུང་པོ་དཔལ་རྡོ་རྗེ་སེམས་དཔའ་དང་་
གཉིས་སུ་མེད་པའི་ངོ་བོ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་
བླ་ན་མེད་པའི་འབྲས་བུ་བསྐྱེད་པའི་གནས་ཀྱི་སྙིང་པོའི་ངོ་བོ་འགྲུབ་པར་འགྱུར་་་
བས་དེའི་ཕྱིར་ཐེག་པ་བླ་ན་མེད་པའོ། །ཐེག་པ་མཆོག་འདི་ལ་ཞེས་པ་ལྷ་དང་མི་
ལ་སོགས་པ་ཐེག་པ་འོག་མ་ལྔའི་ནང་ནས། ཐེག་པ་ཆེན་པོ་གསང་སྔགས་འདི་ནི་
བདེ་བའི་སྤྱོད་པའི་བྱེ་བྲག་སྣ་ཚོགས་སྤྱད་པས་འབྲས་བུ་བླ་ན་མེད་པ་འགྲུབ་པར་་
འགྱུར་བས་དེའི་ཕྱིར་ཐེག་མཆོག་འདི་ལ་ཞེས་གསུངས་སོ། །འགྲུབ་པར་འགྱུར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཞེས་པ་ནི་གོང་དུ་སྨོས་པའི་རིགས་ངན་སྨེ་ཤ་ཅན་ལ་སོགས་པ་སེམས་ཅན་ཐམས་་
ཅད་ཀྱི་སྲོག་གཅོད་པར་དམ་བཅས་པའི་སྡིག་ཅན་ཞེ་སྡང་ཆེན་པོའི་སེམས་ཀྱིས་
དུས་རྟག་ཏུ་སྲོག་གཅོད་པའི་ལས་བྱེད་པ་དེ་རྣམས་དགེ་བའི་བཤེས་གཉེན་གྱིས་་
རྒྱུད་བཀྲོལ་ནས་དད་པ་ཆེན་པོས་བྱང་ཆུབ་སེམས་བསྐྱེད་ནས་ཐེག་པ་ཆེན་པོ་་
གསང་སྔགས་ཀྱི་ལམ་དུ་བཙུད་པས་འགྲུབ་པར་འགྱུར་བའི་རིམ་པ་གསལ་བར་་་
བཤད་པར་བྱ་སྟེ། ཙན་ད་ལ་དང་། བཤན་པ་དང་། ཉ་པ་དང་། ཁྲུས་
མཁན་ཏེ། དེ་ལྟ་བུའི་རིགས་ངན་རྣམས་ནི་རྡོ་རྗེའི་སྟོན་པ་རྡོ་རྗེ་མི་བསྐྱོད་པ་
དང་གཉིས་སུ་མེད་པ་མེ་ལོང་ལྟ་བུའི་ཡེ་ཤེས་ཀྱི་འབྲས་བུའི་ངོ་བོ་འགྲུབ་པར་་་་
འགྱུར་རོ། །དེ་བཞིན་དུ་སྨེ་ཤ་ཅན་ནི་སྐུའི་རིགས་དེ་བཞིན་གཤེགས་པ་རྣམ་པར་
སྣང་མཛད་དང་གཉིས་སུ་མེད་པ་ཆོས་ཀྱི་དབྱིངས་ཀྱི་ཡེ་ཤེས་ཀྱི་འབྲས་བུའི་ངོ་བོ་་
འགྲུབ་པར་འགྱུར་རོ། །དེ་བཞིན་དུ་གར་མཁན་ནི་པདྨའི་རིགས་དེ་བཞིན་་་
གཤེགས་པ་སྣང་བ་མཐའ་ཡས་དང་གཉིས་སུ་མེད་པ་སོ་སོར་རྟོག་པའི་ཡེ་ཤེས་ཀྱི་
འབྲས་བུའི་ངོ་བོ་འགྲུབ་པར་འགྱུར་རོ། །དེ་བཞིན་དུ་རྒྱལ་རིགས་ལས་ཕབ་པའི་
སྡིག་པ་ཅན་ང་རྒྱལ་ཅན་ནི་ང་རྒྱལ་གྱི་རིགས་དེ་བཞིན་གཤེགས་པ་རིན་ཆེན་་་
འབྱུང་ལྡན་དང་གཉིས་སུ་མེད་པ་མཉམ་པ་ཉིད་ཀྱི་ཡེ་ཤེས་ཀྱི་འབྲས་བུའི་ངོ་བོ་
འགྲུབ་པར་འགྱུར་རོ། །དེ་བཞིན་དུ་ཞིང་པ་ལ་སོགས་པ་དམན་པའི་ལས་བྱེད་་
པའི་རིགས་ཐམས་ཅད་ནི་ཕྲག་དོག་གི་རིགས་དེ་བཞིན་གཤེགས་པ་དོན་ཡོད་གྲུབ་
པ་གཉིས་སུ་མེད་པ་བྱ་བ་ནན་ཏན་གྱི་ཡེ་ཤེས་ཀྱི་འབྲས་བུའི་ངོ་བོ་འགྲུབ་པར་་་
འགྱུར་རོ། །དེ་ལྟར་རིགས་ངན་སྡིག་པ་ཅན་རྣམས་ཀྱང་དེ་བཞིན་གཤེགས་པ་
རྣམ་པ་ལྔའི་ཡེ་ཤེས་ཀྱི་འབྲས་བུའི་ངོ་བོ་འགྲུབ་པར་འགྱུར་ན། གཞན་བྲམ་ཟེ་
དང་། རྒྱལ་རིགས་ལ་སོགས་པ་རིགས་མཐོ་བ་རྣམས་ཀྱིས་གཞུང་འདི་ལྟར་སྤྱད་


0


ན༑ ཐེ་ཙོམ་མེད་པར་འགྱུར་རོ། །དེ་ལྟར་མདོར་བསྡུས་པ་འགྲུབ་པར་
འགྱུར་བའི་དོན་དུ་གསུངས་སོ། །མཚམས་མེད་བྱེད་ལ་སོགས་པ་ཡི། །སེམས་
ཅན་སྡིག་པ་ཆེན་པོ་ཡང་། །ཐེག་པ་བླ་ན་མེད་པ་ཡི། །ཐེག་མཆོག་འདི་་
ལ་འགྲུབ་པར་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
མཚམས་མེད་བྱེད་ལ་སོགས་པ་ཡིན་ཞེས་པ་ནི། མ་བསད་པ་དང་། ཕ་་
བསད་པ་དང་། དགྲ་བཅོམ་པ་བསད་པ་དང་། དེ་བཞིན་གཤེགས་པའི་སྐུ་
ལ་ངན་སེམས་ཀྱི་ཁྲག་ཕྱུང་བ་དང་། དགེ་འདུན་མཐུན་པའི་དབྱེན་བྱེད་པ་་་
སྟེ༑ དེ་ལྟར་མཚམས་མེད་པ་ལྔ་ལ་སོགས་པ་སྡིག་པའི་བྱེ་བྲག་སྣ་ཚོགས་བྱས་ན།
མནར་མེད་པ་ལ་སོགས་པ་དམྱལ་བའི་སྡུག་བསྔལ་གྱི་རིམ་པར་བསྐལ་པ་གྲངས་་
མེད་པར་གནས་པར་དེ་ལྟར་མཚམས་མེད་བྱེད་ལ་སོགས་པའི་དོན་དུ་གསུངས་སོ།
གཞན་ཡང་མན་ངག་གི་དོན་བཤད་པར་བྱ་སྟེ། མ་བསད་པ་ཞེས་པ་ནི་འཁོར་བ་
མི་སྤོང་བར་འཆིང་བར་བྱེད་པའི་ཕྱིན་ཅི་ལོག་གི་སྲེད་པ་སྟེ། དེ་སྒྲུབ་པ་པོས་་
ཆོས་ཐམས་ཅད་སྟོང་པའི་ངོ་བོར་བསྒོམ་པའི་ཐབས་ཀྱིས་སྤང་བར་བྱ་སྟེ། དེ་་
ལྟར་མ་བསད་པའི་དོན་དུ་ཤེས་པར་བྱའོ། །ཕ་བསད་པ་ནི་ཕྱིན་ཅི་ལོག་གི་གཏི་
མུག་མ་རིག་པ་ཐམས་ཅད་འབྱུང་བའི་གནས་ཀྱི་ངོ་བོ་ཡིན་ཏེ། དེའི་དབང་་
གིས་སྡིག་པའི་བྱེ་བྲག་སྣ་ཚོགས་བྱེད་པ་དེ་སྒྲུབ་པ་པོས་ཕྱིའི་ཕྱིན་ཅི་ལོག་པའི་ཆོས་་
ཐམས་ཅད་སྤངས་པ་མ་ཡིན་པར་ཤེས་པའི་ཐབས་ཀྱིས་སྤང་བར་བྱ་སྟེ། དེ་ལྟར་
ཕ་བསད་པའི་དོན་དུ་ཤེས་པར་བྱའོ། །དགྲ་བཅོམ་པ་བསད་པ་ནི་ཕྱིན་ཅི་ལོག་་
པའི་ཞེ་སྡང་དགྲ་ཆེན་པོའི་ངོ་བོ་སྡིག་པའི་ཕུང་པོ་བྱེད་མཁན་དམྱལ་བར་འགྲོ་བའི་
དེད་དཔོན་དེ། སྒྲུབ་པ་པོས་སེམས་ཅན་ཐམས་ཅད་ལ་ཕ་བཞིན་དུ་བྱམས་པའི་
སེམས་བསྐྱེད་པ་བསྒོམ་པའི་ཐབས་ཀྱིས་སྤང་བར་བྱ་སྟེ། དེ་ལྟར་དགྲ་བཅོམ་པ་


རྒྱུད་ཀྱི་རྒྱལ་པོ་ཆེན་པོ་་དཔལ་དཔལ་བ་འདུས་པའི་རྒྱ་ཆེར་འགྲེལ་པ།

བསད་པའི་དོན་དུ་ཤེས་པར་བྱའོ། །དེ་བཞིན་གཤེགས་པའི་སྐུ་ལ་ངན་སེམས་ཀྱི་
ཁྲག་ཕྱུང་བའི་དོན་ནི་ཕྱིན་ཅི་ལོག་གི་འདོད་ཆགས་ཧ་ལ་ཧ་ལའི་དུག་པས་ཁྱད་་
པར་དུ་འདོད་ཆགས་སྤྱོད་པའི་སེམས་ཅན་རྣམས་བྱང་ཆུབ་ཀྱི་ལམ་ལས་ཕྱིར་ལྡོག་
པར་བྱེད་པ་དེའི་སྐྱོན་གྱིས་རབ་ཏུ་ཚ་བའི་དམྱལ་བའི་གནས་སུ་སྐྱེ་བ་དེ་སྒྲུབ་པ་་
པོས་ཆོས་ཐམས་ཅད་རང་བཞིན་གྱི་ས་རྣམ་པར་དག་པའི་ངོ་བོ་བླ་ན་མེད་པའི་་
བདེ་བའི་སེམས་སུ་གྱུར་པར་བསྒོམ་པའི་ཐབས་ཀྱིས་སྤང་བར་བྱ་སྟེ། དེ་ལྟར་དེ་
བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་ཕྱུང་བའི་དོན་དུ་ཤེས་པར་བྱའོ། །
དགེ་འདུན་མཐུན་པའི་དབྱེན་བྱེད་པའི་ནི་ཕྱིན་ཅི་ལོག་པའི་ཕྲག་དོག་ལ་སོགས་པ་
རིགས་མཐོན་པོར་སྐྱེ་བ་ལས་ཉམས་པར་བྱེད་དེ། སྒྲུབ་པ་པོས་ཆོས་ཐམས་ཅད་
བདག་མེད་པའི་ངོ་བོ་བསྒོམས་པའི་ཐབས་ཀྱིས་སྤང་བར་བྱ་སྟེ། དེ་ལྟར་དགེ་་་་
འདུན་མཐུན་པའི་དབྱེན་བྱེད་པའི་དོན་དུ་ཤེས་པར་བྱའོ། །གཞན་ཡང་མཚམས་
མེད་པ་ལྔའི་དོན་དུ་ཤེས་པར་བྱ་སྟེ། སྲེད་པ་ལམ་ཡིན་པར་གདགས་པ་ཅིའི་ཕྱིར་
ཞེ་ན། སྲེད་པའི་རྣམ་པར་སྨིན་པའི་འབྲས་བུས་སེམས་ཅན་ཐམས་ཅད་འགྲོ་བ་
རིགས་དྲུག་གི་འཁོར་བར་བསྐལ་པ་གྲངས་མེད་པར་མའི་མངལ་བཞིན་དུ་ཉོན་་་་་
མོངས་པའི་སྡུག་བསྔལ་གྱི་སྤྱོད་པ་ཐམས་ཅད་སྤྱོད་ཅིང་གནས་པས། དེའི་ཕྱིར་་
སྲེད་པ་ལ་མ་བསད་པའི་དོན་དུ་གསུངས་སོ། །གཏི་མུག་ལ་ཕ་ཞེས་མིང་བཏགས་
པ་དོན་ཅིའི་ཕྱིར་ཞེ་ན། གཏི་མུག་ལས་མ་རིག་པ་ཐམས་ཅད་བྱུང་བའི་དབང་གི་
ལས་ཀྱི་བྱེ་བྲག་སྣ་ཚོགས་པ་བྱེད་པས་སྡིག་པ་བསགས་པའི་ས་བོན་གྱིས་མདུན་དུ་་
སྨོས་པའི་འགྲོ་བ་རིགས་དྲུག་གི་འཁོར་བའི་གནས་སུ་བསྐལ་པ་གྲངས་མེད་པར་སྐྱེ་
བ་ལེན་པར་བྱེད་པས་དེའི་ཕྱིར་གཏི་མུག་ལ་ཕའི་དོན་དུ་གསུངས་སོ། །ཞེ་སྡང་་
ལ་དགྲ་བཅོམ་པར་གདགས་པ་ཅིའི་ཕྱིར་ཞེ་ན། ཉོན་མོངས་པ་རྣམ་པ་ལྔ་ལ་་་་་་


སོགས་པ་ཐམས་ཅད་ཀྱི་ནང་ན་ཞེ་སྡང་གཙོ་བོ་ཡིན་ཏེ། དེ་ཐེག་པ་དྲུག་གི་བྱེ་་་
བྲག་གིས་ཡེ་ཤེས་ཀྱི་འབྲས་བུ་བསྒྲུབ་པའི་སྒྲུབ་པ་པོ་ཞེ་སྡང་གི་སྒྲར་འགྱུར་བ་ལས།
ཞེ་སྡང་སྒྲུབ་པ་པོའི་དགྲར་གྱུར་ཏེ། བསོད་ནམས་དང་ཡེ་ཤེས་འཇོམས་པར་་་་
བྱེད་པས་དེའི་ཕྱིར་ཞེ་སྡང་ལ་དགྲ་བཅོམ་པར་གདགས་པའི་དོན་དུ་གསུངས་སོ། །
འདོད་ཆགས་ལ་དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་ཕྱུང་ཞེས་མིང་་
གདགས་པ་དོན་ཅིའི་ཕྱིར་ཞེ་ན། རྡོ་རྗེ་མི་བསྐྱོད་པ་ལ་སོགས་པ་དེ་བཞིན་་་
གཤེགས་པ་བརྗོད་དུ་ཡོད་པ་དང་བརྗོད་དུ་མེད་པ་ཐམས་ཅད་དང་གཉིས་སུ་མེད་
པའི་ངོ་བོ་རྡོ་རྗེ་སློབ་དཔོན་ལ་སྡིག་ཅན་གང་ཞིག་གིས་བསད་པར་ངན་སེམས་སྐྱེས་
ནས་དུས་རྟག་ཏུ་རྩེ་གཅིག་ཏུ་ཆགས་པ་མི་བརྗེད་པར་འཛིན་པ་དེའི་ཕྱིར་འདོད་་
ཆགས་ལ་དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་འབྱིན་པའི་དོན་དུ་་་་
གསུངས་སོ། །ཕྲག་དོག་ལ་དགེ་འདུན་མཐུན་པའི་དབྱེན་བྱེད་པ་ཡིན་པར་་་
གདགས་པ་དོན་ཅིའི་ཕྱིར་ཞེ་ན། ཕྲག་དོག་གི་སྒོ་ནས་རྫུན་སྨྲ་བས་འཕགས་པ་་་
ཉན་ཐོས་ཀྱི་དགེ་འདུན་ལ་སོགས་པ་ཐེག་པའི་བྱེ་བྲག་ཐམས་ཅད་ཀྱི་དགེ་བ་བྱེད་་
པའི་དགེ་འདུན་མཐུན་པའི་དབྱེན་བྱེད་པའི་རྣམ་པར་སྨིན་པའི་འབྲས་བུ་དེ་ཉིད་
ཀྱིས༑ ཉན་ཐོས་ཀྱིས་ཐེག་པ་ལ་སོགས་པ་ཐེག་པ་ཐམས་ཅད་ཀྱི་སྒོ་ནས་དགེ་
བ་བྱས་པས་བསོད་ནམས་དང་ཡེ་ཤེས་ཀྱི་འབྲས་བུ། ས་ཐོབ་པར་བྱ་བའི་ཕྱིར་་་
སྤྱད་པས་འཇིགས་པར་འགྱུར་བའི་ཕྱིར་ཕྲག་དོག་ལ་དགེ་འདུན་མཐུན་པའི་དབྱེན་
བྱེད་པར་གདགས་པའི་དོན་དུ་གསུངས་སོ། །གཞན་ཡང་གོང་དུ་སྨོས་པའི་སྲེད་
པ་དང་གཏི་མུག་ལ་སོགས་པ་ཉོན་མོངས་པ་རྣམ་པ་ལྔ་ལ་མཚམས་མེད་པ་བྱེད་པ་
ལྔ་ཞེས་མིང་བཏགས་པ་དེ་རྣམས་ཅི་ལྟར་བླ་ན་མེད་པའི་འབྲས་བུ་ཡེ་ཤེས་རྣམ་པ་
ལྔར་འགྲུབ་པར་འགྱུར་བའི་དོན་བསྟན་པར་བྱ་སྟེ། གསང་སྔགས་ཀྱི་སྒྲུབ་སྒྲུབ་་


00


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པར་བྱེད་པའི་སྒྲུབ་པ་པོས་དང་པོ་གོང་དུ་སྨོས་པའི་སྲེད་པ་དུས་རྟག་ཏུ་རང་གི་་་་་
སེམས་ལ་སྐད་ཅིག་ཙམ་མི་སྐྱེ་བར་བསྒོམ་པས་སྤང་བར་བྱའོ། །བཤད་པར་བྱ་སྟེ།
སྒྲུབ་པ་པོ་ལ་ནོར་གྱི་འབྱོར་པ་ཅི་ཡོད་པ་སེམས་ཅན་ཐམས་ཅད་ལ་སེམས་མཉམ་
པར་སྦྱིན་པར་བྱའོ། །དེའི་འོག་ཏུ་དེ་བཞིན་གཤེགས་པ་རིན་ཆེན་འབྱུང་ལྡན་སྐུ་
ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་མདུན་དུ་ཅི་ལྟར་སྨོས་པ་དེ་་་་་་
བཞིན་གཉིས་སུ་མེད་པར་བསྒོམ་པའི་ང་རྒྱལ་བྱ་སྟེ། དེ་ལྟར་བྱས་པས་མཉམ་པ་
ཉིད་ཀྱི་ཡེ་ཤེས་ཀྱི་འབྲས་བུ་འགྲུབ་པར་འགྱུར་རོ། །དེ་ལྟར་ཉོན་མོངས་པ་སྲེད་
པ་མ་ལྟ་བུ་དེ་གསོད་མཁན་མཚམས་མེད་པའི་སྡིག་པ་དང་བཅས་པ་འགྲུབ་པར་་
འགྱུར་བའི་དོན་དུ་གསུངས་སོ། །དེ་བཞིན་དུ་གོང་དུ་སྨོས་པའི་ཕྱིན་ཅི་ལོག་གི་་
གཏི་མུག་དེ་དུས་རྟག་ཏུ་རང་གི་སེམས་ལ་སྐད་ཅིག་ཙམ་ཡང་མི་སྐྱེ་བར་བསྒོམ་
པས་སྤང་བར་བྱའོ། །བཤད་པར་བྱ་སྟེ་ཕྱི་དང་ནང་གི་རིག་པ་ཕུན་སུམ་ཚོགས་་
པ་ཐམས་ཅད་ལ་གོམས་པའི་ཐབས་ཀྱིས་ཆོས་ཐམས་ཅད་ཤེས་པར་བྱའོ། །དེའི་
འོག་ཏུ་དེ་བཞིན་གཤེགས་པ་རྣམ་པར་སྣང་མཛད་སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་དང་ལྡན་པ་མདུན་དུ་ཇི་ལྟར་སྨོས་པ་བཞིན་དུ་གཉིས་སུ་མེད་པར་བསྒོམ་
པའི་ང་རྒྱལ་བྱ་སྟེ། དེ་ལྟར་བྱས་པས་ཆོས་ཀྱི་དབྱིངས་ཀྱི་ཡེ་ཤེས་ཀྱི་འབྲས་བུ་་་་
འགྲུབ་པར་འགྱུར་རོ། །དེ་ལྟར་ཉོན་མོངས་པའི་གཏི་མུག་ཕ་ལྟ་བུ་དེ་གསོད་་་་་་
མཁན་མཚམས་མེད་པའི་སྡིག་པ་དང་བཅས་པས་འགྲུབ་པར་འགྱུར་བའི་དོན་དུ་་
གསུངས་སོ། །དེ་བཞིན་དུ་མདུན་དུ་སྨོས་པའི་ཕྱིན་ཅི་ལོག་གི་ཞེ་སྡང་དེ་དུས་་་་
རྟག་ཏུ་རང་གི་སེམས་ལ་སྐད་ཅིག་ཙམ་ཡང་མི་སྐྱེ་བར་བསྒོམ་པས་སྤང་བར་བྱའོ།
བཤད་པར་བྱ་སྟེ། ཅི་ལྟར་ཕས་བུ་ལ་བྱམས་པའི་སེམས་ཀྱི་ལྟ་བ་དེ་བཞིན་དུ་་
སེམས་ཅན་ཐམས་ཅད་ལ་སེམས་རྩེ་གཅིག་པས་བལྟ་བར་བྱའོ། །དེའི་འོག་ཏུ་དེ་


བཞིན་གཤེགས་པ་རྡོ་རྗེ་མི་སྐྱོད་པ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པའི་་
མདུན་དུ་ཇི་ལྟར་སྨོས་པ་བཞིན་དུ་གཉིས་སུ་མེད་པར་བསྒོམ་པར་བྱ་སྟེ། དེ་ལྟར་
བྱས་པས་མེ་ལོང་ལྟ་བུའི་ཡེ་ཤེས་ཀྱི་འབྲས་བུ་འགྲུབ་པར་འགྱུར་རོ། །དེ་ལྟར་་་
ཉོན་མོངས་པ་ཞེ་སྡང་དགྲ་བཅོམ་པའི་ངོ་བོ་དེ་གསོད་མཁན་མཚམས་མེད་པའི་་་་
སྡིག་པ་དང་བཅས་པ་འགྲུབ་པར་འགྱུར་བའི་དོན་དུ་གསུངས་སོ། །དེ་བཞིན་དུ་
གོང་དུ་སྨོས་པའི་ཕྱིན་ཅི་ལོག་གི་འདོད་ཆགས་དེ་དུས་རྟག་ཏུ་རང་གི་སེམས་ལ་་
སྐད་ཅིག་ཙམ་ཡང་མི་སྐྱེ་བས་བསྒོམ་པས་སྤང་བར་བྱའོ། །བཤད་པར་བྱ་སྟེ།
བླ་ན་མེད་པའི་འདོད་ཆགས་ཀྱི་སྤྱོད་པ་སྤྱད་པར་བྱའོ། །དེ་ཡང་རྣམ་པ་གཉིས་ཏེ།
དང་པོ་སྒྲུབ་པ་པོས་བླ་ན་མེད་པའི་ཡེ་ཤེས་ཆེན་པོའི་འབྲས་བུ་ཐོབ་པར་འགྱུར་་་་་
བའི་ཐབས་བསྟན་པར་བྱ་སྟེ། བླ་ན་མེད་པའི་ཡེ་ཤེས་ཆེན་པོའི་འབྲས་བུ་མ་གྲུབ་
ཀྱི་བར་དུ་ཐབས་ཀྱི་བྱེ་བྲག་སྣ་ཚོགས་ཀྱིས། སེམས་ཅན་ཐམས་ཅད་ཀྱི་དོན་མི་་་
བརྗེད་པར་བྱ་བ་ལ་འདོད་ཆགས་ཀྱི་དོན་དུ་གསུངས་པ་དང་། གཞན་ཡང་ཕྱིན་
ཅི་ལོག་གི་འདོད་ཆགས་བུད་མེད་དང་། ཆགས་པའི་སྤྱོད་པ་སྤྱད་པའི་དུས་སུ་་་
ཕྱིན་ཅི་ལོག་གི་རྣམ་པར་རྟོག་པ་ཆེན་པོའི་སེམས་སྤང་བར་བྱ་སྟེ། དེའི་འོག་ཏུ་་
གསང་སྔགས་ཀྱི་ཆོ་ག་བསྒོམ་པའི་ངོ་བོ་ཐབས་དང་ཤེས་རབ་རོལ་པ་འདོད་ཆགས་
ཆེན་པོ་བདེ་བར་གྱུར་པའི་ཕྱིར་བྱའོ། །དེའི་འོག་ཏུ་དེ་བཞིན་གཤེགས་པ་སྣང་བ་
མཐའ་ཡས་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་མདུན་དུ་ཇི་་
ལྟར་སྨོས་པ་བཞིན་དུ་གཉིས་སུ་མེད་པར་བསྒོམ་པའི་ང་རྒྱལ་བྱ་སྟེ། དེ་ལྟར་་
བྱས་པས་སོ་སོར་རྟོག་པའི་ཡེ་ཤེས་ཀྱི་འབྲས་བུ་འགྲུབ་པར་འགྱུར་རོ། །དེ་ལྟར་་
ཕྱིན་ཅི་ལོག་གི་འདོད་ཆགས་དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་་
ཕྱུང་བ་མཚམས་མེད་པའི་སྡིག་པ་དང་བཅས་པ་འགྲུབ་པར་འགྱུར་བའི་དོན་དུ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
གསུངས་སོ། །དེ་བཞིན་དུ་མདུན་དུ་སྨོས་པའི་ཕྱིན་ཅི་ལོག་གི་ཕྲག་དོག་དེ་དུས་་
རྟག་ཏུ་རང་གི་སེམས་སྐད་ཅིག་ཙམ་ཡང་མི་སྐྱེ་བར་བསྒོམ་པས་སྤང་བར་བྱའོ། །
བཤད་པར་བྱ་སྟེ། སྒྲུབ་པ་པོས་བླ་ན་མེད་པའི་སངས་རྒྱས་དང་བྱང་ཆུབ་ཀྱི་་་་་
འབྲས་བུ་མ་གྲུབ་ཀྱི་བར་དུ་ཚིག་ཅི་སྨྲ་བ་ཐམས་ཅད་བདེན་པ་སྨྲ་བར་དམ་བཅའ་
བར་བྱའོ།། །།
དེ་ལྟར་བྱས་པས་རང་གི་ལུས་ལ་གནས་པའི་ཉོན་མོངས་པ་ཐམས་ཅད་ཀྱིས་
སེམས་ཅན་ཐམས་ཅད་བླ་ན་མེད་པའི་སངས་རྒྱས་དང་བྱང་ཆུབ་ཀྱི་འབྲས་བུ་ཐོབ་
པ་ལ་གནོད་པའི་བྱེ་བྲག་སྣ་ཚོགས་བྱེད་པར་དམ་བཅས་པ་དགེ་འདུན་དུ་མིང་་་
བཏགས་པ་དེ་དག་ཕྱེ་ནས་མེད་པར་བྱ་སྟེ། དེའི་འོག་ཏུ་དེ་བཞིན་གཤེགས་པ་དོན་
ཡོད་གྲུབ་པ་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་མདུན་དུ་ཇི་་
ལྟར་སྨོས་པ་དེ་བཞིན་དུ་གཉིས་སུ་མེད་པར་བསྒོམ་པའི་ང་རྒྱལ་བྱ་སྟེ། དེ་ལྟར་་
བྱས་པས་བྱ་བ་ནན་ཏན་གྱི་ཡེ་ཤེས་ཀྱི་འབྲས་བུ་འགྲུབ་པར་འགྱུར་རོ། །དེ་ལྟར་་
ཕྱིན་ཅི་ལོག་གི་ཕྲག་དོག་དགེ་འདུན་མཐུན་པའི་དབྱེན་བྱེད་པའི་ངོ་བོ་དེ་མཚམས་
མེད་པའི་སྡིག་པ་དང་བཅས་པར་འགྲུབ་པར་འགྱུར་བའི་དོན་དུ་གསུངས་སོ།། །།
གཞན་ཡང་འཕགས་པ་ཡེ་ཤེས་ཞབས་ཀྱིས། མཚམས་མེད་པ་རྣམ་པ་ལྔ་
ལ་བརྡ་སྐད་ཉོན་མོངས་པ་ལྔར་བཏགས་པའི་མན་ངག་བཤད་པའི་དོན་འདིར་སྒྲ་
དྲངས་ནས་བཤད་པ།། །།
སྲེད་པ་དང་། གཏི་མུག་དང་། ཞེ་སྡང་དང་། འདོད་ཆགས་དང་།
ཕྲག་དོག་དང་། དེ་ལྟར་ཉོན་མོངས་པ་རྣམ་པ་ལྔ་མ་རིག་པའི་འཁོར་ཐམས་ཅད་
ཀྱིས་བསྐོར་བ་དེས། སེམས་ཅན་ཐམས་ཅད་བླ་ན་མེད་པའི་སངས་རྒྱས་དང་།
བྱང་ཆུབ་བསྒྲུབ་པའི་ལམ་ལ་གནོད་པ་བྱེད་པར་དམ་བཅས་པ་དགེ་འདུན་གྱི་ངོ་བོ་


ཡིན་པར་བསྟན་ཏོ། །བཤད་པར་བྱ་སྟེ། གོང་དུ་སྨོས་པའི་གནོད་པ་བྱེད་པ་
སྒྲུབ་པ་པོ་རང་གི་ལུས་ལ་གནས་པ་དེ་དང་ཕྱེ་ནས་མེད་པར་བྱ་བའི་ཐབས་བསྟན་
པར་བྱ་སྟེ། སྒྲུབ་པ་པོས་ཆོས་ཐམས་ཅད་མ་སྐྱེས་པ་ནམ་མཁའ་ལྟ་བུ་སྟོང་པའི་
ངོ་བོ་དོན་དམ་པ་བྱང་ཆུབ་སེམས་བསྒོམ་པར་བྱ་སྟེ། དེ་གོམས་པའི་སྟོབས་ཀྱིས་
གནོད་པ་བྱེད་པ་རྣམས་མེད་པར་འགྱུར་རོ། །དེའི་འོག་ཏུ་བླ་ན་མེད་པའི་བྱང་་
ཆུབ་ཀྱི་སེམས་བསྒོམ་པ་དེ་ལས་ལངས་ཏེ། དཔལ་རྡོ་རྗེ་སེམས་དཔའ་དང་་་
གཉིས་སུ་མེད་པའི་ང་རྒྱལ་དུ་བསྒོམས་ཏེ། ཁྲུས་མཁན་གྱི་བུ་མོ་མཚན་ཐམས་་
ཅད་དང་ལྡན་པ། གསང་སྔགས་ཀྱི་རྒྱུད་ནས་བྱུང་བའི་དབང་ཐམས་ཅད་རྫོགས་
པ༑ ལོ་བཅུ་གཉིས་ལོན་པ་བཟུང་སྟེ། ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་
ཀཱི་དང་གཉིས་སུ་མེད་པའི་མཚན་ཉིད་དུ་བྱིན་གྱིས་བརླབས་ཏེ། ཤེས་རབ་མ་དེ་
དང་ལྡན་པས་འདོད་ཆགས་ཆེན་པོའི་སེམས་དགའ་བས་ཕྱིན་ཅི་ལོག་གི་རྣམ་པར་
རྟོག་པ་སྤངས་ཏེ། ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་པའི་་་་་
དུས་སུ་འདོད་ཆགས་ཀྱི་ཁུ་བའི་ངོ་བོ་བྱང་ཆུབ་སེམས་རྡོ་རྗེའི་ལམ་ནས་འོད་དུ་ཞུ་
སྟེ༑ ཟླ་བའི་དཀྱིལ་འཁོར་གྱི་ངོ་བོར་གྱུར་པར་བསམ། དེའི་སྟེང་དུ་ས་བོན་
ཡི་གེ་ཨོཾ་ཁ་དོག་དཀར་པོ་ཟླ་བ་སྟོང་གི་འོད་དང་མཉམ་པར་ཆོས་ཀྱི་དབྱིངས་ཀྱི་ཡེ་
ཤེས་ཀྱི་གཟི་བརྗིད་ཀྱིས་རབ་ཏུ་འབར་བར་བསམས་ཏེ། དེ་འོད་དུ་ཞུ་བས་ཡེ་་
ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་
ཐིམ་པར་གྱུར་པར་བསམ། དེའི་སྟེང་དུ་ས་བོན་ཡི་གེ་ཨ་དཀར་པོ་སོ་སོར་རྟོག་
པའི་ཡེ་ཤེས་ཀྱི་ངོ་བོ་གཟི་བརྗིད་ཀྱིས་མེ་ཕུང་ལྟར་རབ་ཏུ་འབར་བ་བསམས་ཏེ།
དེ་འོད་དུ་ཞུ་བའི་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་
གཉིས་སུ་མེད་པར་ཐིམ་པར་བསམ། དེའི་སྟེང་དུ་ས་བོན་ཡི་གེ་ཧཱུཾ་ཁ་དོག་ནག་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པོ་ཉི་མ་སྟོང་དང་མཉམ་པར་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་རབ་ཏུ་་་་
འབར་བ་བསམས་ཏེ། དེ་འོད་དུ་ཞུ་བའི་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་
ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །དེ་ལྟར་
བྱིན་གྱིས་བརླབས་པའི་ཆོ་ག་བྱས་ནས། ཤེས་རབ་མའི་བྷ་གའི་དབུས་ནས་གསང་
བའི་ཡེ་ཤེས་ཀྱི་ཁུ་བ་བླངས་ཏེ། ཆོས་ཐམས་ཅད་རང་བཞིན་གྱིས་རྣམ་པར་དག་
པའི་སྔགས་ཀྱི་ཚིག ། ཨོཾ་སྭ་བྷཱ་བ་ཤུདྡྷ་སརྦ་དྷརྨ་སྭ་བྷཱ་བ་ཤུདྷོ་ཧཾ།། །།
བཟླ་ཞིང་བཟའ་བར་བྱ་སྟེ། དཔལ་རྡོ་རྗེ་སེམས་དཔའ་དང་གཉིས་སུ་མེད་
པའི་འབྲས་བུའི་ངོ་བོ་སྒྲུབ་པ་པོས་མ་གྲུབ་ཀྱི་བར་དུ། དུས་རྟག་ཏུ་གསང་སྔགས་་
ཀྱི་སྤྱོད་པ་སྤྱད་པར་བྱ་སྟེ་བཤད་པར་བྱའོ། །མདུན་དུ་སྨོས་པའི་ཤེས་རབ་མ་ཡེ་་་་་
ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པའི་ངོ་བོར་བྱིན་གྱིས་བརླབས་ནས་རྡོ་རྗེ་
རོལ་པ་བྱས་པས་དཔལ་རྡོ་རྗེ་སེམས་དཔའ་མཉེས་པར་འགྱུར་བ་དེའི་ཕྱིར་གོང་དུ་
སྨོས་པའི་ཉོན་མོངས་པ་དགེ་འདུན་དུ་མིང་བཏགས་པ་རྣམས་དབྱེན་བྱེད་པ་འམ་
མེད་པར་བྱེད་པ་ནི། མཱ་མ་ཀཱི་ཡིན་པར་བསྟན་ཏོ། །ཆོ་གའི་ཐབས་དེས་སྒྲུབ་པ་
པོ་དཔལ་རྡོ་རྗེ་སེམས་དཔའ་དང་གཉིས་སུ་མེད་པར་ཤེས་པར་བྱའོ།། །།
སེམས་ཅན་སྡིག་པ་ཆེན་པོ་ཡང་ཞེས་པ་ནི་རྣམ་པ་གསུམ་སྟེ། ཕྱི་དང་ནང་
དང་གསང་བའོ། །དེའི་དོན་གསལ་བར་བཤད་པར་བྱ་སྟེ། ཕྱིའི་སྡིག་པ་ཆེན་
པོ་བྱེད་པ་ནི་བྲམ་ཟེ་གསོད་པའོ། །ནང་གི་སྡིག་པ་ཆེན་པོ་བྱེད་པ་ནི། དུས་་་
རྟག་ཏུ་སེམས་ཅན་གསོད་པ་ལ་སོགས་པ་གནོད་པའི་བྱེ་བྲག་སྣ་ཚོགས་བྱེད་པའི་་་་
ཕྱིན་ཅི་ལོག་གི་ཞེ་སྡང་ཆེན་པོའོ།། །།
གསང་བའི་སྡིག་པ་ཆེན་པོ་བྱེད་པ་ནི། སྒྲུབ་པ་པོ་ཐེག་པ་ཆེན་པོ་གསང་
སྔགས་ཀྱི་སྤྱད་པ་སྤྱོད་པའི་དད་པ་དང་། བརྩོན་འགྲུས་མེད་པར་བྱེད་པའི་ཕྱིན་


–


འགྱུར རྒྱུད། ཅི་ལོག་གི་རྣམ་པར་རྟོག་པ་དགྲའི་ངོ་བོ་སྟེ། ཆོས་ཐམས་ཅད་རྣམ་པར་དག་པར་
བསྒོམ་པའི་ཐབས་ཀྱིས་སྤང་བར་བྱ་སྟེ། རྣམ་པ་དེ་གསུམ་ལ་ནི་སྡིག་པ་ཆེན་པོ་་
བྱེད་པའི་དོན་དུ་གསུངས་སོ། །སྡིག་པ་ཆེན་པོ་བྱེད་པ་དོན་གཞན་ཡང་བཤད་་
པར་བྱ་སྟེ། བརྡའ་སྐད་དུ་བསྟན་པ། སྡིག་པ་ཆེན་པོ་བྱེད་པ་ནི་བགེགས་ཀྱི་
རྒྱལ་པོ་བི་ན་ཡ་ཀ་ལ་སོགས་པ་གནོད་པ་བྱེད་པ་མ་རུངས་པ་ཐམས་ཅད་ཀྱིས།
བྱང་ཆུབ་ཀྱི་ལམ་དུ་ཞུགས་པའི་སེམས་ཅན་ཐམས་ཅད་ལ་གནོད་པའི་བྱེ་བྲག་སྣ་་
ཚོགས་ཀྱི་ངོ་བོས་སྡིག་པ་བྱེད་དེ། དེ་ལྟར་སྡིག་པ་ཆེན་པོ་བྱེད་པ་དེ་ལ་སྡིག་པ་་
ཆེན་པོ་བྱ་བར་བསྟན་པར་བྱ་སྟེ། ཁྲོ་བོའི་རྒྱལ་པོ་ཡ་མཱནྟ་ཀ་དང་། པྲཛྙཱནྟ་ཀ་
དང་། པདྨནྟ་ཀ་དང་། བིཥྚཱཾ་ཏ་ཀ་ལ་སོགས་པ་བཅུས་གོང་དུ་སྨོས་པ་་་
བགེགས་ཀྱི་རྒྱལ་པོ་བི་ན་ཡ་ཀ་ལ་སོགས་པ་གནོད་པ་བྱེད་པ་མ་རུངས་པ་ཐམས་་
ཅད་གཞོམ་པར་བྱ་བའི་ཕྱིར་ཆོས་ཀྱི་དབྱིངས་ཀྱི་ཡེ་ཤེས་དང་། མེ་ལོང་ལྟ་བུའི་་
ཡེ་ཤེས་དང་། སོ་སོར་རྟོག་པའི་ཡེ་ཤེས་ཀྱི་ཆོ་འཕྲུལ་ཆེན་པོ་བསྒྱིངས་པའི་བྱེ་་་་
བྲག་སྣ་ཚོགས་སྤྲོ་བའི་བྱིན་གྱིས་བརླབས་ཀྱིས་གཞོམ་པར་བྱ་སྟེ། དེའི་མན་ངག་
བསྟན་པར་བྱའོ། །སྒྲུབ་པ་པོས་གསང་སྔགས་ཀྱི་སྒྲུབ་པ་ཆེན་པོ་གྲུབ་པར་བྱ་བའི་
ཐབས་ཀྱི་ཚུལ་ཐབས་དང་ཤེས་རབ་རོལ་པའི་སྤྱོད་པ་སྤྱད་པའི་དུས་སུ། དང་པོ་
གོང་དུ་སྨོས་པའི་བརྡ་སྐད་ཀྱི་སྡིག་པ་ཆེན་པོ་བྱེད་པ། ཁྲོ་བོའི་རྒྱལ་པོ་ཡ་མཱནྟ་ཀ་
དང་། པྲཛྙཱནྟ་ཀ་དང་། པདྨནྟ་ཏ་ཀ་དང་། བིཧཱུཾ་ཏ་ཀ་ལ་སོགས་པ་བཅུ་་
བསྒོམས་ལ། གནོད་པ་བྱེད་པ་མ་རུངས་པ་ཐམས་ཅད་གཞོམ་པའི་ཆོ་ག་བྱ་སྟེ།
ལེའུ་གསུམ་པ་ནས་འབྱུང་བའི་ཚུལ་དུ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་ཆ་་་་
ལུགས་ཕུན་སུམ་ཚོགས་པ་དང་ལྡན་པར་བསྐྱེད་དེ། བསྐྱེད་མ་ཐག་ཏུ་སྒྲུབ་པ་་
པོས་གཉིས་སུ་མེད་པའི་ང་རྒྱལ་བྱས་ནས། ཉིད་ཀྱི་གསང་བའི་ཐུགས་ཁ་ཡེ་ཤེས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སེམས་དཔའི་གནས་ནས་ས་བོན་ཡིག་འབྲུ་ཧཱུཾ་ཁ་དོག་ནག་པོ་བསྐལ་པའི་མེ་བཞིན་
དུ༑ ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་བརྗིད་ཀྱིས་རབ་ཏུ་འབར་བ་འོད་དུ་ཞུ་
ནས༑ ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་ཆེན་་
ནས༑
པོ་ཡ་མཱནྟ་ཀའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་ནག་པོ་མདུན་དུ་སྨོས་་་་
པའི་ཚུལ་དུ་ཞལ་གསུམ་སྤྱན་གསུམ་པ། རལ་པ་གྱེན་དུ་བརྫེས་པ་སྦྲུལ་གྱི་རྒྱན་་
གྱིས་བརྒྱན་པ། སྐུ་དང་གསུས་པ་ཆེ་བ། བསྐལ་པའི་མེ་ལྟར་ཆོས་ཀྱི་དབྱིངས་
ཀྱི་ཡེ་ཤེས་ཀྱི་གཟི་བརྗིད་ཀྱིས་རབ་ཏུ་འབར་བ། ཕྱག་དྲུག་སྟེ། གཡས་དང་པོ་
ན་རྡོ་རྗེ་ལྕགས་ཀྱུ་འཛིན། གཡོན་དང་པོ་ན་རྡོ་རྗེ་ཞགས་པ། ཕྱག་ཕྱི་མ་་
རྣམས་མཚོན་ཆ་སྣ་ཚོགས་སོ། །དེ་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་
པ་དང་ལྡན་པ་དེ་བཞིན་དུ་དེའི་གསང་བའི་ཐུགས་ཁ་ཡེ་ཤེས་སེམས་པའི་གནས་་
ནས་ས་བོན་ཡིག་འབྲུ་མདུན་དུ་སྨོས་པའི་ཚུལ་ལས་ཁྲོ་བོའི་རྒྱལ་པོ་སྤྲིན་བཞིན་དུ་་
སྤྲོ་བར་བསམ་མོ། །དེ་སྤྲོས་མ་ཐག་ཏུ་བདག་པོ་ཡ་མཱནྟ་ཀས་འཆི་བདག་གི་་་
བདུད་གཤིན་རྗེ་ལ་ཁྲོ་བོ་ཆེན་པོས་གཟིགས་ཤིང་། རྡོ་རྗེ་ལྕགས་ཀྱུས་སྙིང་ཁ་ནས་
བཟུང་། རྡོ་རྗེ་ཞགས་པས་མགུལ་པ་ནས་བཅིང་ངོ་། །གཞན་ཡང་སྤྲུལ་པའི་
ཁྲོ་བོ་སྤྲིན་ལྟ་བུས་འཆི་བདག་གི་བདུད་གཤིན་རྗེའི་འཁོར་ཐམས་ཅད་རྡོ་རྗེ་ལྕགས་
ཀྱུས་སྙིང་ཁ་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས་སོ། །
མདོར་བསྡུ་བ་ཆོ་ག་དེ་ལྟར་སྒྲུབ་པ་པོ་ཉིད་ཀྱི་མདུན་དུ་དགུག་པར་བསམ་མོ། །
དེ་བཀུག་མ་ཐག་ཏུ་འཆི་བདག་གཤིན་རྗེའི་འཁོར་ཐམས་ཅད་དང་བཅས་པ་
འགུགས་མཁན་ཁྲོ་བོའི་རྒྱལ་པོ་ཆེན་པོ་བདག་པོའི་ངོ་བོ་གཤིན་རྗེ་གཤེད་ལ་སོགས་
པ་སྤྲུལ་པའི་ཁྲོ་བོ་སྤྲིན་བཞིན་དུ་སྤྲོས་པ་རྣམས་ཀྱིས། རྡོ་རྗེའི་མཚོན་ཆའི་བྱེ་བྲག་
སྣ་ཚོགས་ཀྱི་གཟུགས་ཀྱི་ཕུང་པོ་གཏུབ་པར་མཛད་དེ། གཟུགས་ཀྱི་ཕུང་པོའི་་


ཡན་ལག་དང་ཉིང་ལག་གི་དུམ་བུའི་ཕུང་པོ་སྟེ། གཙོ་བོ་བདག་པོའི་ངོ་བོ་ཡ་་
མཱནྟ་ཀ་ལ་སོགས་པ་ཁྲོ་བོ་སྤྲིན་ཐམས་ཅད་ཀྱིས། ཉིད་ཉིད་ཀྱི་སྐུ་ལས་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་འབར་བ་ཆེན་པོའི་འོད་སྤྲོ་བར་མཛད་པས་འབར་བར་་་
མཛད་དེ། དེའི་འོག་ཏུ་འབར་བའི་ངོ་བོ་དེ་ཁྲོ་བོའི་རྒྱལ་པོ་བདག་པོའི་ངོ་བོ་་
གཤིན་རྗེ་གཤེད་ལ་སོགས་པ་སྤྲིན་ཕུང་ལྟ་བུ་རྣམས་ཀྱི་སྐུ་ལ་གཉིས་སུ་མེད་པར་་
བསྡུ་བར་མཛད་དོ། །དེའི་འོག་ཏུ་བདག་པོའི་ངོ་བོ་ཡ་མཱནྟ་ཀའི་སྐུ་ལས་སྤྲུལ་པའི་
ཁྲོ་བོ་སྤྲིན་ཕུང་ལྟ་བུ་རྣམས་སྤྲོ་བའི་གནས་སུ་འདུས་པར་མཛད་པར་བསམ་མོ། །
དེའི་འོག་ཏུ་བདག་པོའི་ངོ་བོ་ཡ་མཱནྟ་ཀའི་སྐུ་ཕྱག་རྒྱ་སྒྲུབ་པ་པོ་ཉིད་ཀྱི་སྤྲོ་བའི་་
གནས་སུ་གཉིས་སུ་མེད་པར་འདུས་པར་བསམ་མོ། །དེ་ལྟར་གཤིན་རྗེ་གཤེད་སྤྲོ་
བའི་ཆོ་གའི་ཐབས་ཀྱིས་གནོད་པ་བྱེད་པ་མ་རུངས་པ་འཇོམས་པར་བྱ་བའི་དོན་དུ་
ཤེས་པར་བྱའོ། །དེ་ནས་དེའི་འོག་ཏུ་ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་
པའི་གནས་སུ་ས་བོན་ཡིག་འབྲུ་ཁ་དོག་དཀར་པོ་མེ་ལོང་ལྟ་བུའི་ཡེ་ཤེས་ཀྱི།
གཟི་བརྗིད་ཀྱི་བསྐལ་པའི་མེ་བཞིན་དུ་འབར་བ་བསམས་ཏེ། དེ་འོད་དུ་ཞུ་བའི་
ས་བོན་ལས་ཁྲོ་བོའི་རྒྱལ་པོ་གཞན་གྱིས་མི་ཐུབ་པའི་སྐུ་ཕྱག་རྒྱ་བསྐྱེད་པར་བྱ་སྟེ།
སྐུ་མདོག་སྤྲིན་དཀར་པོ་ལྟར་ཤིན་ཏུ་དཀར་བ། མདུན་དུ་སྨོས་པ་ཞལ་གསུམ་པ་
སྤྱན་གསུམ་པ། རལ་པ་གྱེན་དུ་བརྫེས་པ། སྦྲུལ་གྱི་རྒྱན་གྱིས་བརྒྱན་པ། སྐུ་
འཇིགས་པ་ཆེན་པོ་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་བསྐལ་པའི་མེ་བཞིན་
དུ་རབ་ཏུ་འབར་བ་ཕྱག་དྲུག་པ། ཕྱག་གཡས་དང་པོ་ན་རྡོ་རྗེ་ལྕགས་ཀྱུ་འཛིན།
གཡོན་དང་པོ་ན་རྡོ་རྗེ་ཞགས་པ། ཕྱག་ཕྱི་མ་རྣམས་ནི་མཚོན་ཆ་སྣ་ཚོགས་སོ། །
དེ་ཉིད་ཀྱི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་ཇི་ལྟ་བ་དེ་བཞིན་དུ། ཉིད་ཀྱི་
གསང་བའི་ཐུགས་ཁ་ཡེ་ཤེས་སེམས་དཔའི་གནས་ནས་མདུན་དུ་སྨོས་པའི་ཚུལ་གྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ས་བོན་ཡིག་འབྲུ་ལས་ཁྲོ་བོ་སྤྲིན་བཞིན་དུ་སྤྲོ་བར་བསམ་མོ། །དེ་སྤྲོས་མ་ཐག་ཏུ་
བདག་པོའི་ངོ་བོ་གཞན་གྱིས་མི་ཐུབ་པས་ཉོན་མོངས་པའི་བདུད་གཏི་མུག་གི་་་
བདག་ཉིད་ཚངས་པ་ལ་ཁྲོས་ཏེ། གཟིགས་ཤིང་རྡོ་རྗེ་ལྕགས་ཀྱུས་སྙིང་ཁ་ནས་་
བཟུང་། རྡོ་རྗེ་ཞགས་པས་མགུལ་པ་ནས་བཅིངས། གཞན་ཁྲོ་བོའི་སྤྲུལ་པ་་
སྤྲིན་རྣམས་ཀྱིས་ཚངས་པའི་འཁོར་རྣམས་རྡོ་རྗེ་ལྕགས་ཀྱུས་སྙིང་ཁ་ནས་བཟུང་།
རྡོ་རྗེ་ཞགས་པས་མགུལ་པ་ནས་བཅིངས། མདོར་བསྡུས་པ་ཆོ་ག་དེ་ལྟར་སྒྲུབ་པ་
པོ་ཉིད་ཀྱི་མདུན་དུ་དགུག་པར་བསམ་མོ། །དེ་ལྟར་བཀུག་མ་ཐག་ཏུ་ཚངས་པ་་
འཁོར་ཐམས་ཅད་དང་བཅས་པ་འགུགས་པར་མཛད་མཁན་ཁྲོ་བོའི་རྒྱལ་པོ་ཆེན་་
པོ་བདག་པོའི་ངོ་བོ་གཞན་གྱིས་མི་ཐུབ་པ་ལ་སོགས་པ། སྤྲུལ་པའི་ཁྲོ་བོ་སྤྲིན་་
བཞིན་སྤྲོས་པ་རྣམས་ཀྱིས་རྡོ་རྗེ་མཚོན་ཆའི་བྱེ་བྲག་སྣ་ཚོགས་ཀྱིས་གཟུགས་ཀྱི་ཕུང་
པོ་གཏུབ་པར་མཛད་དེ། གཟུགས་ཀྱི་ཕུང་པོའི་ཡན་ལག་དང་ཉིང་ལག་གི་དུམ་
བུའི་ཕུང་པོ་དེ་གདུབ་མཁན་ཁྲོ་བོའི་རྒྱལ་པོ་དེ་རྣམས་ཀྱིས་ཉིད་ཉིད་ཀྱི་སྐུ་ལས་མེ་
ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོའི་འོད་སྤྲོ་བར་མཛད་པས་འབར་
བར་མཛད་དོ། །དེའི་འོག་ཏུ་འབར་བའི་ངོ་བོ་དེ་ཁྲོ་བོའི་རྒྱལ་པོ་ཆེན་པོ་བདག་
པོ་གཞན་གྱིས་མི་ཐུབ་པ་ལ་སོགས་པ་སྤྲིན་ཕུང་ལྟ་བུ་རྣམས་ཀྱི་སྐུ་ལ་གཉིས་སུ་མེད་
པར་བསྡུ་བར་མཛད་དོ། །དེའི་འོག་ཏུ་བདག་པོའི་ངོ་བོ་གཞན་གྱིས་མི་ཐུབ་པའི་
སྐུ་ལས་སྤྲུལ་པའི་ཁྲོ་བོ་སྤྲིན་ཕུང་ལྟ་བུ་རྣམས་སྤྲོ་བའི་གནས་སུ་འདུས་པར་མཛད་་
པར་བསམ་མོ། །དེའི་འོག་ཏུ་བདག་པོའི་ངོ་བོ་གཞན་གྱིས་མི་ཐུབ་པའི་སྐུ་ཕྱག་་
རྒྱ་སྒྲུབ་པ་པོ་ཉིད་ཀྱི་སྤྲོ་བའི་གནས་སུ་མེད་པར་འདུས་པར་བསམ་མོ། །དེ་ལྟར་
གཞན་གྱིས་མི་ཐུབ་པ་སྤྲོ་བའི་ཆོ་གའི་ཐབས་ཀྱིས་གནོད་པར་བྱེད་པ་མ་རུངས་པ་་
གཞོམ་པར་བྱ་བའི་དོན་དུ་ཤེས་པར་བྱའོ།།


0


བསྟན་འགྱུར རྒྱུད ཡུའི་
དེ་ནས་དེའི་འོག་ཏུ་ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་དཔའི་་་་
གནས་སུ་ས་བོན་ཡིག་འབྲུ་ཧཱུཾ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་གཟི་
བརྗིད་ཀྱིས་བསྐལ་པའི་མེ་བཞིན་དུ་རབ་ཏུ་འབར་བར་བསམས་ཏེ། དེ་འོད་དུ་
ཞུ་བའི་ས་བོན་ལས་ཁྲོ་བོའི་རྒྱལ་པོ་པདྨནྟ་ཀའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་
མདོག་བནྡུ་ཀའི་མེ་ཏོག་ལྟར་ཤིན་ཏུ་དམར་བ་མདུན་དུ་སྨོས་པ་ལྟར་ཞལ་གསུམ་་
སྤྱན་གསུམ་པ། རལ་པ་གྱེན་དུ་བརྫེས་པ། སྦྲུལ་གྱི་རྒྱན་གྱིས་བརྒྱན་པ།
འཇིགས་པ་ཆེན་པོར་བྱེད་པ། གསུས་པ་ཆེ་བ། སོ་སོར་རྟོག་པའི་ཡེ་ཤེས་ཀྱི་
གཟི་བརྗིད་ཀྱིས། བསྐལ་པའི་མེ་བཞིན་དུ་རབ་ཏུ་འབར་བ། ཕྱག་དྲུག་པ།
ཕྱག་གཡས་དང་པོ་ན་རྡོ་རྗེ་ལྕགས་ཀྱུ་འཛིན། གཡོན་དང་པོ་ན་རྡོ་རྗེ་ཞགས་པ་
འཛིན༑ ཕྱག་ཕྱི་མ་རྣམས་ནི་མཚོན་ཆ་སྣ་ཚོགས་སོ། །ཉིད་ཀྱི་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་ཇི་ལྟར་དེ་བཞིན་དུ། ཉིད་ཀྱི་གསང་བའི་ཐུགས་ཁ་ཡེ་
ཤེས་སེམས་དཔའི་གནས་ནས་མདུན་དུ་སྨོས་པའི་ཚུལ་གྱི་ས་བོན་ཡིག་འབྲུ་ལས་ཁྲོ་
བོའི་རྒྱལ་པོ་སྤྲིན་བཞིན་དུ་སྤྲོ་བར་བསམ་མོ། །དེ་སྤྲོས་མ་ཐག་ཏུ་བདག་པོའི་ངོ་
བོ་པདྨནྟ་ཀས་ལྷའི་བུ་ཀ་མ་དེ་བ་ལ་ཁྲོས་ཏེ་གཟིགས་ཤིང་རྡོ་རྗེ་ལྕགས་ཀྱུས་སྙིང་ཀ་
ནས་བཟུང་། རྡོ་རྗེ་ཞགས་པས་མགུལ་ནས་བཅིངས། གཞན་ཁྲོ་བོའི་སྤྲུལ་པ་
སྤྲིན་རྣམས་ཀྱིས་ལྷའི་བུ་ཀ་མ་དེ་བ་འཁོར་རྣམས་རྡོ་རྗེ་ལྕགས་ཀྱུས་སྙིང་ནས་བཟུང་།
རྡོ་རྗེ་ཞགས་པས་མགུལ་པ་ནས་བཅིངས། མདོར་བསྡུས་པ་ཆོ་ག་དེས་སྒྲུབ་པ་པོ་
ཉིད་ཀྱི་མདུན་དུ་དགུག་པར་བསམ་མོ། །བཀུག་མ་ཐག་ཏུ་ལྷའི་བུ་ཀ་མ་དེ་བ་་་
འཁོར་ཐམས་ཅད་དང་བཅས་པ་འགུགས་པར་མཛད་མཁན་ཁྲོ་བོའི་རྒྱལ་པོ་ཆེན་་
པོ་བདག་པོའི་ངོ་བོ་པདྨནྟ་ཀ་ལ་སོགས་པ་སྤྲུལ་པའི་ཁྲོ་བོ་སྤྲིན་ཕུང་ལྟ་བུ་རྣམས་་་་་
ཀྱིས་རྡོ་རྗེ་མཚོན་ཆའི་བྱེ་བྲག་སྣ་ཚོགས་ཀྱིས་གཟུགས་ཀྱི་ཕུང་པོ་གཏུབ་པར་མཛད་


00


རྒྱུད་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

དེ༑ དེའི་གཟུགས་ཀྱི་ཕུང་པོའི་ཡན་ལག་དང་ཉིང་ལག་གི་དུམ་བུའི་ཕུང་པོ་དེ་
གཏུབ་མཁན་ཁྲོ་བོ་དེ་རྣམས་ཀྱིས་ཉིད་ཉིད་ཀྱི་སྐུ་ལས་སོ་སོར་རྟོག་པའི་ཡེ་ཤེས་ཀྱི་
འབར་བ་ཆེན་པོའི་འོད་སྤྲོ་བར་མཛད་པས་འབར་བར་མཛད་དོ། །དེའི་འོག་ཏུ་
འབར་བའི་ངོ་བོ་དེ་ཁྲོ་བོའི་རྒྱལ་པོ་བདག་པོ་པདྨནྟ་ཀ་ལ་སོགས་པ་སྤྲིན་ལྟ་བུ་་་
རྣམས་ཀྱི་སྐུ་ལ་གཉིས་སུ་མེད་པར་འདུས་པར་མཛད་དོ། །དེའི་འོག་ཏུ་བདག་་
པོའི་ངོ་བོ་པདྨནྟ་ཀའི་སྐུ་ལ་ཁྲོ་བོའི་སྤྲིན་ཕུང་ལྟ་བུ་རྣམས་སྤྲོ་བའི་གནས་སུ་འདུས་
པར་མཛད་པར་བསམ་མོ། །དེའི་འོག་ཏུ་བདག་པོའི་ངོ་བོ་པདྨནྟ་ཀའི་སྐུ་ཕྱག་རྒྱ་
སྒྲུབ་པ་པོ་ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་བསམ་མོ། །དེ་ལྟར་་་
པདྷཱནྟ་ཀའི་སྤྲོ་བའི་ཆོ་གའི་ཐབས་ཀྱིས་གནོད་པ་བྱེད་པ་མ་རུངས་པ་གཞོམ་པར་བྱ་
བའི་དོན་དུ་ཤེས་པར་བྱའོ། །དེ་ནས་དེའི་འོག་ཏུ་ཉིད་ཀྱི་གསང་བའི་ཐུགས་
ཁ་ཡེ་ཤེས་སེམས་པའི་གནས་ནས་ས་བོན་ཡིག་འབྲུ་ཧཱུཾ་ཁ་དོག་ནག་པོ་མེ་ལོང་ལྟ་་་་
བུའི་ཡེ་ཤེས་ཀྱི་གཟི་བརྗིད་ཀྱིས་བསྐལ་པའི་མེ་ལྟར་རབ་ཏུ་འབར་བར་བསམས་ཏེ།
དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་ཁྲོ་བོའི་རྒྱལ་་
པོ་ཆེན་པོ་བིཧཱུྃ་བྷ་ཀའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་མདོག་སྤྲིན་ནག་པོ་ལྟ་
བུ་མདུན་དུ་སྨོས་པའི་ཚུལ་དུ་ཞལ་གསུམ་སྤྱན་གསུམ་པ་རལ་པ་གྱེན་དུ་བརྫེས་པ་་
གདེངས་པའི་ཚུལ་སྦྲུལ་གྱི་རྒྱན་གྱིས་བརྒྱན་པ། སྐུ་བསྐལ་པའི་མེ་ལོང་ལྟ་བུའི་
ཡེ་ཤེས་ཀྱི་གཟི་བརྗིད་ཀྱིས་འབར་བ། ཕྱག་དྲུག་ལ་ཕྱག་གཡས་དང་པོ་ན་རྡོ་རྗེ་་
ལྕགས་ཀྱུ་འཛིན། གཡོན་དང་པོ་ན་རྡོ་རྗེ་ཞགས་པ་འཛིན། ཕྱག་མཚན་ཕྱི་མ་
རྣམས་ནི་རྡོ་རྗེ་མཚོན་ཆ་སྣ་ཚོགས་སོ། །དེ་ཉིད་ཀྱི་སྐུ་ཕྱག་རྒྱ་ཆ་ལུགས་ཕུན་སུམ་
ཚོགས་པ་ཇི་ལྟ་བ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་
གནས་སུ་མདུན་དུ་སྨོས་པའི་ཚུལ་གྱི་ས་བོན་ཡིག་འབྲུ་ལས་སྤྲུལ་པའི་ཁྲོ་བོ་སྤྲིན་་


བཞིན་སྤྲོ་བར་བསམ་མོ། །དེ་ལྟར་སྤྲོས་མ་ཐག་ཏུ་བདག་པོའི་ངོ་བོ་བིཧཱུྃ་ཏ་ཀས་
ཕུང་པོའི་བདུད་ཀྱི་ངོ་བོ་བགེགས་ཀྱི་རྒྱལ་པོ་བི་ན་ཡ་ཀ་ལ་ཤིན་ཏུ་ཁྲོས་ཏེ་གཟིགས་
ཤིང་རྡོ་རྗེ་ལྕགས་ཀྱུས་སྙིང་ནས་བཟུང་རྡོ་རྗེ་ཞགས་པས་མགུལ་པ་ནས་བཅིངས།
གཞན་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་བི་ན་ཡ་ཀའི་འཁོར་ཐམས་ཅད་རྡོ་རྗེ་
ལྕགས་ཀྱུས་སྙིང་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས།། དེ་་
ལྟར་མདོར་བསྡུ་་བའི་ཆོ་གས་སྒྲུབ་པ་པོ་ཉིད་ཀྱི་མདུན་དུ་དགུག་པར་བསམ་མོ། །
དེ་བཀུག་མ་ཐག་ཏུ་ཕུང་པོའི་བདུད་ཀྱི་ངོ་བོ་བགེགས་ཀྱི་རྒྱལ་པོ་བི་ན་ཡ་ཀ་ལ་་
སོགས་པ་འཁོར་ཐམས་ཅད་དང་བཅས་པ་བཀུག་པར་མཛད་པ། ཁྲོ་བོའི་རྒྱལ་་
པོ་ཆེན་པོ་བདག་པོའི་ངོ་བོ་བིཥྚཱཾ་ཏ་ཀ་ལ་སོགས་པ་སྤྲུལ་པའི་ཁྲོ་བོ་སྤྲིན་རྣམས་ཀྱིས་
རྡོ་རྗེ་མཚོན་ཆའི་བྱེ་བྲག་སྣ་ཚོགས་ཀྱིས་གཟུགས་ཀྱི་ཕུང་པོ་གཏུབ་པར་མཛད་དོ། །
དེ་གཟུགས་ཀྱི་ཡན་ལག་དང་ཉིང་ལག་གི་དུམ་བུའི་ཕུང་པོ་དེ། གཏུབ་མཁན་དེ་
རྣམས་ཀྱིས་ཉིད་ཉིད་ཀྱི་སྐུ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་འབར་བ་ཆེན་་་་་
པོའི་འོད་སྤྲོ་བར་མཛད་པས་འབར་བར་མཛད་དོ། །དེའི་འོག་ཏུ་འབར་བའི་ངོ་
བོ་དེ་ཁྲོ་བོ་་རྒྱལ་པོ་ཆེན་པོ་བདག་པོའི་ངོ་བོ་བིཧཱུྃ་ཏ་ཀ་ལ་སོགས་པ་སྤྲིན་ལྟ་བུ་
རྣམས་ཀྱི་སྐུ་ལ་གཉིས་སུ་མེད་པར་བསྡུ་བར་མཛད་དོ། །དེའི་འོག་ཏུ་བདག་པོའི་
ངོ་བོ་བིཧཱུྃ་ཏ་ཀའི་སྐུ་ལ་སྤྲུལ་པའི་ཁྲོ་བོ་སྤྲིན་ཕུང་ལྟ་བུ་རྣམས་སྤྲོ་བའི་གནས་སུ་བསྡུ་
བར་མཛད་པར་བསམ་མོ། །དེའི་འོག་ཏུ་བདག་པོའི་ངོ་བོ་བིཥྚཱཾ་ཏ་ཀའི་སྐུ་ཕྱག་་
རྒྱ་སྒྲུབ་པ་པོ་ཉིད་ཀྱིས་སྤྲོ་བའི་གནས་སུ་མེད་པར་འདུས་པར་བསམ་མོ། །དེ་་
ལྟར་བིཥྚཱཾ་ཏ་ཀའི་སྤྲོ་བའི་ཆོ་གའི་ཐབས་ཀྱིས་གནོད་པ་བྱེད་པ་གཞོམ་པར་བྱ་བའི་་
དོན་དུ་ཤེས་པར་བྱའོ། །དེ་ནས་དེའི་འོག་ཏུ་ཉིད་ཀྱི་གསང་བའི་ཐུགས་ཀ་ཡེ་་
ཤེས་སེམས་དཔའི་གནས་སུ་ས་བོན་ཡིག་འབྲུ་ཧཱུཾ་ཨུཏྤ་ལ་སྔོན་པོའི་འདབ་མའི་ཁ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དོག་འདྲ་བ་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་བསྐལ་པའི་མེ་བཞིན་དུ་་་
འབར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་་
བོན་དེ་ལས་ཁྲོ་བོའི་རྒྱལ་པོ་འདོད་པའི་རྒྱལ་པོའི་སྐུ་ཕྱག་རྒྱ་བསྐྱེད་དེ། སྐུ་མདོག་
ཨུཏྤ་ལ་སྔོན་པོའི་འདབ་མའི་ཁ་དོག་ལྟ་བུ་མདུན་དུ་སྨོས་པའི་ཚུལ་དུ་ཞལ་གསུམ་་
སྤྱན་གསུམ་པ། རལ་པ་གྱེན་དུ་བརྫེས་པ། འཇིགས་པ་ཆེན་པོར་མཛད་པ།
རྒྱན་ཐམས་ཅད་ཀྱིས་བརྒྱན་པ། སྐུ་ལས་བསྐལ་པའི་མེ་ལྟར་མེ་ལོང་ལྟ་བུའི་ཡེ་་
ཤེས་ཀྱི་གཟི་བརྗིད་ཀྱིས་རབ་ཏུ་འབར་བ། ཕྱག་དྲུག་པ་ཕྱག་གཡས་དང་པོ་ན་རྡོ་
རྗེ་ལྕགས་ཀྱུ་འཛིན། གཡོན་དང་པོ་ན་རྡོ་རྗེ་ཞགས་པ། ཕྱག་མཚན་གཞན་་
རྣམས་ནི་རྡོ་རྗེ་མཚོན་ཆ་སྣ་ཚོགས་སོ། །དེ་ཉིད་ཀྱི་སྐུ་ཕྱག་རྒྱ་ཆ་ལུགས་ཕུན་སུམ་
ཚོགས་པ་དང་ལྡན་པ་དེ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་་་་
དཔའི་གནས་ནས། མདུན་དུ་སྨོས་པའི་ཚུལ་གྱི་ས་བོན་ཡིག་འབྲུ་ལས་ཁྲོ་བོའི་་
རྒྱལ་པོ་སྤྲིན་བཞིན་སྤྲོ་བར་བསམ། དེ་སྤྲོས་མ་ཐག་ཏུ་བདག་པོའི་ངོ་བོ་ཁྲོ་བོའི་
རྒྱལ་པོ་ཆེན་པོ་འདོད་པའི་རྒྱལ་པོས་ཁྲོ་བོ་ཆེན་པོས་མེ་ལྷ་ལ་གཟིགས་ཤིང་རྡོ་རྗེ་་
ལྕགས་ཀྱུས་སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས།
གཞན་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་མེ་ལྷའི་འཁོར་ཐམས་ཅད་རྡོ་རྗེ་ལྕགས་
ཀྱུས་སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས། མདོར་
བསྡུས་པ་ཆོ་ག་དེ་ལྟར་བྱས་པས་སྒྲུབ་པ་པོ་ཉིད་ཀྱི་མདུན་དུ་དགུག་པར་བསམ་མོ།
དེ་བཀུག་མ་ཐག་ཏུ་མེ་ལྷ་འཁོར་ཐམས་ཅད་དང་བཅས་པས་འགུག་པར་མཛད་་
པ་ཁྲོ་བོའི་རྒྱལ་པོའི་བདག་པོའི་ངོ་བོ་འདོད་པའི་རྒྱལ་པོ་ལ་སོགས་པ་སྤྲུལ་པའི་ཁྲོ་
བོ་སྤྲིན་ལྟ་བུ་རྣམས་ཀྱི་རྡོ་རྗེའི་མཚོན་ཆའི་བྱེ་བྲག་སྣ་ཚོགས་ཀྱིས་གཟུགས་ཀྱི་ཕུང་
པོ་གཏུབ་པར་མཛད་དེ། དེའི་གཟུགས་ཀྱི་ཕུང་པོའི་ཡན་ལག་དང་ཉིང་ལག་གི་


0


དུམ་བུའི་ཕུང་པོ་དེ་གཏུབ་མཁན་དེ་ཁྲོ་བོ་དེ་རྣམས་ཀྱིས་ཉིད་ཉིད་ཀྱི་སྐུ་ལས་མེ་
ལོང་ལྟ་བུའི་ཡེ་ཤེས་ཀྱི་ངོ་བོའི་འབར་བ་ཆེན་པོའི་འོད་སྤྲོ་བར་མཛད་པས་འབར་
བར་མཛད་པར་བསམ་མོ། །དེའི་འོག་ཏུ་འབར་བའི་ངོ་བོ་ཁྲོ་བོའི་རྒྱལ་པོ་ཆེན་
པོ་བདག་པོའི་ངོ་བོ་འདོད་པའི་རྒྱལ་པོ་ལ་སོགས་པ་སྤྲིན་ལྟ་བུ་རྣམས་ཀྱི་སྐུ་ལ་་་
གཉིས་སུ་མེད་པར་འདུས་པར་བསམ་མོ། །དེའི་འོག་ཏུ་བདག་པོའི་ངོ་བོ་འདོད་
པའི་རྒྱལ་པོས་ཉིད་ཀྱི་སྐུ་ལས་སྤྲོས་པའི་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་སྤྲོ་བའི་
གནས་འདུས་པར་མཛད་པར་བསམ་མོ། །དེའི་འོག་ཏུ་བདག་པོའི་ངོ་བོ་འདོད་
པའི་རྒྱལ་པོའི་སྐུ་ཕྱག་རྒྱ་སྒྲུབ་པ་པོ་ཉིད་ཀྱིས་སྤྲོས་པའི་གནས་སུ་གཉིས་སུ་མེད་་
པའི་འདུས་པར་བསམ་མོ། །དེ་ལྟར་འདོད་པའི་རྒྱལ་པོ་སྤྲོས་པའི་ཆོ་གའི་ཐབས་
ཀྱིས་གནོད་པ་བྱེད་པ་མ་རུངས་པ་རྣམས་གཞོམ་པར་བྱ་བའི་དོན་དུ་ཤེས་པར་བྱའོ།
དེ་ནས་དེའི་འོག་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་ས་
བོན་གྱི་ཡིག་འབྲུ་བི་ན་ཨ་ཛཱ་ན་ལྟ་བུའི་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་
བསྐལ་པའི་མེ་ལྟར་རབ་ཏུ་འབར་བར་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་་
ཁུ་བའི་ངོ་བོར་གྱུར་པའི་ས་བོན་ལས་ཁྲོ་བོའི་རྒྱལ་པོ་ཆེན་པོ་དབྱུག་སྔོན་ཅན་གྱི་སྐུ་
ཕྱག་རྒྱ་བསྐྱེད་དེ། སྐུ་མདོག་བི་ན་ཨ་ཛཱ་ན་ལྟ་བུ་མདུན་དུ་སྨོས་པའི་ཚུལ་དུ་ཞལ་
གསུམ་སྤྱན་གསུམ་པ། རལ་པ་གྱེན་དུ་བརྫེས་པའི་སྤྲུག་པའི་ཚུལ་རྒྱན་ཐམས་་་་
ཅད་ཀྱིས་བརྒྱན་པ། སྐུ་བསྐལ་པའི་མེ་ལྟར་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་
ཀྱིས་འབར་བ། ཕྱག་དྲུག་པ། ཕྱག་གཡས་ཀྱི་དང་པོ་ན་རྡོ་རྗེ་ལྕགས་ཀྱུ་འཛིན།
གཡོན་དང་པོ་ན་རྡོ་རྗེ་ཞགས་པ། ཕྱག་མཚན་ཕྱི་མ་ནི་རྡོ་རྗེ་མཚོན་ཆ་སྣ་ཚོགས་
སོ༑ །དེ་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དེ་བཞིན་དུ་ཉིད་ཀྱི་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་དུ་སྨོས་པའི་ཚུལ་དུ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ས་བོན་ཡིག་འབྲུ་ལས་སྤྲུལ་པའི་ཁྲོ་བོ་སྤྲིན་བཞིན་དུ་སྤྲོ་བར་བསམ་མོ། །དེ་སྤྲོས་་
མ་ཐག་ཏུ་བདག་པོའི་དབྱུག་པ་སྔོན་ཅན་གྱིས་ཁྲོ་བོ་ཆེན་པོས་ཁྱབ་འཇུག་ལ་
འཇིགས་ཤིང་རྡོ་རྗེ་ལྕགས་ཀྱུས་སྙིང་ནས་བཟུང་། རྡོ་རྗེ་ཞགས་པས་མགུལ་ནས་
བཅིངས༑ གཞན་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་ཁྱབ་འཇུག་གི་འཁོར་་
ཐམས་ཅད་རྡོ་རྗེ་ལྕགས་ཀྱུས་སྙིང་ནས་བཟུང་། རྡོ་རྗེ་ཞགས་པས་མགུལ་ནས་་
བཅིངས༑ དེ་ལྟར་མདོར་སྡུ་བའི་ཆོ་གས་སྒྲུབ་པ་པོ་ཉིད་ཀྱི་མདུན་དུ་དགུག་་
པར་བསམ་མོ། །དེ་བཀུག་མ་ཐག་ཏུ་ཁྱབ་འཇུག་འཁོར་ཐམས་ཅད་དང་བཅས་
པ་དགུགས་པར་མཛད་པའི་ཁྲོ་བོའི་རྒྱལ་པོ་ཆེན་པོ་བདག་པོའི་ངོ་བོ་དབྱུག་སྔོན་་་
ཅན་ལ་སོགས་པ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་རྡོ་རྗེ་མཚོན་ཆ་བྱེ་བྲག་སྣ་་་
ཚོགས་ཀྱིས་གཟུགས་ཀྱི་ཕུང་པོ་གཏུབ་པར་མཛད་དེ། དེའི་གཟུགས་ཀྱི་ཕུང་་
པོའི་ཡན་ལག་དང་ཉིང་ལག་གི་དུམ་བུའི་ཕུང་པོ་དེ་གཏུབ་པར་མཛད་པ་དེ་རྣམས་
ཀྱིས་ཉིད་ཉིད་ཀྱི་སྐུ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་འབར་བ་ཆེན་པོའི་འོད་
སྤྲོ་བར་མཛད་པས་འབར་བར་མཛད་དོ། །དེའི་འོག་ཏུ་འབར་བའི་ངོ་བོ་དེ་ཁྲོ་་
བོའི་རྒྱལ་པོ་ཆེན་པོ་བདག་པོའི་ངོ་བོ་དབྱུག་སྔོན་ཅན་ལ་སོགས་པ་སྤྲུལ་པའི་ཁྲོ་བོ་
སྤྲིན་ལྟ་བུ་རྣམས་ཀྱི་སྐུ་ལ་གཉིས་སུ་མེད་པར་བསྡུ་བར་མཛད་དོ། །དེའི་འོག་ཏུ་
བདག་པོའི་ངོ་བོ་དབྱུག་སྔོན་ཅན་གྱི་སྐུ་ལ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་སྤྲོ་བའི་
གནས་སུ་བསྡུ་བར་མཛད་པར་བསམ་མོ། །དེའི་འོག་དུ་བདག་པོ་དབྱུག་སྔོན་
ཅན་གྱི་སྐུ་ཕྱག་རྒྱ་སྒྲུབ་པ་པོ་ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་འདུས་་་་་
པར་བསམ་མོ། །དེ་ལྟར་དབྱུག་སྔོན་ཅན་སྤྲོ་བའི་ཆོ་གའི་ཐབས་ཀྱིས་གནོད་པ་་་
བྱེད་པ་མ་རུངས་པ་རྣམས་གཞོམ་པར་བྱ་བའི་དོན་དུ་ཤེས་པར་བྱའོ། །དེ་ནས་་
དེའི་འོག་ཏུ་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ཡིག་འབྲུ་ཧཱུཾ་ཁ་


དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་བསྐལ་པའི་མེ་བཞིན་དུ་
རབ་ཏུ་འབར་བར་བསམས་ཏེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་
གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་ཆེན་པོ་སྟོབས་པོ་ཆེའི་སྐུ་ཕྱག་རྒྱ་བསྐྱེད་་
པར་བྱ་སྟེ། སྐུ་མདོག་ཤིན་ཏུ་ནག་པ། མདུན་དུ་སྨོས་པའི་ཚུལ་དུ་ཞལ་གསུམ་
སྤྱན་གསུམ་པ། རལ་པ་གྱེན་དུ་བརྫེས་པ། སྦྲུལ་གྱི་རྒྱན་གྱིས་བརྒྱན་པ། སྐུ་
བསྐལ་པའི་མེ་ལྟར་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་རབ་ཏུ་འབར་བ།
ཕྱག་དྲུག་པ། ཕྱག་གཡས་ཀྱི་དང་པོ་ན་རྡོ་རྗེ་ལྕགས་ཀྱུ། གཡོན་དང་པོ་ན་རྡོ་
རྗེ་ཞགས་པ་འཛིན། ཕྱག་མཚན་ཕྱི་མ་རྣམས་ནི་རྡོ་རྗེའི་མཚོན་ཆ་སྣ་ཚོགས་སོ། །
དེ་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ཅི་ལྟ་བ་དེ་བཞིན་དུ། ཉིད་
ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་དུ་སྨོས་པའི་ཚུལ་
གྱི་ས་བོན་ཡིག་འབྲུ་ལས་སྤྲུལ་པའི་ཁྲོ་བོ་སྤྲིན་བཞིན་སྤྲོ་བར་བསམ་སྟེ། དེ་སྤྲོས་་
མ་ཐག་ཏུ་བདག་པོའི་ངོ་བོ་ཁྲོ་བོའི་རྒྱལ་པོ་ཆེན་པོ་སྟོབས་པོ་ཆེས་དབང་ཕྱུག་ཆེན་
པོ་མ་ཧཱ་དེ་བ་ལ་ཁྲོ་བོ་ཆེན་པོས་གཟིགས་ཤིང་། རྡོ་རྗེ་ལྕགས་ཀྱུས་སྙིང་ག་ནས་་
བཟུང་། རྡོ་རྗེ་ཞགས་པས་མགུལ་པ་ནས་བཅིངས། གཞན་ཡང་སྤྲུལ་པའི་ཁྲོ་
བོ་སྤྲིན་ལྟ་བུ་རྣམས་ཀྱིས་དབང་ཕྱུག་ཆེན་པོའི་འཁོར་ཐམས་ཅད་རྡོ་རྗེ་ལྕགས་ཀྱུས་་
སྙིང་ག་ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས། དེ་ལྟར་་་
མདོར་བསྡུས་པའི་ཆོ་གས་སྒྲུབ་པ་པོ་ཉིད་ཀྱི་མདུན་དུ་དགུག་པར་བསམ་མོ། །།དེ་
བཀུག་མ་ཐག་ཏུ་དབང་ཕྱུག་ཆེན་པོ་འཁོར་ཐམས་ཅད་དང་བཅས་པ་འགུགས་་
པར་མཛད་མཁན་ཁྲོ་བོའི་རྒྱལ་པོ་ཆེན་པོ་བདག་པོའི་ངོ་བོ་སྟོབས་པོ་ཆེ་ལ་སོགས་་
པ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས། རྡོ་རྗེ་མཚོན་ཆའི་བྱེ་བྲག་སྣ་ཚོགས་་
ཀྱིས་གཟུགས་ཀྱི་ཕུང་པོ་གཏུབ་པར་མཛད་དེ། དེའི་གཟུགས་ཀྱི་ཡན་ལག་དང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་པཔ 
ཉིང་ལག་གི་དུམ་བུའི་ཕུང་པོ་དེ་གཏུབ་པར་མཛད་མཁན་ཁྲོ་བོ་དེ་རྣམས་ཀྱི་སྐུ་་་
ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོའི་འོད་སྤྲོ་བར་མཛད་པས་་
འབར་བར་མཛད་དོ། །དེའི་འོག་ཏུ་འབར་བའི་ངོ་བོ་དེ་ཁྲོ་བོའི་རྒྱལ་པོ་ཆེན་པོ་
བདག་པོ་༧ངོ་བོ་སྟོབས་པོ་ཆེ་ལ་སོགས་པ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱི་སྐུ་ལ་
གཉིས་སུ་མེད་པར་འདུས་པར་མཛད་པར་བསམ་མོ། །དེའི་འོག་ཏུ་བདག་པོའི་
ངོ་བོ་སྟོབས་པོ་ཆེའི་སྐུ་ལ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་སྤྲོས་པའི་གནས་སུ་བསྡུ་
བར་བསམ་མོ། །དེའི་འོག་ཏུ་བདག་པོའི་ངོ་བོ་སྟོབས་པོ་ཆེའི་སྐུ་ཕྱག་རྒྱ་སྒྲུབ་པ་
པོ་ཉིད་ཀྱི་སྤྲོ་བའི་གནས་སུ་གཉིས་སུ་མེད་པར་བསྡུ་བར་བསམ་མོ། །དེ་ལྟར་་
སྟོབས་པོ་ཆེ་སྤྲོ་བའི་ཆོ་གའི་ཐབས་ཀྱིས་ཚུལ་གྱིས་གནོད་པ་བྱེད་པ་མ་རུངས་པ་་
རྣམས་གཞོམ་པའི་དོན་དུ་ཤེས་པར་བྱའོ། །དེ་ནས་གསང་བའི་ཐུགས་ཀ་ཡེ་ཤེས་
པའི་གནས་ནས་ས་བོན་ཡིག་འབྲུ་ཧཱུཾ་ཁ་དོག་མཐིང་ཤུན་ལྟ་བུ་མེ་ལོང་ལྟ་བུའི་ཡེ་་་
ཤེས་ཀྱི་གཟི་བརྗིད་ཀྱིས་བསྐལ་པའི་མེ་ལྟར་རབ་ཏུ་འབར་བར་བསམ་སྟེ། དེ་་
འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་ལས་ཁྲོ་བོའི་རྒྱལ་པོ་ཆེན་
པོ་བདག་པོའི་ངོ་བོ་འཕགས་པ་མི་གཡོ་བའི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་
མདོག་མཐིང་ཤུན་གྱི་ཁ་དོག་ལྟ་བུ་མདུན་དུ་སྨོས་པའི་ཚུལ་དུ་ཞལ་གསུམ་སྤྱན་
གསུམ་པ། རལ་པ་གྱེན་དུ་བརྫེས་པ་རབ་ཏུ་འབར་བ། རྒྱན་ཐམས་ཅད་ཀྱིས་
རྒྱན་པ། སྐུ་བསྐལ་པའི་མེ་ལྟར་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་རབ་
ཏུ་འབར་བ། ཕྱག་དྲུག་པ། ཕྱག་གཡས་དང་པོ་ན་རྡོ་རྗེ་ལྕགས་ཀྱུ་འཛིན།
གཡོན་དང་པོ་ན་རྡོ་རྗེ་ཞགས་པ། ཕྱག་མཚན་ཕྱི་མ་རྣམས་ནི་རྡོ་རྗེའི་མཚོན་ཆ་་
སྣ་ཚོགས་སོ། །དེ་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་
དེ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་


དུ་སྨོས་པའི་ཚུལ་གྱིས་ས་བོན་ཡིག་འབྲུ་ལས་སྤྲུལ་པའི་ཁྲོ་བོ་སྤྲིན་བཞིན་དུ་སྤྲོ་བར་
བསམ་མོ། །དེ་སྤྲོས་མ་ཐག་ཏུ་བདག་པོའི་ངོ་བོ་ཁྲོ་བོའི་རྒྱལ་པོ་ཆེན་པོ་འཕགས་
པ་མི་གཡོ་བས་ཁྲོས་ཏེ་ནག་པོ་ཆེན་པོ་ལ་གཟིགས་ཤིང་རྡོ་རྗེ་ལྕགས་ཀྱུས་སྙིང་ག་
ནས་བཟུང་། རྡོ་རྗེ་ཞགས་པས་མགུལ་ནས་བཅིངས། གཞན་སྤྲུལ་པའི་ཁྲོ་བོ་
སྤྲིན་ལྟ་བུ་རྣམས་ཀྱིས་ནག་པོ་ཆེན་པོའི་འཁོར་ཐམས་ཅད་རྡོ་རྗེ་ལྕགས་ཀྱུས་སྙིང་ག་
ནས་བཟུང་། རྡོ་རྗེ་ཞགས་པས་མགུལ་པ་ནས་བཅིངས། དེ་ལྟར་མདོར་་
བསྡུས་པའི་ཆོ་གས་སྒྲུབ་པ་པོ་ཉིད་ཀྱི་མདུན་དུ་དགུག་པར་བསམ་མོ། །དེ་བཀུག་
མ་ཐག་ཏུ་ནག་པོ་ཆེན་པོ་འཁོར་ཐམས་ཅད་དང་བཅས་པས་འགུགས་པར་མཛད་
པ༑ ཁྲོ་བོའི་རྒྱལ་པོ་ཆེན་པོ་བདག་པོའི་ངོ་བོ་འཕགས་པ་མི་གཡོ་བ་ལ་སོགས་པ་
སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་རྡོ་རྗེའི་མཚོན་ཆའི་བྱེ་བྲག་སྣ་ཚོགས་ཀྱིས་་
གཟུགས་ཀྱི་ཕུང་པོ་གཏུབ་པར་མཛད་དོ། །དེའི་འོག་ཏུ་གཟུགས་ཀྱི་ཕུང་པོའི་་
ཡན་ལག་དང་ཉིང་ལག་གི་དུམ་བུའི་ཕུང་པོ་དེ་གཏུབ་མཁན་ཁྲོ་བོ་དེ་རྣམས་ཀྱིས་་
ཉིད་ཉིད་ཀྱི་སྐུ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་འབར་བ་ཆེན་པོའི་འོད་སྤྲོ་་་
བར་མཛད་པས་འབར་བར་མཛད་དོ། །དེའི་འོག་ཏུ་འབར་བའི་ངོ་བོ་དེ་ཁྲོ་བོའི་
རྒྱལ་པོ་ཆེན་པོ་བདག་པོའི་ངོ་བོ་འཕགས་པ་མི་གཡོ་བ་ལ་སོགས་པ་སྤྲུལ་པའི་ཁྲོ་བོ་
སྤྲིན་ལྟ་བུ་རྣམས་ཀྱི་སྐུ་ལ་གཉིས་སུ་མེད་པར་བསྡུ་བར་མཛད་པར་བསམ་མོ། །
དེའི་འོག་ཏུ་བདག་པོའི་ངོ་བོ་འཕགས་པ་མི་གཡོ་བའི་སྐུ་ལ་སྤྲུལ་པའི་ཁྲོ་བོ་སྤྲིན་ལྟ་
བུ་རྣམས་གཉིས་སུ་མེད་པར་བསྡུ་བར་བསམ་མོ། །དེའི་འོག་ཏུ་བདག་པོ་ངོ་བོ་
འཕགས་པ་མི་གཡོ་བའི་སྐུ་ལ་ཕྱག་རྒྱ་ཆེན་པོ་ཉིད་ཀྱི་སྤྲོས་པའི་གནས་སུ་གཉིས་སུ་
མེད་པར་བསྡུ་བར་བསམ་མོ། །དེ་ལྟར་འཕགས་པ་མི་གཡོ་བ་སྤྲོ་བའི་ཆོ་གའི་་
ཐབས་ཀྱི་ཚུལ་གྱིས་གནོད་པ་བྱེད་པ་མ་རུངས་པ་གཞོམ་པར་བྱ་བའི་དོན་དུ་ཤེས་་


ཀྱི་རྒྱལ་པོ་ཆེན་པོ་དཔལ གསང་བ་འདུས་པའི་རྒྱ་ཆེར་འགྲེལ་པ།

པར་བྱའོ།། །།
དེ་ནས་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་ཡིག་
འབྲུ་ཧཱུཾ་སྤྲིན་ནག་པོའི་ཁ་དོག་ལྟ་བུ་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་་་་
བསྐལ་པའི་མེ་བཞིན་དུ་རབ་ཏུ་འབར་བ་བསམ་སྟེ། དེ་འོད་དུ་ཞུ་བ་ཡེ་ཤེས་ཀྱི་
ཁུ་བའི་ངོ་བོར་གྱུར་པའི་ས་བོན་ལས་ཁྲོ་བོའི་རྒྱལ་པོ་ཆེན་པོ་བཛྲ་ཧཱུཾ་ཀ་རའི་སྐུ་ཕྱག་
རྒྱ་བསྐྱེད་དེ། དེའི་སྐུ་མདོག་སྤྲིན་ནག་པོ་ལྟ་བུ་མདུན་དུ་སྨོས་པའི་ཚུལ་དུ་ཞལ་་
གསུམ་སྤྱན་གསུམ་པ། རལ་པ་གྱེན་དུ་བརྫེས་པ། རབ་ཏུ་འབར་བ། རུས་
པའི་ཕྲེང་བ་བཅིངས་པ། སྦྲུལ་གྱི་རྒྱན་གྱིས་བརྒྱན་པ། སྐུ་བསྐལ་པའི་མེ་ལྟར་
མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་ཀྱིས་རབ་ཏུ་འབར་བ། ཕྱག་དྲུག་པ།
ཕྱག་་གཡས་དང་པོ་ན་རྡོ་རྗེ་ལྕགས་ཀྱུ། གཡོན་དང་པོ་ན་རྡོ་རྗེ་ཞགས་པ།
ཕྱག་མཚན་ཕྱི་མ་ནི་མཚོན་ཆ་སྣ་ཚོགས་སོ། །དེ་ཉིད་ཀྱི་སྐུ་ཕྱག་རྒྱའི་ཆ་ལུགས་་
ཕུན་སུམ་ཚོགས་པ་དང་ལྡན་པ། དེ་བཞིན་དུ་ཉིད་ཀྱི་གསང་བའི་ཐུགས་ཀ་ཡེ་
ཤེས་སེམས་དཔའི་གནས་ནས། མདུན་དུ་སྨོས་པའི་ཚུལ་དུ་ས་བོན་ཡིག་འབྲུ་་་
ལས་སྤྲུལ་པའི་ཁྲོ་བོ་སྤྲིན་བཞིན་དུ་སྤྲོ་བར་བསམ་མོ། །དེ་སྤྲོས་མ་ཐག་ཏུ་ཁྲོ་བོ་
ཆེན་པོའི་ཉི་མ་དང་ཟླ་བ་ལ་གཟིགས་ཤིང་རྡོ་རྗེ་ལྕགས་ཀྱུས་སྙིང་ཀ་ནས་བཟུང་།
རྡོ་རྗེ་ཞགས་པས་མགུལ་ནས་བཅིངས། གཞན་ཡང་སྤྲུལ་པའི་ཁྲོ་བོ་སྤྲིན་ལྟ་བུ་་
རྣམས་ཀྱིས། གཟའ་དང་སྐར་མ་དང་། གཞན་ཡང་བར་སྣང་ལ་གནས་པའི་
སེམས་ཅན་མ་རུངས་པ་ཐམས་ཅད་རྡོ་རྗེ་ལྕགས་ཀྱུས་སྙིང་ཀ་ནས་བཟུང་། རྡོ་རྗེ་
ཞགས་པས་མགུལ་པ་ནས་བཅིངས། དེ་ལྟར་མདོར་བསྡུས་པའི་ཆོ་གས་སྒྲུབ་པ་
པོ་ཉིད་ཀྱི་མདུན་དུ་དགུག་པར་བསམ་མོ། །དེ་བཀུག་མ་ཐག་ཏུ་ཉི་མ་དང་ཟླ་བ་
དང་། གཟའ་དང་། སྐར་མ་དང་། བར་སྣང་ལ་གནས་པའི་མ་རུངས་པ་


ཐམས་ཅད་འགུགས་པར་མཛད་པའི་ཁྲོ་བོ་ཆེན་པོ་བདག་པོའི་ངོ་བོ་བཛྲ་ཧཱུཾ་ཀ་་
ར་ལ་སོགས་པ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་རྡོ་རྗེ་མཚོན་ཆའི་བྱེ་བྲག་སྣ་་
ཚོགས་ཀྱིས་གཟུགས་ཀྱི་ཕུང་པོ་གཏུབ་པར་མཛད་དོ། །དེའི་གཟུགས་ཀྱི་ཕུང་་
པོའི་ཡན་ལག་དང་ཉིང་ལག་གི་དུམ་བུའི་ཕུང་པོ་དེ་གཏུབ་པར་མཛད་པའི་ཁྲོ་བོ་
དེ་རྣམས་ཀྱིས་ཉིད་ཉིད་ཀྱི་སྐུ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་་
པོའི་འོད་སྤྲོ་བར་མཛད་པས་འབར་བ་མཛད་དོ། །དེའི་འོག་ཏུ་འབར་བའི་ངོ་བོ་
ཁྲོ་བོའི་རྒྱལ་པོ། བདག་པོའི་ངོ་བོ། བཛྲ་ཧཱུཾ་ཀ་ར་ལ་སོགས་བ་སྤྲུལ་པའི་ཁྲོ་བོ་
སྤྲིན་ལྟ་བུ་རྣམས་ཀྱི་སྐུ་ལ་གཉིས་སུ་མེད་པར་བསྡུ་བར་མཛད་པར་བསམ་མོ། །
དེའི་འོག་ཏུ་བདག་པོའི་ངོ་བོ་བཛྲ་ཧཱུཾ་ཀ་རའི་སྐུ་ཕྱག་རྒྱ་ལ་སྤྲུལ་པའི་ཁྲོ་བོ་སྤྲིན་ལྟ་
བུ་རྣམས་གཉིས་སུ་མེད་པར་བསྡུ་བར་མཛད་པར་བསམ་མོ། །དེའི་འོག་ཏུ་་
བདག་པོའི་ངོ་བོ། བཛྲ་ཧཱུཾ་ཀ་རའི་སྐུ་ཕྱག་རྒྱ་སྒྲུབ་པ་པོ་ཉིད་ཀྱི་སྤྲོ་བའི་གནས་སུ་
གཉིས་སུ་མེད་པར་འདུས་པར་བསམ་མོ། །དེ་ལྟར་བཛྲ་ཧཱུཾ་ཀ་ར་སྤྲོ་བའི་ཆོ་་་་
གའི་ཐབས་ཀྱི་ཚུལ་གྱིས་མ་རུངས་པ་གནོད་པར་བྱེད་པ་གཞོམ་པར་བྱ་བའི་དོན་དུ་
ཤེས་པར་བྱའོ།། །།
དེ་ནས་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས། ས་བོན་
ཡིག་འབྲུ་ཧཱུཾ་བི་ན་ཨ་ཛ་ནའི་ཁ་དོག་ལྟ་བུ། མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་
ཀྱིས༑ བསྐལ་པའི་མེ་བཞིན་དུ་རབ་ཏུ་འབར་བར་བསམ་སྟེ། དེ་འོད་དུ་ཞུ་
ནས་ཡེ་ཤེས་ཀྱི་ཁུ་བའི་ངོ་བོར་གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་ཆེན་པོ་པདྨ་
ཀུཎྜ་ལིའི་སྐུ་ཕྱག་རྒྱ་བསྐྱེད་དེ། དེའི་སྐུ་མདོག་ནི་ཨ་ཛ་ན་ལྟ་བུ། མདུན་དུ་་
སྨོས་པའི་ཚུལ་དུ། ཞལ་གསུམ་སྤྱན་གསུམ་པ། རལ་པ་གྱེན་དུ་བརྫེས་པ།
གདེངས་པའི་ཚུལ་དུ་རབ་ཏུ་འབར་བ། སྦྲུལ་གྱིས་བཅིངས་པ། རྒྱན་ཐམས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཅད་ཀྱིས་བརྒྱན་པ། སྐུ་བསྐལ་པའི་མེ་ལྟར་མེ་ལོང་ལྟ་བུའི་ཡེ་ཤེས་ཀྱི་གཟི་བརྗིད་
ཀྱིས་རབ་ཏུ་འབར་བ། ཕྱག་དྲུག་ལ། གཡས་དང་པོ་ན་རྡོ་རྗེ་ལྕགས་ཀྱུ་འཛིན།
གཡོན་དང་པོ་ན་རྡོ་རྗེ་ཞགས་པ། ཕྱག་མཚན་ཕྱི་མ་རྣམས་ནི་མཚོན་ཆ་སྣ་ཚོགས་
སོ༑ །དེ་ཉིད་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་ཇི་ལྟ་བ་
དེ་བཞིན་དུ། ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་་་
མདུན་དུ་སྨོས་པའི་ཚུལ་གྱིས་ས་བོན་ཡིག་འབྲུ་ལས་སྤྲུལ་པའི་ཁྲོ་བོ་སྤྲིན་བཞིན་དུ་
སྤྲོ་བར་བསམ་མོ། །དེ་སྤྲོས་མ་ཐག་ཏུ་ཁྲོ་བོའི་རྒྱལ་པོ་ཆེན་པོ་བདག་པོའི་ངོ་བོ་
པདྨ་ཀུཎྜ་ལིའིས་ཁྲོ་བོ་ཆེན་པོས་བ་རུ་ཎ་ལ་གཟིགས་ཤིང་། རྡོ་རྗེ་ལྕགས་ཀྱུས་་་
སྙིང་ཀ་ནས་བཟུང་། རྡོ་རྗེ་ཞགས་པས་མགུལ་ནས་བཅིངས། གཞན་ཡང་་་
སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་ཀླུ་ལ་སོགས་པ་ས་འོག་ན་གནས་པའི་སེམས་
ཅན་མ་རུངས་པ་ཐམས་ཅད་རྡོ་རྗེ་ལྕགས་ཀྱུས་སྙིང་ཀ་ནས་བཟུང་། རྡོ་རྗེ་ཞགས་
པས་མགུལ་པ་ནས་བཅིངས། དེ་ལྟར་མདོར་བསྡུས་པའི་ཆོ་གས་སྒྲུབ་པ་པོ་ཉིད་
ཀྱི་མདུན་དུ་དགུག་པར་བསམ། དེ་བཀུག་མ་ཐག་ཏུ་བ་རུ་ཎ་དང་། ཀླུ་་་
ཐམས་ཅད་ལ་སོགས་ཏེ་ས་འོག་ན་གནས་པའི་སེམས་ཅན་མ་རུངས་པ་ཐམས་ཅད་
དགུག་པར་མཛད་མཁན་ཁྲོ་བོ་དེ་རྣམས་བདག་པོའི་ངོ་བོ་པདྨ་ཀུཎྜ་ལི་ལ་སོགས་་
པ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་ཀྱིས་རྡོ་རྗེ་མཚོན་ཆའི་བྱེ་བྲག་སྣ་ཚོགས་ཀྱིས་་་
གཟུགས་ཀྱི་ཕུང་པོ་གཏུབ་པར་མཛད་དོ། །དེའི་གཟུགས་ཀྱི་ཕུང་པོའི་ཡན་ལག་
དང་ཉིང་ལག་གི་དུམ་བུའི་ཕུང་པོ་གཏུབ་པར་མཛད་མཁན་ཁྲོ་བོ་དེ་རྣམས་ཀྱིས་་་
ཉིད་ཉིད་ཀྱི་སྐུ་ལས་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་འབར་བ་ཆེན་པོའི་འོད་སྤྲོ་་
བར་མཛད་པས་འབར་བར་མཛད་དོ། །དེའི་འོག་ཏུ་འབར་བའི་ངོ་བོ་དེ་ཁྲོ་་
བོའི་རྒྱལ་པོ་ཆེན་པོ་བདག་པོའི་ངོ་བོ་པདྨ་ཀུཎྜ་ལི་ལ་སོགས་པ་སྤྲུལ་པའི་ཁྲོ་བོའི་་་་


སྤྲིན་ལྟ་བུ་རྣམས་ཀྱི་སྐུ་ལ་གཉིས་སུ་མེད་པར་བསྡུ་བར་མཛད་པར་བསམ་མོ།
དེའི་འོག་དུ་བདག་པོའི་ངོ་བོ་པདྨ་ཀུཎྜ་ལའི་སྐུ་སྤྲུལ་པའི་ཁྲོ་བོ་སྤྲིན་ལྟ་བུ་རྣམས་
གཉིས་སུ་མེད་པར་བསྡུ་བར་བསམ། དེའི་འོག་ཏུ་བདག་པོའི་ངོ་བོ་པདྨ་ཀུཎྜ་ལིའི་
སྐུ་ཕྱག་རྒྱ་སྒྲུབ་པ་པོ་ཉིད་ཀྱི་སྤྲོས་པའི་གནས་སུ་མེད་པར་བསྡུ་བར་བསམ། དེ་་
ལྟར་པདྨ་ཀུཎྜ་ལིའི་སྤྲོ་བའི་ཆོ་གའི་ཐབས་ཀྱི་ཚུལ་གྱིས་གནོད་པ་བྱེད་པ་མ་རུངས་་
པ་གཞོམ་པའི་དོན་དུ་ཤེས་པར་བྱའོ།བཤད་པར་བྱ་སྟེ། གོང་དུ་སྨོས་པའི་་
གཤིན་རྗེ་དང་། གཞན་གྱིས་མི་ཐུབ་པ་ལ་སོགས་པ་ཁྲོ་བོའི་རྒྱལ་པོ་ཆེན་པོ་བཅུས་
འཆི་བདག་གི་བདུད་གཤིན་རྗེ་ལ་སོགས་པ་གནོད་པ་བྱེད་པ་མ་རུངས་པའི་བདུད་
དཔུང་ཐམས་ཅད་ཡེ་ཤེས་ཀྱི་ཆོ་འཕྲུལ་ཆེན་པོའི་བྱེ་བྲག་སྣ་ཚོགས་ཀྱིས་བསྒྱིངས་་་་
པའི་ཁྲོ་བོ་སྤྲོས་ནས་བྱིན་གྱིས་བརླབས་ནས་བཅོམ་སྟེ་མེད་པར་མཛད་པ་དེའི་ཕྱིར།
ཁྲོ་བོ་བཅུ་དོན་དམ་པར་བརྡ་སྐད་དུ་སྡིག་པ་ཆེན་པོ་བྱེད་མཁན་དུ་བཏགས་པར་
ཤེས་པར་བྱའོ། །ཐེག་པ་བླ་ན་མེད་པའི་ཞེས་པ་མདུན་དུ་སྨོས་པའི་ཐེག་པ་ཆེན་
པོའི་རྒྱུད་ནས་འབྱུང་བའི་སྤྱོད་པའི་ངོ་བོ་ལ་བརྟེན་ནས་སྒྲུབ་པའི་འབྲས་བུ་གྲུབ་་
པའི་འོག་དུ་ཐེག་པ་ཐམས་ཅད་ཀྱི་ཡེ་ཤེས་ཀྱི་འབྲས་བུ་གཅིག་པའི་ངོ་བོ་འགྲུབ་་
པར་འགྱུར་བས་དེ་ལྟར་ཐེག་པ་མཆོག་གི་དོན་དུ་བསྣན་ཏོ། །བླ་ན་མེད་པའི་་
དོན་བསྟན་པར་བྱ་སྟེ། མདུན་དུ་སྨོས་པའི་ཚུལ་གྱི་ཐེག་པ་ཆེན་པོའི་འབྲས་བུ་་
གྲུབ་པའི་དུས་སུ། ཇི་ལྟར་དཔལ་རྡོ་རྗེ་སེམས་དཔའ་སྟོང་གསུམ་གྱི་སྟོང་ཆེན་་་
པོའི་འཇིག་རྟེན་གྱི་ཁམས་མ་ལུས་པ་ཐམས་ཅད་ཀྱི་སེམས་ཅན་མ་ལུས་པ་ཐམས་་
ཅད་ཡེ་ཤེས་ཀྱི་ཆོ་འཕྲུལ་གྱིས་བྱིན་གྱིས་བརླབས་པས་ཡེ་ཤེས་ཆེན་པོའི་དངོས་གྲུབ་
ཀྱི་འབྲས་བུ་གྲུབ་པར་འགྱུར་བས་དེའི་ཕྱིར་བླ་ན་མེད་པའི་དོན་དུ་གསུངས་སོ། །
ཐེག་མཆོག་འདི་ནི་འགྲུབ་པར་འགྱུར་ཞེས་པ་ནི། མདུན་དུ་སྨོས་པའི་མཚམས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

མེད་པ་རྣམ་པ་ལྔ་བྱེད་པ་དང་། གཞན་ཡང་བྲམ་ཟེ་གསོད་པའི་སྡིག་པ་ཆེན་པོ་
བྱེད་པ་དེ་དག་གི་སྡིག་པ་ཟད་པར་བྱ་བའི་ཕྱིར་རྡོ་རྗེ་སློབ་དཔོན་ལས་ཐེག་པ་ཆེན་
པོ་གསང་སྔགས་ཀྱི་ཚུལ་གྱི་དབང་ནོས་པ་དང་། སྒོམ་པའི་མན་ངག་ནོས་ནས་་་
སེམས་དད་པ་ཆེན་པོས་ཕྱིན་ཅི་ལོག་གི་རྣམ་པར་རྟོག་པ་ཆེན་པོ་སྤངས་ཏེ། དུས་
རྟག་ཏུ་རྒྱུད་ནས་ཇི་ལྟར་འབྱུང་བའི་གསང་བའི་སྤྱོད་པ་སྤྱད་དེ། དེ་སྤྱད་པས་བླ་་
ན་མེད་པའི་ཡེ་ཤེས་ཀྱི་འབྲས་བུ་འགྲུབ་སྟེ། བཤད་པར་བྱའོ། །ཐེག་པའི་མཆོག་་་
འདི་ནི་ཐེག་པ་ཐམས་ཅད་ཀྱི་ནང་ན་ཐེག་པ་ཆེན་པོ་གསང་སྔགས་ཀྱི་རྒྱུད་དཔལ་་
གསང་བ་འདུས་པ་ལ་སོགས་པའི་ཚུལ་གྱི་མན་ངག་བསྒོམ་པ་དང་སྤྱད་པས་ཚེ་འདི་
ཉིད་ལ་གཟུགས་ཀྱི་ཕུང་པོ་མ་བོར་བར་དཔལ་རྡོ་རྗེ་སེམས་དཔའ་དང་གཉིས་སུ་་
མེད་པའི་ངོ་བོ་དངོས་གྲུབ་ཀྱི་འབྲས་བུ་གྲུབ་པར་འགྱུར་རོ། །དེའི་ཕྱིར་ཐེག་མཆོག་
འདི་ལ་འགྲུབ་པར་འགྱུར་བའི་དོན་དུ་གསུངས་སོ།། །།
སྙིང་ནས་སློབ་དཔོན་སྨོད་པ་དག །བསྒྲུབས་ཀྱང་འགྲུབ་པར་ཡོང་མི་་་་
འགྱུར༑ །སྲོག་གཅོད་པའི་སེམས་ཅན་དང་། །རྫུན་དུ་སྨྲ་ལ་དད་པ་དང་། །
ཞེས་བྱ་བའི་སྒྲ་བཤད་པར་བྱ་སྟེ། ཇི་ལྟར་ཡིན་ན། སློབ་དཔོན་ནི་ཐེག་པ་་
ཆེན་པོ་གསང་སྔགས་ཀྱི་སློབ་དཔོན་དབང་ཐམས་ཅད་རྫོགས་པ་དུས་རྟག་ཏུ་རྒྱུན་་་
མི་གཅོད་པར་ཡེ་ཤེས་དང་གསང་བའི་དཀྱིལ་འཁོར་བསྒོམ་པ། དེ་བཞིན་དུ་་་
སྔགས་ཀྱི་བཟླས་པ་དང་། དམ་རྫས་ཐམས་ཅད་སྔགས་ཀྱིས་བྱིན་གྱིས་བརླབ་་་
ཅིང་ཟ་བ་ཐུགས་རྗེ་དང་ལྡན་པ། སྦྱིན་པ་གཏོང་བ་ལ་དགའ་བ། དེ་དག་ལ་
སོགས་ཏེ་ལེགས་པའི་ཡོན་ཏན་ཐམས་ཅད་དང་ལྡན་པ་ནི་སློབ་དཔོན་ཡིན་པར་་
གསུངས་སོ། །སྙིང་ནས་སྨོས་པ་ཞེས་པ་གོང་དུ་སྨོས་པའི་སློབ་དཔོན་དེ་ལ།
ཉིད་ཀྱི་སློབ་མའམ། སྔགས་སྒྲུབ་པར་བྱེད་པ་གཞན་གྱིས་སྐྱོན་ཕྲ་མོ་ལའང་དཔྱ་


སེམས་བྱེད་ན། དེ་ནི་ཁྱད་པར་དུ་སྡིག་པ་ཅན་དུ་བསྟན་ཏེ་བཤད་པར་བྱའོ། །
མཚམས་མེད་པ་རྣམ་པ་ལྔ་བྱས་པ་དང་། བྲམ་ཟེ་བསད་པས། ཁྱད་པར་དུ་་
རྡོ་རྗེ་སློབ་དཔོན་སྨོད་པ་སྡིག་པ་ཆེ་བས། དེ་ལྟར་སྙིང་ནས་སློབ་དཔོན་སྨོད་པའི་
དོན་དུ་གསུངས་སོ། །།དེ་ནས་རྡོ་རྗེ་སློབ་དཔོན་སྙིང་ནས་སྨོད་པར་བྱེད་པ་དེའི་་
འབྲས་བུ་བསྟན་པར་བྱ་སྟེ། བསྒྲུབས་ཀྱང་འགྲུབ་པར་ཡོང་མི་འགྱུར་ཞེས་པ།
སྒྲུབ་པ་གང་བསྒྲུབས་ཀྱང་མི་འགྲུབ་སྟེ་བཤད་པར་བྱའོ། །རྡོ་རྗེ་སློབ་དཔོན་སྨོད་
པའི་སྐྱོན་དེ་ནི་བགེགས་ཀྱི་གནོད་པའི་སྒྱུ་མའི་སྟོབས་ཀྱི་ངོ་བོ་ཡིན་ཏེ། དེས་བླ་་
ན་མེད་པའི་དངོས་གྲུབ་ཀྱི་འབྲས་བུ་ཉམས་པར་འགྱུར་རོ། །འབྲས་བུ་ཉམས་་
པར་མ་ཟད་བསྐལ་པ་གྲངས་མེད་པར་མནར་མེད་པའི་དམྱལ་བར་གནས་པར་་
འགྱུར་རོ། །དེ་ལྟར་བསྒྲུབས་ཀྱང་འགྲུབ་པར་ཡོང་མི་འགྱུར་གྱི་དོན་དུ་ཤེས་པར་
བྱའོ༑ །སྲོག་གཅོད་པའི་སེམས་ཅན་དང་། རྫུན་དུ་སྨྲ་ལ་དད་པ་དང་ཞེས་་
པའི་ལེའུ་བཅུ་དྲུག་པ་ལས་འབྱུང་བ། ལེའུ་བཞི་པ་ཐུགས་ཀྱི་དཀྱིལ་འཁོར་གྱི་་
སྐབས་སུ་རྒྱས་པར་བཤད་པ་དེ་བཞིན་དུ་འདིར་སྦྱར་རོ། །གཞན་གྱི་ནོར་ལ་་་
ཆགས་པ་དང་། །རྟག་ཏུ་འདོད་པ་སྤྱོད་པ་དང་། །བཤང་གཅི་ཟས་སུ་ཟ་
བ་དང་། །དེ་དག་སྒྲུབ་པའི་སྣོད་དུ་འགྱུར་ཞེས་བྱ་བའི་དོན་བཤད་པར་བྱ་སྟེ།
ཇི་ལྟར་ཡིན་ན། གཞན་གྱི་ནོར་ལ་ཆགས་པ་དང་། རྟག་ཏུ་འདོད་པ་སྤྱོད་་་
པའི་དོན་ནི་སྲོག་གཅོད་པ་དང་། བརྫུན་དུ་སྨྲ་བ་ལེའུ་བཅུ་དྲུག་པ་ནས་འབྱུང་བ།
ལེའུ་བཞི་པ་ཐུགས་ཀྱི་དཀྱིལ་འཁོར་གྱི་སྐབས་སུ་རྒྱས་པར་བཤད་པ་དེ་བཞིན་དུ་་
འདིར་སྦྱར་རོ། །བཤང་གཅི་ཟས་སུ་ཟ་བ་དང་ཞེས་པའི། སྔགས་པས་དུས་རྟག་
ཏུ་བཤང་གཅི་ལ་སོགས་པ་དམ་རྫས་བཅུ་དེ་བཞིན་གཤེགས་པ་ལྔའི་རིགས་ཀྱི་བྱེ་
བྲག་གི་ཉིད་ཉིད་ཀྱི་སྔགས་ཀྱི་ཡིག་འབྲུས་བྱིན་གྱིས་བརླབ་ཅིང་བཟའ་བར་བྱའོ། །


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

དེ་ལ་སྔགས་ཀྱིས་བྱིན་གྱིས་བརླབ་པའི་ཆོ་གའི་དོན་གསལ་བར་བསྟན་པར་བྱ་སྟེ།
མདུན་དུ་སྨོས་པའི་ཚུལ་གྱིས་དུང་ཕོར་ཆེན་པོ་བླངས་ཏེ། དེའི་ནང་དུ་དང་པོ་དྲི་
ཆེན་གཞག་སྟེ། དྲི་ཆེན་གྱི་སྟེང་དུ་དེ་བཞིན་གཤེགས་པ་རྣམ་པར་སྣང་མཛད་ཀྱི་
ས་བོན་སྔགས་ཀྱི་ཡིག་འབྲུ་ཨོཾ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་དཀར་པོ་
ཟླ་བ་སྟོང་དང་མཉམ་པར་ཡེ་ཤེས་ཀྱི་གཟི་བརྗིད་ཀྱིས་རབ་ཏུ་འབར་བ་བསམ་སྟེ།
དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་དྲི་ཆེན་ལ་གཉིས་སུ་མེད་པར་ཐིམ།
དེའི་འོག་ཏུ་དྲི་ཆུ་བཞག་སྟེ། དེའི་སྟེང་དུ་དེ་བཞིན་གཤེགས་པ་རྡོ་རྗེ་མི་བསྐྱོད་
པའི་ས་བོན་སྔགས་ཀྱི་ཡིག་འབྲུ་ཧཱུཾ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་མཐིང་ཀ་
ཉི་མ་སྟོང་དང་མཉམ་པར་ཡེ་ཤེས་ཀྱི་གཟི་བརྗིད་ཀྱིས་མེ་ཕུང་བཞིན་དུ་རབ་ཏུ་་་
འབར་བ་བསམས་ཏེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་དྲི་ཆུ་ལ་གཉིས་
སུ་མེད་པར་ཐིམ། དེའི་འོག་ཏུ་བྱང་ཆུབ་ཀྱི་སེམས་བཞག་སྟེ། དེའི་སྟེང་དུ་དེ་
བཞིན་གཤེགས་པ་སྣང་བ་མཐའ་ཡས་ཀྱི་ས་བོན་སྔགས་ཀྱི་ཡིག་འབྲུ་ཨ་སོ་སོར་རྟོག་
པའི་ཡེ་ཤེས་ཀྱི་ངོ་བོ་ཁ་དོག་དམར་པོ་ཡེ་ཤེས་ཀྱི་གཟི་བརྗིད་ཀྱིས་མེ་ཕུང་བཞིན་དུ་
རབ་ཏུ་འབར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་
སེམས་ལ་གཉིས་སུ་མེད་པར་ཐིམ། དེའི་འོག་ཏུ་པདྨ་རཀྟ་བཞག་སྟེ། དེའི་་་་་
སྟེང་དུ་དེ་བཞིན་གཤེགས་པ་རིན་ཆེན་འབྱུང་ལྡན་གྱི་ས་བོན་སྔགས་ཀྱི་ཡིག་འབྲུ་སྭ་
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཁ་དོག་སེར་པོ་ཡེ་ཤེས་ཀྱི་གཟི་བརྗིད་ཀྱིས་མེ་ཕུང་
བཞིན་དུ་རབ་ཏུ་འབར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་
པདྨ་རཀྟ་ལ་གཉིས་སུ་མེད་པར་ཐིམ། དེའི་འོག་ཏུ་ནང་གི་ཤ་ལུད་པ་སྐན་དེའི་་
ངོ་བོ་བཞག་སྟེ། དེའི་སྟེང་དུ་དེ་བཞིན་གཤེགས་པ་དོན་ཡོད་གྲུབ་པའི་ས་བོན་་་
སྔགས་ཀྱི་ཡིག་འབྲུ་ཧ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་ཁ་དོག་ལྗང་གུ་ཡེ་ཤེས་ཀྱི་


གཟི་བརྗིད་ཀྱིས་རབ་ཏུ་འབར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་་་་
བའི་ངོ་བོ་ནང་གི་ཤ་ལ་གཉིས་སུ་མེད་པར་ཐིམ། དེའི་འོག་ཏུ་ཤ་ཆེན་བཞག་སྟེ།
དེའི་སྟེང་དུ་བྱང་ཆུབ་སེམས་དཔའ་སའི་སྙིང་པོའི་ས་བོན་སྔགས་ཀྱི་ཡིག་འབྲུ་ཀྱི་་་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་དཀར་པོ་ཡེ་ཤེས་ཀྱི་གཟི་བརྗིད་ཀྱིས་མེ་
ཕུང་བཞིན་དུ་རབ་ཏུ་འབར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་
ངོ་བོ་ཤ་ཆེན་ལ་གཉིས་སུ་མེད་པར་ཐིམ། དེའི་འོག་ཏུ་གླང་པོ་ཆེའི་ཤ་བཞག་སྟེ།
དེའི་སྟེང་དུ་བྱང་ཆུབ་སེམས་དཔའ་ཕྱག་ན་རྡོ་རྗེའི་ས་བོན་སྔགས་ཀྱི་ཡིག་འབྲུ་ཛི་་
མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་མཐིང་ཀ་ཡེ་ཤེས་ཀྱི་གཟི་བརྗིད་ཀྱིས་མེ་ཕུང་
བཞིན་དུ་རབ་ཏུ་འབར་བར་བསམ། དེ་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་་
གླང་པོ་ཆེའི་ཤ་ལ་གཉིས་སུ་མེད་པར་ཐིམ། དེའི་འོག་ཏུ་ཁྱི་ཤ་བཞག་སྟེ།
དེའི་སྟེང་དུ་བྱང་ཆུབ་སེམས་དཔའ་ནམ་མཁའི་སྙིང་པོའི་ས་བོན་སྔགས་ཀྱི་ཡིག་་
འབྲུ་ཁཾ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་མཐིང་ཀ་ཡེ་ཤེས་ཀྱི་གཟི་བརྗིད་ཀྱིས་
མེ་ཕུང་བཞིན་དུ་རབ་ཏུ་འབར་བ་བསམ་སྟེ། དེ་འོད་དུ་ཞུ་ནས་ཡེ་ཤེས་ཀྱི་་་
ཁུ་བའི་ངོ་བོ་ཁྱི་ཤ་ལ་གཉིས་སུ་མེད་པར་ཐིམ། དེའི་འོག་ཏུ་རྟ་ཤ་བཞག་སྟེ།
དེའི་སྟེང་དུ་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་ཕྱུག་གི་ངོ་བོ་ས་་་
བོན་སྔགས་ཀྱི་ཡིག་འབྲུ་གཾ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱིས་གཟི་་
བརྗིད་ཀྱིས་མེ་ཕུང་བཞིན་དུ་རབ་ཏུ་འབར་བ་བསམ་སྟེ། དེ་འོད་དུ་ཞུ་ནས་ཡེ་
ཤེས་ཀྱི་ཁུ་བའི་ངོ་བོ་རྟ་ཤ་ལ་གཉིས་སུ་མེད་པར་ཐིམ། དེའི་འོག་ཏུ་བ་ལང་ཤ་་
བཞག་སྟེ། དེའི་སྟེང་དུ་བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་་་་་
སེལ་བའི་ས་བོན་སྔགས་ཀྱི་ཡིག་འབྲུ་ཀྑཾ་ཁ་དོག་ལྗང་གུ་མེ་ལོང་ལྟ་བུའི་ཡེ་ཤེས་ཀྱི་ངོ་
བོ་ཡེ་ཤེས་ཀྱི་གཟི་བརྗིད་ཀྱིས་མེ་ཕུང་བཞིན་དུ་རབ་ཏུ་འབར་བ་བསམ། དེ་འོད་


། ། །


ཀྱི་རྒྱལ་པོ་ཆེན་ན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བ་ལང་གི་ཤ་ལ་གཉིས་སུ་མེད་པར་ཐིམ་པར་་་་་
གྱུར་ཏོ། །དེའི་འོག་ཏུ་སྐུ་གསུང་ཐུགས་ཀྱི་ས་བོན་ཡིག་འབྲུ་གསུམ་གྱིས་ཁྱད་པར་
དུ་བྱིན་གྱིས་བརླབ་པའི་ཆོ་ག་བསྟན་པར་བྱ་སྟེ། དམ་རྫས་བཅུ་མཉམ་པར་དུས་
གཅིག་ཏུ་དང་པོ་སེམས་ཀྱི་རྣམ་པར་རྟོག་པ་སྤངས་སྟེ། ཐུགས་རྡོ་རྗེ་སྔགས་ཀྱི་་་་
ཡིག་འབྲུ་ཧཱུཾ་ཁ་དོག་མཐིང་ཀ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་དམ་རྫས་་་
རྣམས་ལ་གཉིས་སུ་མེད་པར་ཐིམ་པར་གྱུར་པར་བསམ། དེ་ཐིམ་པས་བྱིན་གྱིས་
བརླབས་པའི་འོག་ཏུ། དམ་རྫས་རྣམས་ཀྱི་ཕྱིའི་དྲི་མི་ཞིམ་པ་རྣམས་མེད་པར་་་་
འགྱུར་རོ། །དེ་ལྟར་སྦྱར་བའི་ཆོ་གའི་དོན་དུ་གསུངས་སོ། །དེའི་འོག་ཏུ་དམ་
རྫས་རྣམས་ཀྱི་སྟེང་དུ། སྔགས་ཀྱི་ཡིག་འབྲུ་ཨ་ཁ་དོག་དམར་པོ་སོ་སོར་རྟོག་པའི་
ཡེ་ཤེས་ཀྱི་ངོ་བོ་འབར་བ་དམ་རྫས་རྣམས་ལ་གཉིས་སུ་མེད་པར་ཐིམ་པར་གྱུར་་་
པར་བསམ་མོ། །དེ་ཐིམ་པས་བྱིན་གྱིས་བརླབས་པའི་འོག་ཏུ་དམ་རྫས་རྣམས་་
འཕྲོ་བར་འགྱུར་རོ། །གཞན་ཡང་ལྷའི་དྲིའི་བྱེ་བྲག་སྣ་ཚོགས་འབྱུང་ངོ་། །དེ་
ལྟར་རྟོགས་པའི་དོན་དུ་ཤེས་པར་བྱའོ། །དེའི་འོག་ཏུ་དམ་རྫས་ཀྱི་སྟེང་དུ་སྔགས་
ཀྱི་ཡིག་འབྲུ་ཨོཾ་ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཉི་མ་སྟོང་གི་་
འོད་དང་མཉམ་པར་དམ་རྫས་རྣམས་ལ་གཉིས་སུ་མེད་པར་ཐིམ་པར་འགྱུར་བར་་་
བསམ་མོ། །དེ་མ་ཐིམ་པས་བྱིན་གྱིས་བརླབས་པའི་འོག་ཏུ་དམ་རྫས་རྣམས་་
འབར་བར་འགྱུར་ཏེ། དམ་རྫས་རྣམས་ཡེ་ཤེས་རྣམ་པ་ལྔ་དང་གཉིས་སུ་མེད་་་
པའི་ཁུ་བའི་ངོ་བོར་གྱུར་པར་བསམ་མོ། །དེ་ལྟར་འབར་བའི་ཆོ་གའི་དོན་དུ་་
གསུངས་སོ། །གཞན་ཡང་དམ་རྫས་ཡེ་ཤེས་ཀྱི་ཁུ་བ་དེ་སྔགས་ཀྱི་ཚིག་བརྗོད་ཅིང་
བཟའ་བར་བྱ་སྟེ། སྔགས་ཀྱི་ཚིག་ཨོཾ་སྭ་བྷཱ་བ་ཤུདྡྷ་སརྦ་དྷརྨ་སྭ་བྷཱ་བ་ཤུདྷོ་ཧཾ།
ཚུལ་དེ་ལྟར་གཤང་གཅི་ལ་སོགས་པ་དམ་རྫས་རྣམས་ཟས་སུ་བཟའ་བའི་དོན་དུ་་


ཤེས་པར་བྱའོ། །འདི་དག་བསྒྲུབ་པའི་སྣོད་དུ་འགྱུར་བ་ཞེས་པ་ནི། དམ་རྫས་
རྣམས་སྔར་སྨོས་པའི་ཆོ་གས་སྔགས་པས་བཟའ་བར་བྱ་སྟེ། དེ་ནི་གསང་བའི་་
སྒྲུབ་པ་ཆེན་པོ་སྒྲུབ་པའི་བསོད་ནམས་ཀྱི་སྣོད་ཡིན་ནོ། །བཤད་པར་བྱ་སྟེ།
བསོད་ནམས་ཀྱི་སྣོད་ཀྱི་ངོ་བོ་དེ་ལ་སངས་རྒྱས་ཐམས་ཅད་མཉེས་པར་བྱ་བར་་
འགྱུར་ཏེ། སངས་རྒྱས་ཐམས་ཅད་མཉེས་པའི་འབྲས་བུ་བསྟན་པར་བྱའོ། །
སངས་རྒྱས་ཐམས་ཅད་དང་གཉིས་སུ་མེད་པའི་ངོ་བོ་དཔལ་རྡོ་རྗེ་སེམས་ཡིན་ལ།
རྡོ་རྗེ་སེམས་དཔའ་དང་སྒྲུབ་པོ་དམ་རྫས་རྣམས་ཟ་བ་དེ་གཉིས་སུ་མེད་པའི་ངོ་་་
བོར་འགྲུབ་པར་འགྱུར་རོ། །དེ་ལྟར་གྲུབ་པར་འགྱུར་བའི་དོན་དུ་གསུངས་སོ། །
མ་དང་སྲིང་མོ་བུ་མོ་ལ། །སྒྲུབ་པ་པོས་ནི་སྤྱད་བྱས་ན། །ཐེག་ཆེན་མཆོག་གི་་
ཆོས་ཉིད་ཀྱིས། །དངོས་གྲུབ་རྒྱ་ཆེན་དེས་ཐོབ་པོ། །ཞེས་བྱ་བའི་དོན་བཤད་་
པར་བྱ་སྟེ། ཇི་ལྟར་ཡིན་ན། མ་བྱེ་བྲག་གཉིས་སུ་དབྱེ་སྟེ། དོན་དམ་པ་
དང་། ཡེ་ཤེས་ཀྱི་ཚུལ་ལོ། །དེ་ལ་དོན་དམ་པ་ནི་དེ་བཞིན་གཤེགས་པ་ཐམས་
ཅད་ཀྱི་ལྷ་མོ་རྣམས་ཀྱི་ཡེ་ཤེས་ཀྱི་འབྲས་བུའི་ངོ་བོར་ཆོས་ཀྱི་དབྱིངས་ཀྱི་དབང་་་་་
ཕྱུག་མ་སྨོས་སོ། །དེ་དང་ཆོས་ཀྱི་སྐུ་གཉིས་སུ་མེད་པར་གནས་པའོ། །བཤད་
པར་བྱ་སྟེ། སེམས་ཅན་ཐམས་ཅད་ཀྱི་དོན་དུ་རྒྱུད་བཀའ་སྩལ་པའི་དུས་སུ་ཆོས་
ཀྱི་དབྱིངས་ཀྱི་དབང་ཕྱུག་མའི་གནས་ནས་ཆོས་ཀྱི་སྐུ་ལས་ཡེ་ཤེས་ཀྱི་ཕྱག་རྒྱའི་སྐུ་་
ངོ་བོ་རྒྱུད་བཀའ་སྩལ་པའི་སྟོན་པ་རྡོ་རྗེ་མི་བསྐྱོད་པ་བྱུང་བའི་མའི་ངོ་བོ་ཆོས་ཀྱི་་་
དབྱིངས་ཀྱི་དབང་ཕྱུག་མ་ཡིན་པས་དེའི་ཕྱིར་དོན་དམ་པའི་མའོ། །དེ་ནས་ཡེ་
ཤེས་ཀྱི་ཚུལ་གྱི་མའི་དོན་བསྟན་པར་བྱ་སྟེ། མདུན་དུ་སྨོས་པའི་ཆོས་ཀྱི་དབྱིངས་
ཀྱི་དབང་ཕྱུག་མ་དང་གཉིས་སུ་མེད་པ་ཡེ་ཤེས་ཀྱི་སྐུ་ཕྱག་རྒྱ་བྱུང་བ་མཱ་མ་ཀཱི་ཡིན་ནོ། །
བཤད་པར་བྱ་སྟེ། སྟོན་པ་རྡོ་རྗེ་མི་བསྐྱོད་པ་དང་གཉིས་སུ་མེད་པར་འཁྱུད་པའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྦྱོར་བའི་ཚུལ་དུ་གནས་པའི་མཱ་མ་ཀཱི་དེ། སྟོན་པ་རྡོ་རྗེ་མི་བསྐྱོད་པས་འདོད་་
ཆགས་ཆེན་པོའི་ཐུགས་དགྱེས་པ་ཐབས་དང་ཤེས་རབ་རོལ་པ་མཛད་ནས་གསང་
བའི་དཀྱིལ་འཁོར་བསྐྱེད་པར་མཛད་པ། རྣམ་པར་སྣང་མཛད་ལ་སོགས་པ་་་་
དཀྱིལ་འཁོར་གྱི་ལྷ་ཐམས་ཅད་བསྐྱེད་པའི་གནས་ཀྱི་ངོ་བོ་མཱ་མ་ཀཱི་ཡིན་པས་དེ་་་
ལྟར་ཡེ་ཤེས་ཀྱི་ཚུལ་གྱི་མའོ། །གཞན་ཡང་མའི་དོན་གྱི་བྱེ་བྲག་བསྟན་པར་བྱ་སྟེ།
སྐུའི་དཀྱིལ་འཁོར་གྱི་དུས་སུ་རྣམ་པར་སྣང་མཛད་ཀྱི་ཤེས་རབ་ལྷ་མོ་སངས་རྒྱས་
སྤྱན་དཀྱིལ་འཁོར་གྱི་ལྷ་ཐམས་ཅད་བསྐྱེད་པའི་གནས་ཀྱི་ངོ་བོ་མ་ཡིན་ནོ། །དེ་་
བཞིན་དུ་གསུང་གི་དཀྱིལ་འཁོར་གྱི་དུས་སུ་དཀྱིལ་འཁོར་གྱི་བདག་པོ་སྣང་བ་་་
མཐའ་ཡས་ཀྱི་ཤེས་རབ་ལྷ་མོ་ན་བཟའ་དཀར་མོ་དཀྱིལ་འཁོར་ལྷ་ཐམས་ཅད་་
བསྐྱེད་པའི་གནས་ཀྱི་ངོ་བོ་མ་ཡིན་ནོ། །གཞན་ཡང་མའི་དོན་བྱེ་བྲག་བསྟན་་་
པར་བྱ་སྟེ། སྒྲུབ་པ་པོས་སྒྲུབ་པ་ཆེན་པོ་བྱ་བའི་དུས་དུས་སུ་རང་གི་སེམས་ལས་
འབྱུང་བའི་རྣམ་པར་རྟོག་པ་ཆེན་པོ་བདུད་ཀྱི་རྒྱལ་པོ་མ་ཏང་ཀ་རུ་དྲའི་ངོ་བོ་དགྲ་
སྒྲུབ་པ་ཆེན་པོའི་འབྲས་བུ་ལ་གནོད་པ་བྱེད་པ་དེ་གཞོམ་པའི་ཐབས་བསྟན་པར་བྱ་
སྟེ༑ དཔལ་རྡོ་རྗེ་སེམས་དཔའ་ལ་སོགས་ཏེ། རང་གི་དགའ་བའི་ལྷ་གང་
ཡིན་པ་དང་གཉིས་སུ་མེད་པའི་ང་རྒྱལ་བྱ་སྟེ། གོང་དུ་སྨོས་པའི་རྣམ་པར་རྟོག་་
པ་ཆེན་པོ་དེ་སྤངས་ནས་རང་གི་སེམས་བསྟན་པར་བྱ་སྟེ། ཆོས་ཐམས་ཅད་རང་
བཞིན་གྱིས་སྟོང་པ་རྣམ་པར་དག་པའི་ངོ་བོ་བསྒོམ་པར་བྱ་སྟེ། དེ་མ་ཐག་ཏུ་་་་
རང་བསྐྱེད་པའི་མ་རྡོ་རྗེ་རིགས་ཀྱི་ཤེས་རབ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་
མེད་པར་བྱིན་གྱིས་བརླབ་པར་བྱའོ། །བཤད་པར་བྱ་སྟེ། སྔར་སྨོས་པའི་ཚུལ་
དུ་དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔའི་སྔགས་ཀྱི་ཡིག་འབྲུ་ས་་
བོན་གྱིས། སྐྱེ་བའི་མའི་གནས་ལྔར་བྱིན་གྱིས་བརླབ་པར་བྱ་སྟེ། དེ་ལྟར་བྱས་


མ་ཐག་ཏུ་མ་ཤེས་རབ་མ་ཡིན་པས་ལག་པ་འཁྱུད་དེ་སོ་སོར་སྒྲོས་ཙུམ་པ་ན་བྱ་ཞིང་།
གསང་བའི་དབང་པོ་གཉིས་མཉམ་པར་སྦྱར་ཏེ། འདོད་ཆགས་ཆེན་པོའི་སེམས་
དགའ་བས་ཡི་གེ་ཧཱུྃ་བཟླ་ཞིང་གསང་བའི་དབང་པོ་གཉིས་དལ་ནས་དལ་ནས་སྐྱོད་
ཅིང་ཐབས་དང་ཤེས་རབ་ཀྱི་རོལ་པ་བྱའོ། །རོལ་པ་བྱས་ནས་བདེ་བར་གྱུར་པའི་
དུས་སུ་བྱང་ཆུབ་སེམས་འོད་དུ་ཞུ་བ་མདུན་དུ་སྨོས་པའི་སྔགས་ཀྱིས་བྱིན་གྱིས་་་
བརླབས་ནས་བཟའ་བྱའོ། །དེ་ལྟར་ཕྱིའི་ཡེ་ཤེས་པའི་ཚུལ་གྱི་མའི་དོན་དུ་ཤེས་
པར་བྱའོ། །སྲིང་མོ་ཞེས་པ་ཡང་བྱེ་བྲག་རྣམ་པ་གཉིས་ཏེ། ཡེ་ཤེས་ཀྱི་ཚུལ་་
དང་། ཕྱིའི་གསང་བའི་ཚུལ་ལོ། །དེ་ལ་ཡེ་ཤེས་ཀྱི་ཚུལ་ནི་སའི་སྙིང་པོ་དང་།
ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་བརྒྱད་ཀྱི་ཤེས་རབ་སེམས་མ་རྡོ་་
རྗེ་མ་རྣམས་སྲིང་མོའི་ངོ་བོར་སྨོས་སོ། །བཤད་པར་བྱ་སྟེ། བྱང་ཆུབ་སེམས་་
དཔའ་ཉིད་ཉིད་ཀྱི་ཤེས་རབ་སེམས་མ་རྡོ་རྗེ་མ་དང་ལྡན་པར་དུས་གཅིག་ཏུ་སྟོན་་
པ་རྡོ་རྗེ་མི་བསྐྱོད་པ་ཤེས་རབ་ལྷ་མོ་མཱ་མ་ཀཱི་དང་ལྡན་པས་ཡབ་དང་ཡུམ་གྱི་ངོ་བོ་
ལས་བསྐྱེད་པས་དེའི་ཕྱིར་ཡེ་ཤེས་ཀྱི་ཚུལ་གྱིས་སྲིང་མོའོ། །གཞན་ཡང་སྲིང་མོའི་
དོན་གྱི་བྱེ་བྲག་བསྟན་པར་བྱ་སྟེ། མདུན་དུ་སྨོས་པའི་ཚུལ་དུ་སྒྲུབ་པ་པོས་སྒྲུབ་་
པ་ཆེན་པོ་སྒྲུབ་པའི་དུས་སུ་རང་གི་སེམས་ལས་བྱུང་བའི་རྣམ་པར་རྟོག་པ་ཆེན་པོ་
བདུད་ཀྱི་རྒྱལ་པོ་རུ་ཏྲའི་ངོ་བོ་དགྲ་སྒྲུབ་པ་ཆེན་པོའི་འབྲས་བུ་ལ་གནོད་པ་བྱེད་པ་
དེ་གཞོམ་པའི་ཐབས་བསྟན་པར་བྱ་སྟེ། སའི་སྙིང་པོ་དང་ཕྱག་ན་རྡོ་རྗེ་ལ་སོགས་
ཏེ༑ བྱང་ཆུབ་སེམས་དཔའ་བརྒྱད་ཀྱི་ནང་ནས་རང་དགའ་བའི་ལྷ་སེམས་པ་དེ་
དང་གཉིས་སུ་མེད་པའི་ང་རྒྱལ་བྱའོ། །དེའི་འོག་ཏུ་མདུན་དུ་སྨོས་པའི་ཕྱིན་་
ཅི་ལོག་གི་རྣམ་པར་རྟོག་པ་ཆེན་པོ་སྤངས་ནས་རང་གི་སེམས་བརྟན་པར་བྱ་སྟེ།
མདུན་དུ་སྨོས་པའི་ཚུལ་དུ་ཆོས་ཐམས་ཅད་རང་བཞིན་གྱིས་སྟོང་པ་རྣམ་པ་དག་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པའི་ངོ་བོ་བསྒོམ་པར་བྱ་སྟེ། དེ་ལྟར་བྱས་མ་ཐག་དུ་རང་གི་སྲིང་མོ་མདུན་དུ་
སྨོས་པའི་སའི་སྙིང་པོ་དང་། ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་དཔའ་་
བརྒྱད་ཀྱི་ནང་ན་རང་དགའ་བའི་ལྷ་གང་ཡིན་པའི་རིགས་ཀྱི་སེམས་མ་རྡོ་རྗེ་མ་
གཉིས་སུ་མེད་པར་བྱིན་གྱིས་བརླབ་པར་བྱའོ། །གཞན་ཡང་དེ་བཞིན་གཤེགས་
པ་རྣམ་པ་ལྔའི་སྔགས་ཀྱི་ཡིག་འབྲུ་ས་བོན་རྣམ་པ་ལྔས་སྲིང་མོའི་གནས་ལྔར་བྱིན་
གྱིས་བརླབས་པར་བྱའོ། །དེ་ལྟར་བྱས་མ་ཐག་ཏུ་རང་གི་སྲིང་མོ་དེ་ཤེས་རབ་་
མའི་ངོ་བོ་ཡིན་པས་ལག་པ་གཡོན་གྱིས་འཁྱུད་ནས་སོ་སོར་སྒྲོས་ཙུམ་པ་ན་བྱ་ཞེས་
གསང་བའི་དབང་པོ་གཉིས་མཉམ་པར་སྦྱར་ཏེ། འདོད་ཆགས་ཆེན་པོའི་སེམས་
དགའ་བས་ཡི་གེ་ཧཱུཾ་བཟླ་ཞིང་གསང་བའི་དབང་པོ་གཉིས་དལ་ནས་དལ་ནས་་
བསྐྱོད་ཅིང་ཐབས་དང་ཤེས་རབ་རོལ་པ་བྱས་ཏེ། བདེ་བར་གྱུར་པའི་བྱང་ཆུབ་
སེམས་འོད་དུ་ཞུ་བ་མདུན་དུ་སྨོས་པའི་ཚུལ་དུ་སྔགས་ཀྱི་ཡིག་འབྲུས་བྱིན་གྱིས་་་
བརླབ་པ་བྱས་ནས་བཟའ་བར་བྱའོ། །དེ་ལྟར་ཕྱིའི་ཡེ་ཤེས་གསང་བའི་ཚུལ་གྱི་་་
སྲིང་མོའི་དོན་དུ་ཤེས་པར་བྱའོ། །བུ་མོ་ཞེས་པ་བྱེ་བྲག་རྣམ་པ་གཉིས་སུ་དབྱེ་སྟེ།
ཡེ་ཤེས་ཀྱི་ཚུལ་དང་། ཕྱིའི་གསང་བའི་ཚུལ་ལོ། །དེ་ལ་ཡེ་ཤེས་ཀྱི་ཚུལ་ནི་ཉིད་
ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་ས་བོན་ཡི་གེ་ཧཱུྃ་ལས་ཡ་་
མཱནྟ་ཀ་དང་། པྲཛྙཱནྟ་ཀ་ལ་སོགས་པ་ཁྲོ་བོའི་རྒྱལ་པོ་བཅུ་ཉིད་ཉིད་ཀྱི་ཤེས་རབ་
མ་རོ་ལངས་མ་དང་། གཞན་གྱིས་མི་ཐུབ་མ་ལ་སོགས་པ་ཁྲོ་མོ་དབང་ཕྱུག་མ་་་
བཅུ་སྤྲུལ་ཏེ། སྤྲུལ་མ་ཐག་ཏུ་གཉིས་སུ་མེད་པར་འཁྱུད་པའི་སྦྱོར་བས་གནས་
པར་འགྱུར་རོ། །བཤད་པར་བྱ་སྟེ། ཁྲོ་མོ་དབང་ཕྱུག་མ་བཅུ་སྐུ་དང་གསུང་་
དང་ཐུགས་རྡོ་རྗེའི་རིགས་གསུམ་དུ་བསྡུ་བར་བྱ་སྟེ། ཡ་མཱནྟ་ཀའི་ཤེས་རབ་མ་རོ་
ལངས་མ་དབང་ཕྱུག་མ་ནི་སྐུ་རྡོ་རྗེའི་རིགས་སོ། །པདྨནྟ་ཀའི་ཤེས་རབ་ཁྲོ་གཉེར་


ཅན་དབང་ཕྱུག་མ་ནི་གསུང་རྡོ་རྗེའི་རིགས་སོ། །པྲཛྙཱནྟ་ཀ་ལ་སོགས་པ་ཁྲོ་བོའི་་
རྒྱལ་པོ་བརྒྱད་ཀྱི་ཤེས་རབ་མ་གཞན་གྱིས་མི་ཐུབ་མ་དབང་ཕྱུག་མ་ལ་སོགས་པ་་་་
བརྒྱད་ནི་ཐུགས་རྡོ་རྗེའི་རིགས་སོ། །དེ་ལྟར་ཡེ་ཤེས་ཀྱི་ཚུལ་གྱིས་སྐུ་དང་གསུང་་
དང་ཐུགས་རྡོ་རྗེའི་རིགས་གསུམ་གྱི་ཁྲོ་མོ་དབང་ཕྱུག་མ་བཅུ་ནི་བུ་མོའི་ངོ་བོའོ། །
གཞན་ཡང་བུ་མོའི་དོན་གྱི་བྱེ་བྲག་བསྟན་པར་བྱ་སྟེ། མདུན་དུ་སྨོས་པའི་ཚུལ་དུ་
སྒྲུབ་པ་པོས་སྒྲུབ་པ་ཆེན་པོ་སྒྲུབ་པའི་དུས་སུ་རང་གི་སེམས་ཀྱི་ཕྱིན་ཅི་ལོག་གི་རྣམ་
པར་རྟོག་པ་ཆེན་པོ་བདུད་ཀྱི་རྒྱལ་པོ་རུ་དྲའི་ངོ་བོ་དགྲ་སྒྲུབ་པ་ཆེན་པོའི་འབྲས་བུ་
ལ་གནོད་པ་བྱེད་པ་དེ་གཞོམ་པར་བྱ་བའི་ཐབས་བསྟན་པར་བྱ་སྟེ། ཡ་མཱནྟ་ཀ་
དང་། པྲཛྙཱནྟ་ཀ་ལ་སོགས་ཏེ། ཁྲོ་བོའི་རྒྱལ་པོ་བཅུའི་ནང་ན། རང་དགའ་
བའི་ལྷ་དང་གཉིས་སུ་མེད་པའི་ང་རྒྱལ་བྱའོ། །དེའི་འོག་ཏུ་མདུན་དུ་སྨོས་པའི་་
ཕྱིན་ཅི་ལོག་གི་རྣམ་པར་རྟོག་པ་ཆེན་པོ་སྤངས་ཏེ། རང་གི་སེམས་བརྟན་པར་
བྱས་ནས་མདུན་དུ་སྨོས་པའི་ཚུལ་དུ་ཆོས་ཐམས་ཅད་རང་བཞིན་གྱིས་སྟོང་པ་རྣམ་
པར་དག་པའི་ངོ་བོ་བསྒོམ་པར་བྱའོ། །དེ་མ་ཐག་ཏུ་རང་གི་བུ་མོ་མདུན་དུ་སྨོས་
པའི་ཡ་མཱནྟ་ཀ་དང་། པྲཛྙཱནྟ་ཀ་ལ་སོགས་པ་ཁྲོ་བོའི་རྒྱལ་པོ་བཅུའི་ནང་ན་རང་
དགའ་བའི་ལྷའི་རིགས་ཀྱི་བྱེ་བྲག་གི་ཤེས་རབ་ཁྲོ་མོ་དབང་ཕྱུག་མ་དང་གཉིས་སུ་་
མེད་པར་བྱིན་གྱིས་བརླབ་པར་བྱ་སྟེ། དེ་བཞིན་གཤེགས་པ་རྣམ་པ་ལྔ་ཡེ་ཤེས་་་
རྣམ་པ་ལྔའི་སྔགས་ཀྱི་ཡིག་འབྲུ་ས་བོན་གྱིས་བུ་མོའི་གནས་ལྔར་བྱིན་གྱིས་བརླབ་་
པར་བྱ་སྟེ། དེ་མ་ཐག་ཏུ་རང་གི་བུ་མོ་ཤེས་རབ་མ་ཡིན་པས་ལག་པ་གཡོན་་་་
གྱིས་འཁྱུད་ནས་སོ་སོར་སྒྲོས་ཙུམ་པ་ན་བྱ་ཞིང་གསང་བའི་དབང་པོ་གཉིས་མཉམ་
པར་སྦྱར་ཏེ། འདོད་ཆགས་ཆེན་པོའི་སེམས་དགའ་བས་སྔགས་ཀྱི་ཡི་གེ་ཧཱུཾ་བཟླ་
ཞིང་གསང་བའི་དབང་པོ་གཉིས་དལ་ནས་དལ་ནས་བསྐྱོད་ཅིང་ཐབས་དང་ཤེས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རབ་རོལ་པ་བྱས་ནས་བདེ་བར་གྱུར་པའི་བྱང་ཆུབ་སེམས་འོད་དུ་ཞུ་བ་དེ་མདུན་་
དུ་སྨོས་པའི་ཚུལ་དུ་སྔགས་ཀྱི་ཡིག་འབྲུས་བྱིན་གྱིས་བརླབ་པར་བྱས་ནས་བཟའ་
བར་བྱའོ། །དེ་ལྟར་ཕྱིའི་ཡེ་ཤེས་གསང་བའི་ཚུལ་གྱིས་བུ་མོའི་དོན་དུ་ཤེས་པར་
བྱའོ༑ །སྒྲུབ་པ་པོས་སྤྱད་པར་བྱ་བ་ཞེས་པ་ནི་མདུན་དུ་སྨོས་པའི་མ་དང་སྲིང་
མོ་དང་བུ་མོ་སྒྲུབ་པ་པོ་གང་ཡང་རུང་བས་བསྒྲུབ་པ་ཆེན་པོ་སྒྲུབ་པའི་དུས་སུ་རང་
དགའ་བའི་ལྷ་དང་གཉིས་སུ་མེད་པར་བསྒོམ་པའི་ང་རྒྱལ་བྱས་ནས་སྤྱད་པར་བྱའོ།།
དེ་ལྟར་སྤྱད་པའི་དོན་དུ་གསུངས་སོ། །ཐེག་ཆེན་མཆོག་གི་ཆོས་ཉིད་ཀྱི་ཞེས་པ་ནི།
ལྷ་དང་མི་ལ་སོགས་པའི་ཐེག་པ་ཐམས་ཅད་ཀྱི་ནང་ན་ཐེག་པ་ཆེན་པོ་གསང་་་
སྔགས་ཀྱི་ཐེག་པ་ནི་མཆོག་ཏུ་གྱུར་པའོ། །དེ་ཅིའི་ཕྱིར་ན། གསང་སྔགས་ཀྱི་
སྤྱོད་པ་སྤྱད་པས་ཚེ་འདི་ལ་འབྲས་བུ་ཐོབ་པར་འགྱུར་བས་དེ་ལྟར་ཐེག་ཆེན་མཆོག་
གི་ཆོས་ཉིད་ཀྱི་དོན་དུ་གསུངས་སོ། །དངོས་གྲུབ་ཀྱི་རྒྱ་ཆེན་དེས། འཐོབ་་་
བོ་ཞེས་པ་ནི་མདུན་དུ་སྨོས་པའི་ཚུལ་དུ་སྒྲུབ་པ་པོས་དཔལ་རྡོ་རྗེ་སེམས་པ་དང་་་
གཉིས་སུ་མེད་པའི་ངོ་བོའི་འབྲས་བུ་ཐོབ་པར་འགྱུར་རོ། །དེ་ནི་དོན་དམ་པ་
ཆོས་ཀྱི་སྐུ་སྟེ། རྒྱ་ཆེན་པོ་ནི་འབྲས་བུ་ཐམས་ཅད་ཀྱི་ངོ་བོ་སྟེ། དེ་ལྟར་དངོས་
གྲུབ་རྒྱ་ཆེན་དེས་འཐོབ་པ་པོའི་དོན་དུ་གསུངས་སོ། །སངས་རྒྱས་གཙོའི་ཡུམ་་
དག་ལ། །རྣམ་པར་མི་རྟོག་བློ་ཅན་གྱིས། །སྤྱད་པར་བྱས་ཀྱང་མི་གོས་ཏེ། །
དེ་ནི་སངས་རྒྱས་འགྲུབ་པར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཇི་
ལྟར་ཡིན་ན། སངས་རྒྱས་ཡུམ་ནི་རྫོགས་པའི་སངས་རྒྱས་རྣམ་པར་སྣང་མཛད་་
ལ་སོགས་པ་འཁོར་གྱི་དེ་བཞིན་གཤེགས་པ་རྣམས་བསྐྱེད་པའི་གནས་ཀྱི་ངོ་བོ་་་
མདུན་དུ་སྨོས་པའི་དོན་གྱིས་སྟོན་པ་རྡོ་རྗེ་མི་བསྐྱོད་པའི་ཤེས་རབ་ལྷ་མོ་མཱ་མ་ཀཱི་་
ཡིན་པས་དེའི་ཕྱིར་རྫོགས་པའི་སངས་རྒྱས་རྣམས་ཀྱི་ཡུམ་ཡིན་པར་གསུངས་སོ། །


གཙོ་བོ་ཞེས་པ་ནི་རྣམ་པར་སྣང་མཛད་ལ་སོགས་པ་རྫོགས་པའི་སངས་རྒྱས་རྣམས་
དང་དཀྱིལ་འཁོར་གྱི་ལྷ་ཐམས་ཅད་ཀྱི་བདག་པོ་དཔལ་རྡོ་རྗེ་སེམས་པ་ཡིན་ཏེ།
དེ་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ལྷ་མོ་དང་གཉིས་སུ་མེད་པར་
འབྱུང་བའི་གནས་ཆོས་ཀྱི་དབང་ཕྱུག་མ་ཡིན་པས། ་གཙོ་བོའི་ཡིན་པའི་དོན་དུ་
གསུངས་སོ། །རྣམ་པར་མི་རྟོག་ཞེས་པ་ནི་བདེ་སྟེ་བཤད་མི་དགོས་སོ། །བློ་་་
ཅན་ཞེས་པ་ནི་སྒྲུབ་པ་པོ་ཕྱི་ནང་གི་ཆོས་ཐམས་ཅད་ཤེས་པ་དང་། གཞན་ཡང་
ཐེག་པ་ཆེན་པོ་གསང་སྔགས་ཀྱི་རྒྱུད་མ་ལུས་པའི་དོན་མི་བརྗེད་པར་ཤེས་པའོ། །
དེ་ལྟར་བློ་ཅན་གྱི་དོན་དུ་གསུངས་སོ། །སྤྱད་པར་བྱས་ཀྱང་ཞེས་པ་དཔལ་རྡོ་རྗེ་
སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་དང་། དེ་བཞིན་དུ་
བྱང་ཆུབ་སེམས་དཔའ་ཐམས་ཅད་དང་། དེ་བཞིན་དུ་ཁྲོ་བོའི་རྒྱལ་པོཆེན་པོ་
ཆེན་པོ་
ཐམས་ཅད་ཀྱི་སོ་སོའི་ཤེས་རབ་ལྷ་རྣམས་འདོད་ཆགས་ཆེན་པོའི་སེམས་དགའ་་་
བས་ཐབས་དང་ཤེས་རབ་རོལ་པ་བྱ་སྟེ་སྤྱད་པར་བྱའོ། །བཤད་པར་བྱ་སྟེ།
དཔལ་རྡོ་རྗེ་སེམས་དཔའ་ལ་སོགས་པའི་དཀྱིལ་འཁོར་གྱི་ལྷ་ཐམས་ཅད་དོན་དམ་
པར་ཆོས་ཐམས་ཅད་རྣམ་པར་དག་པ་ཡེ་ཤེས་ཀྱི་ངོ་བོར་གཅིག་སེམས་ཅན་ཐམས་
ཅད་ཀྱི་དོན་གྱི་ཕྱིར་ཀུན་རྫོབ་ཀྱི་བྱེ་བྲག་དུ་ཡེ་ཤེས་ཀྱི་ལྷ་མོ་རྣམས་ནུ་མ་དང་བྷ་ག་
ཅན་དུ་སྤྲུལ་ཏེ ། གསང་སྔགས་ཀྱི་ཆོས་ཀྱི་བྱེ་བྲག་ཏུ་དཔལ་རྡོ་རྗེ་སེམས་དཔའ་
ལ་སོགས་པ་ཤེས་རབ་ལྷ་མོ་ཇི་ལྟར་སྤྱད་པར་མཛད་པ་དེ་བཞིན་དུ། སྒྲུབ་པ་་་
པོས་རང་དགའ་བའི་ལྷ་དང་གཉིས་སུ་མེད་པར་བསྒོམས་ནས་རང་གི་མ་ལ་སོགས་
པ་སྤྱད་པར་བྱའོ། །དེ་ལྟར་སྤྱད་པར་བྱ་བའི་དོན་དུ་གསུངས་སོ། །མི་གོས་ཏེ་
ཞེས་པ་སྨོས་པའི་སྒྲུབ་པ་པོས་ཆོས་ཐམས་ཅད་རྣམ་པར་དག་པའི་སྦྱོར་བ་ཤེས་པས་
སྤྱད་ན་དེའི་སྐྱོན་གྱིས་མི་གོས་སོ། །བསྟན་པར་བྱ་སྟེ། ཅི་ལྟར་ནམ་མཁའ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

རྣམ་པར་རྟོག་པ་དང་། མཚན་མའི་སྐྱོན་ཐམས་ཅད་ཀྱིས་མི་གོས་པ་དེ་བཞིན་དུ་
སྒྲུབ་པ་པོ་ལ་མི་གོས་སོ། །དེ་ལྟར་མི་གོས་པའི་དོན་དུ་གསུངས་སོ། །དེ་ནི་་
སངས་རྒྱས་འགྲུབ་པར་འགྱུར་ཞེས་པ་ནི། མདུན་དུ་སྨོས་པའི་སྒྲུབ་པ་པོས་སྒྲུབ་
པ་ཆེན་པོ་བྱས་པས་དཔལ་རྡོ་རྗེ་སེམས་དཔའ་ལ་སོགས་པ་སངས་རྒྱས་ཐམས་ཅད་
དང་གཉིས་སུ་མེད་པའི་འབྲས་བུ་འགྲུབ་པར་འགྱུར་རོ། །དེ་ལྟར་དེ་ནི་སངས་
རྒྱས་འགྲུབ་པར་འགྱུར་བའི་དོན་དུ་གསུངས་སོ། །དེ་ནས་སྒྲིབ་པ་ཐམས་ཅད་་
རྣམ་པར་སེལ་བ་ལ་སོགས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས།
ངོ་མཚར་དུ་གྱུར། རྨད་དུ་གྱུར་ཏེ། བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་བདག་པོ། ཅིའི་སླད་དུ་དེ་བཞིན་གཤེགས་པ་ཐམས་ཅད་ཀྱི་་་
འཁོར་གྱི་འདི་ལྟ་བུའི་ཚིག་ངན་པ་གསུངས་ཞེས་གསོལ་ཏོ། །ཞེས་བྱ་བའི་དོན་་
བཤད་པར་བྱ་སྟེ། ཇི་ལྟར་ཡིན་ན། དེ་ནས་དེའི་སྐབས་སུ་ཞེས་པ་ནི། སྟོན་
པ་རྡོ་རྗེ་མི་བསྐྱོད་པས་བླ་ན་མེད་པའི་གསང་སྔགས་ཀྱི་སྤྱོད་པའི་དོན་མ་དང་སྲིང་
མོ་བུ་མོ་སྤྱད་པར་བྱ་བའི་དོན་བཤད་མ་ཐག་ཏུ་འཁོར་རྣམས་རྟོག་པ་སྐྱེད་པས།
དེ་ནས་དེའི་སྐབས་སུ་ཞེས་གསུངས་སོ། །སྒྲིབ་པ་ཐམས་ཅད་རྣམ་པར་སེལ་བ་ལ་
སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཞེས་པ་ནི། མདུན་
དུ་སྨོས་པའི་འཁོར་ཐམས་ཅད་ཀྱི་ནང་ན་ཆེད་དུ་སྨོས་པ་སྒྲིབ་པ་ཐམས་ཅད་རྣམ་་
པར་སེལ་བ་ལ་སོགས་ལ་བརྗོད་དུ་ཡོད་པ་དང་བརྗོད་དུ་མེད་པས་ཐུགས་རྗེ་ཆེན་་
པོའི་ཐུགས་བསྐྱེད་དེ། དུས་རྟག་པར་བྱེ་བྲག་སྣ་ཚོགས་ཀྱིས་སེམས་ཅན་ཐམས་་
ཅད་ཀྱི་རེ་བ་བསྐོང་བར་མཛད་པས་དེའི་ཕྱིར་སེམས་དཔའ་སེམས་དཔའ་ཆེན་་་་་
པོའི་དོན་དུ་གསུངས་སོ། །ངོ་མཚར་དུ་གྱུར་པ་རྨད་དུ་གྱུར་ཞེས་པ་ནི་སེམས་་
ཀྱི་རྣམ་པར་རྟོག་པའི་ངོ་མཚར་སྐྱེས་སོ། །དེ་བཞིན་དུ་ཆོས་ཐམས་ཅད་མ་ངེས་་


པའི་མཚན་དུ་རྟོགས་ནས་རྨད་དུ་འགྱུར་རོ། །དེ་ལྟར་མ་འོངས་པའི་སེམས་ཅན་
གྱི་དོན་དུ་གསང་སྔགས་ཀྱི་སྤྱོད་པ་སྤྱད་པའི་སེམས་ཀྱི་རྣམ་པར་རྟོག་པ་བསལ་བའི་
སྒོ་ནས་དད་པ་སྐྱེ་བར་བྱ་བར་བསྟན་ཏོ། །དེ་ལྟར་ངོ་མཚར་དུ་གྱུར་རྨད་དུ་གྱུར་
པའི་དོན་ནོ། །བཅོམ་ལྡན་འདས་ཞེས་པ་ནི་སྟོན་པ་རྡོ་རྗེ་མི་བསྐྱོད་པའོ། །
དེའི་དོན་ནི་མདུན་དུ་བཤད་པ་དང་མཐུན་པར་སྦྱར་རོ། །དེ་བཞིན་གཤེགས་པ་
ཐམས་ཅད་ཞེས་པ་ནི། རྣམ་པར་སྣང་མཛད་དང་། རིན་ཆེན་འབྱུང་ལྡན་
དང་། སྣང་བ་མཐའ་ཡས་དང་། དོན་ཡོད་གྲུབ་པ་ལ་བརྗོད་དུ་ཡོད་པ་དང་
བརྗོད་དུ་མེད་པ་མ་ལུས་པ་ལ་བྱའོ། །བདག་པོ་ཞེས་པ་ནི་མདུན་དུ་སྨོས་པའི་དེ་
བཞིན་གཤེགས་པ་ཐམས་ཅད་ཀྱི་བདག་པོ་བཅོམ་ལྡན་འདས་རྡོ་རྗེ་མི་བསྐྱོད་པ་་་་
ཡིན་པས་སོ། །ཅིའི་སླད་དུ་ཞེས་པ་ནི་མདུན་དུ་སྨོས་པའི་བརྗོད་དུ་ཡོད་པ་དང་
བརྗོད་དུ་མེད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་སྟོན་་
པ་རྡོ་རྗེ་མི་བསྐྱོད་པ་ལ་གསོལ་པ། བདག་ཅག་གིས་གསང་སྔགས་ཀྱི་སྤྱོད་པའི་ཆོས་
ཀྱི་ཐོག་མ་ནས་མ་མཐོང་མ་ཐོས་པ་ཞེས་པའོ། །དེ་བཞིན་གཤེགས་པ་ཐམས་ཅད་
ཀྱི་འཁོར་གྱི་ནང་དུ་ཞེས་པ་ནི་མདུན་དུ་སྨོས་པའི་འཁོར་གྱི་དེ་བཞིན་གཤེགས་པ་་
ཡིན་ཏེ། བཤད་པར་བྱའོ། །འཁོར་ཐམས་ཅད་ཀྱི་ནང་ན་དེ་བཞིན་གཤེགས་
པ་གཙོ་བོར་སྨོས་སོ། །གཞན་ཡང་ཕྱག་ན་རྡོ་རྗེ་ལ་སོགས་པ་བྱང་ཆུབ་སེམས་་་་་
དཔའ་རྣམས་དང་། ཡ་མཱནྟཀ་ལ་སོགས་པ་ཁྲོ་བོའི་རྒྱལ་པོ་ཐམས་ཅད་དེ། དེ་
ལྟར་མདོར་བསྡུས་པ་ཤེས་རབ་ལྷ་མོ་དང་ལྡན་པ་བརྗོད་དུ་ཡོད་པ་དང་། བརྗོད་
དུ་མེད་པ་མ་ལུས་པ་ཡེ་ཤེས་དང་གསང་བའི་འཁོར་ཐམས་ཅད་སྟེ། དེ་ལྟར་དེ་་
བཞིན་གཤེགས་པ་ཐམས་ཅད་ཀྱི་འཁོར་གྱི་ནང་དུ་ཞེས་པའི་དོན་དུ་ཤེས་པར་བྱའོ།།
འདི་ལྟ་བུའི་ཚིག་ངན་པ་གསུང་ཞེས་པ་ནི། སྟོང་གསུམ་གྱི་སྟོང་ཆེན་པོའི་འཇིག་


།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རྟེན་གྱི་ཁམས་ཕྱིའི་ཀུན་རྫོབ་ཀྱི་འཁོར་བའི་ཆོས་ཀྱི་དོན་འདི་ནི་ཕྱིན་ཅི་ལོག་པ།
བཅོམ་ལྡན་འདས་སྟོན་པ་རྡོ་རྗེ་མི་བསྐྱོད་པ་ཁྱོད་ཀྱི་ཚིག་ངན་པ་གསུངས་པ་འདི་་
ནི་སྡིག་པའི་ངོ་བོ་སྟེ། དེའི་དོན་སྤྱད་པས་བསྐལ་པ་གྲངས་མེད་པར་དམྱལ་བ་་
ཐམས་ཅད་དུ་གནས་པར་འགྱུར་རོ། །དེ་ལྟར་ཚིག་ངན་པ་གསུང་ཞེས་པའི་དོན་
དུ་གསུངས་སོ། །གསུང་ཞེས་པ་དོན་གཞན་ཡང་བསྟན་པར་བྱ་སྟེ། སྟོན་པ་རྡོ་
རྗེ་མི་བསྐྱོད་པས་མདུན་དུ་སྨོས་པའི་འཁོར་ཕུན་སུམ་ཚོགས་པའི་ནང་དུ་ཕྱིན་ཅི་་
ལོག་གི་ཚིག་གི་དོན་གྱིས་སེམས་ཀྱི་རྟོག་པ་ཆེན་པོ་བསྐྱེད་པས་འཇིགས་པར་་་
འགྱུར་ཏེ། དེ་ལྟར་གསུང་ཞེས་པའི་དོན་དུ་གསུངས་སོ། །དེ་ནས་དེ་བཞིན་་
གཤེགས་པ་ཐམས་ཅད་ཀྱི་བདག་པོས། སྒྲིབ་པ་ཐམས་ཅད་རྣམ་པར་སེལ་བ་ལ་
སོགས་པ་བྱང་ཆུབ་སེམས་དཔའ་རྣམས་ཀྱི་ཚིག་གསན་ནས། བྱང་ཆུབ་སེམས་
དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། །ཞེས་བྱ་བའི་དོན་བཤད་པར་བྱ་
སྟེ༑ ཇི་ལྟར་ཡིན་ན། དེ་ནས་ཞེས་པ་ནི། སྒྲིབ་པ་ཐམས་ཅད་རྣམ་པར་
སེལ་བ་ལ་སོགས་པ་བྱང་ཆུབ་སེམས་དཔའ་ཐམས་ཅད་སྟོན་པ་རྡོ་རྗེ་མི་བསྐྱོད་པས་
གསང་སྔགས་ཀྱི་སྤྱོད་པའི་དོན་ཟབ་མོ་བཤད་པ་ཐོས་ནས། སེམས་རྣམ་པར་་
རྟོག་པ་ཆེན་པོའི་ཐེ་ཙོམ་སྐྱེས་ཏེ། གསལ་བའི་ཕྱིར་ཆོས་ཐམས་ཅད་རྣམ་པར་་
དག་པའི་མཚན་ཉིད་སྟོན་པའི་ཟུར་སྟོན་པའོ། །དེ་བཞིན་གཤེགས་པ་ཐམས་་་
ཅད་ཀྱི་བདག་པོས་ཞེས་པ་ནི། སྟོན་པ་རྡོ་རྗེ་མི་བསྐྱོད་པ་ལ་བྱའོ། །སྒྲིབ་པ་་
ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་རྣམས་ཀྱི་ཚིག་་
གསན་ནས་ཞེས་པ་ནི། སྟོན་པ་རྡོ་རྗེ་མི་བསྐྱོད་པས་གསང་སྔགས་ཀྱི་སྤྱོད་པ་ཟབ་
མོའི་དོན་བཤད་པ་ཐོས་ནས་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་་་
བརྗོད་དུ་ཡོད་པ་དང་། བརྗོད་དུ་མེད་པ་སེམས་རྣམ་པར་རྟོག་པའི་ཐེ་ཚོམ་སྐྱེས་


པའི་འོག་ཏུ་སྟོན་པ་མི་བསྐྱོད་པའི་སླར་ཚིག་གི་ལན་གསུང་བ་སྟེ། མདུན་དུ་སྨོས་
པའི་འཁོར་ཕུན་སུམ་ཚོགས་པའི་ནང་ནས་བྱང་ཆུབ་སེམས་དཔའ་རྣམས་ཐེ་ཚོམ་་
སྐྱེས་པའི་ཚིག་སྟོན་པ་རྡོ་རྗེ་མི་བསྐྱོད་པས་གསན་པའི་དོན་ནོ། །བྱང་ཆུབ་སེམས་
དཔའ་དེ་དག་ལ་འདི་སྐད་ཅེས་བཀའ་སྩལ་ཏོ། །ཞེས་པ་ནི་སྟོན་པ་མི་བསྐྱོད་པས།
སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བརྗོད་དུ་ཡོད་པ་དང་། བརྗོད་
དུ་མེད་པའི་བྱང་ཆུབ་སེམས་དཔའ་རྣམས་ལ་གསང་སྔགས་ཀྱི་སྤྱོད་པའི་མཚན་
ཉིད་ཀྱི་ངོ་བོ་ཆོས་ཀྱི་དོན་ལ་བསྐུལ་བའི་དོན་དུ་གསུངས་སོ། །རིགས་ཀྱི་བུ་་་
རྣམས་ཐོང་དེ་སྐད་མ་ཟེར་ཅིག །ཡེ་ཤེས་སྙིང་པོ་ཅན་རྣམས་ཀྱི། །སངས་རྒྱས་
རྣམས་ཀྱི་ཆོས་ཉིད་འདི། །སྙིང་པོ་ཆོས་ཀྱི་དོན་ལས་འབྱུང་། །བྱང་ཆུབ་སྤྱོད་
པའི་གནས་འདི་ཡིན། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
རིགས་ཀྱི་བུ་ནི། རིགས་ཀྱི་མཆོག་ཆེན་པོ་གསུམ་སྟེ། བསྟན་པར་བྱ་སྟེ། སྐུ་
དང་གསུང་དང་ཐུགས་གསུམ་གྱི་རིགས་ཡིན་ཏེ། སྐུའི་རིགས་ནི་དེ་བཞིན་་་
གཤེགས་པ་རྣམ་པར་སྣང་མཛད་དོ། །གསུང་གི་རིགས་ནི་དེ་བཞིན་གཤེགས་པ་
སྣང་བ་མཐའ་ཡས་སོ། །ཐུགས་ཀྱི་རིགས་ནི་དེ་བཞིན་གཤེགས་པ་རྡོ་རྗེ་མི་བསྐྱོད་
པ་སྟེ། རིགས་དེ་གསུམ་གྱི་བུའི་ངོ་བོ་ནི་མདུན་དུ་སྨོས་པའི་སྒྲིབ་པ་ཐམས་ཅད་་
རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་
དང་། གཞན་ཡང་དཀྱིལ་འཁོར་གྱི་ལྷ་ཐམས་ཅད་སྨོས་ཏེ། དེ་ལྟར་རིགས་ཀྱི་
བུའི་དོན་ནོ། །དེ་སྐད་མ་ཟེར་ཅིག་ཞེས་པ་ནི་སྟོན་པ་རྡོ་རྗེ་མི་བསྐྱོད་པས་མདུན་
དུ་སྨོས་པའི་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་་་་
དཔའ་དང་། དཀྱིལ་འཁོར་གྱི་ལྷ་བརྗོད་དུ་མེད་པའི་འཁོར་ཕུན་སུམ་ཚོགས་པ་
ཐམས་ཅད་གསང་སྔགས་ཀྱི་སྤྱོད་པའི་དོན་ཟབ་མོ་ལ་སེམས་རྣམ་པར་རྟོག་པ་ཆེན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པོའི་ཐེ་ཙོམ་སྐྱེས་པས་མ་དད་པའི་ཚིག་སྨྲས་པ་གསན་མ་ཐག་ཏུ་མ་འོངས་པའི་་
སེམས་ཅན་གྱི་སེམས་ཀྱི་རྣམ་པར་རྟོག་པའི་ཐེ་ཙོམ་གཅད་པའི་ཕྱིར་དེ་སྐད་མ་ཟེར་
ཅིག་ཅེས་མ་དད་པའི་ཚིག་དགག་པའི་དོན་དུ་གསུངས་སོ། །ཡེ་ཤེས་སྙིང་པོ་ཅན་
གྱི་ཞེས་པ་ནི། མདུན་དུ་སྨོས་པ་རྣམ་པར་སྣང་མཛད་ལ་སོགས་པ་སངས་རྒྱས་་
ཐམས་ཅད་གནས་པ་དང་འབྱུང་བའི་སྙིང་པོ་འདི་ནི་ཤིན་ཏུ་བརྟན་པ་བདུད་་་
དགྲའི་དཔུང་མ་རུང་བ་ཅིས་ཀྱང་མི་གཡོ་བ། གནོད་བྱེད་མི་ནུས་པ། ངེས་པ།
མི་ཟད་པ། མེ་ལོང་ལྟ་བུའི་ཡེ་ཤེས་ལ་སོགས་པ་ཡེ་ཤེས་རྣམ་པ་ལྔ་དང་གཉིས་སུ་
མེད་པའི་ངོ་བོ། ཡེ་ཤེས་ཆེན་པོར་མིང་བཏགས་པའོ། །དེ་ལྟར་དོན་དམ་པ་
ཡེ་ཤེས་ཀྱི་སྙིང་པོ་དེ་དང་། གཉིས་སུ་མེད་པ་རྣམ་པར་སྣང་མཛད་ལ་སོགས་པ་
སངས་རྒྱས་ཐམས་ཅད་ནི་ཡེ་ཤེས་སྙིང་པོ་ཅན་གྱི་དོན་དུ་གསུངས་སོ། །སངས་་
རྒྱས་རྣམས་ཀྱི་ཞེས་པ་ནི་རྣམ་པར་སྣང་མཛད་ལ་སོགས་པ་སངས་རྒྱས་བརྗོད་དུ་་
ཡོད་པ་དང་། བརྗོད་དུ་མེད་པ་ཐམས་ཅད་ཀྱི་མདུན་དུ་བཤད་པའི་གསང་
སྔགས་ཀྱི་སྤྱོད་པའི་ཆོས་ཀྱི་དོན་ཏེ། དེ་ལྟར་སངས་རྒྱས་རྣམས་ཀྱི་དོན་ནོ། །
ཆོས་ཉིད་འདི་ཞེས་པ་ནི་མདུན་དུ་སྨོས་པའི་མ་དང་སྲིང་མོ་དང་བུ་མོ་འདི་རྣམས་
སྒྲུབ་པ་པོས་སྤྱད་པར་བྱ་སྟེ། དེ་ལྟར་གསང་སྔགས་ཀྱི་སྤྱོད་པ་སྤྱད་པར་བྱའོ། །
ཆོས་ཉིད་ཀྱི་དོན་བྱེ་བྲག་བཤད་པར་བྱ་སྟེ། མདུན་དུ་བཤད་པའི་ཆོས་ཀྱི་བྱེ་བྲག་
དེ་ནི་རང་བཞིན་གྱིས་གདོད་ནས་སྟོང་པ། ནམ་མཁའ་ལྟ་བུ་ངོ་བོ་མེད་པ།
གཞན་ཡང་ཕྱིན་ཅི་ལོག་གི་རྣམ་པར་རྟོག་པའི་ཉོན་མོངས་པའི་དྲི་མ་དང་བྲལ་བའོ།།
དོན་གཞན་ཡང་བསྟན་པར་བྱ་སྟེ། མདུན་དུ་སྨོས་པའི་ཆོས་ཉིད་ཀྱི་ངོ་བོ་སྟོང་པ་
ནམ་མཁའ་ལྟ་བུ་ངོ་བོ་མེད་པ་དེ་བཞིན་དུ་གསང་སྔགས་ཀྱི་སྤྱོད་པའི་སྒྲུབ་པ་པོ་
དེའི་གཟུགས་ཀྱི་ཕུང་པོ་དོན་དམ་པར་སྟོང་པ་ནམ་མཁའ་ལྟ་བུ་ངོ་བོ་མེད་པ་སྟེ།


དེས་གསང་སྔགས་ཀྱི་སྤྱོད་པ་སྤྱད་ནས་གྲུབ་པའི་དུས་སུ་དོན་དམ་པའི་འབྲས་བུ་
ཆོས་ཀྱི་སྐུ་དང་གཉིས་སུ་མེད་པའི་ངོ་བོར་འགྲུབ་པར་འགྱུར་ཏེ། ཆོས་ཀྱི་སྐུ་དེ་་
མདུན་དུ་སྨོས་པའི་ཚུལ་དུ་སྟོང་པ་སྐྱོན་ཐམས་ཅད་དང་བྲལ་བ་འཇིག་རྟེན་གྱི་་
ཁམས་ཐམས་ཅད་དུ་ཁྱབ་ནས་གནས་པའོ། །དེ་ལྟར་ཆོས་ཉིད་འདིའི་དོན་དུ་་
གསུངས་སོ། །སྙིང་པོ་ཆོས་ཉིད་ཀྱི་དོན་ཞེས་པ་ནི་མདུན་དུ་སྨོས་པའི་སྙིང་པོའི་་
ཡེ་ཤེས་དེ་ནི་ཡེ་ཤེས་ཆེན་པོའི་ངོ་བོར་མིང་བཏགས་པ་སྟེ། སངས་རྒྱས་ཐམས་་
ཅད་ཀྱི་ཡེ་ཤེས་དངོས་གྲུབ་ཐམས་ཅད་དང་གཉིས་སུ་མེད་པ་དོན་དམ་པ་ཆོས་ཀྱི་་
སྐུའོ༑ །དེ་ལྟར་སྙིང་པོ་ཆོས་ཀྱི་དོན་ཞེས་བྱའོ། །ལས་འབྱུང་བ་ཞེས་པ་རྣམ་
པར་སྣང་མཛད་ལ་སོགས་པ་སངས་རྒྱས་ཐམས་ཅད་ནི་ཡེ་ཤེས་ཀྱི་སྙིང་པོ་དང་་་
གཉིས་སུ་མེད་པ་སྟེ། སྙིང་པོ་ཆོས་ཀྱི་སྐུ་དེའི་གནས་ནས་ཉིད་ཉིད་ཀྱི་ཡེ་ཤེས་ཀྱི་
ས་བོན་ལས་སྐུ་ཕྱག་རྒྱའི་ངོ་བོ་ཉིད་ཉིད་ཀྱི་ཤེས་རབ་ལྷ་མོ་དང་གཉིས་སུ་མེད་པར་
འཁྱུད་པའི་མཉམ་པར་སྦྱོར་བ་དང་ལྡན་པར་ཐུགས་རྗེ་ཆེན་པོའི་ཐུགས་བསྐྱེད་དེ།
འགྲོ་བའི་དོན་གྱི་ཕྱིར་བྱུང་ངོ་། །དེ་ལྟར་ལས་བྱུང་བའི་དོན་དུ་གསུངས་སོ། །
བྱང་ཆུབ་སྤྱོད་པ་ཞེས་པ་ནི་མདུན་དུ་བཤད་པའི་བླ་ན་མེད་པའི་བྱང་ཆུབ་ཀྱི་སྤྱོད་
པ་ནི་མ་དང་སྲིང་མོ་དང་བུ་མོ་རྣམས་སྤྱད་པར་བྱའོ། །བཤད་པར་བྱ་སྟེ། བླ་
ན་མེད་པའི་བྱང་ཆུབ་ཀྱི་དོན་དེའི་ངོ་བོ་ནི་རང་བཞིན་གྱིས་སྟོང་པ་དངོས་པོ་མེད་
པ་ཉོན་མོངས་པའི་སྡིག་པའི་དྲི་མ་ཐམས་ཅད་དང་བྲལ་བའི་སྤྱོད་པའོ། །དེ་ལྟར་
བྱང་ཆུབ་ཀྱི་སྤྱོད་པའི་དོན་དུ་གསུངས་སོ། །གནས་འདི་ཡིན་ཞེས་པའི་བླ་ན་མེད་
པའི་བྱང་ཆུབ་ཀྱི་སྤྱོད་པའི་ཚུལ་གྱི་ཆོ་གས་དེ་ཉིད་ཀྱི་སྤྱོད་པ་སྤྱད་པའི་འོག་ཏུ་སྒྲུབ་
པོ་སྒྲུབ་པའི་དུས་སུ་དོན་དམ་པ་ཡེ་ཤེས་ཆེན་པོའི་འབྲས་བུའི་ངོ་བོ་ཆོས་ཀྱི་སྐུ་་་
བསྟན་པ་སྙིང་པོ་གནས་པ་ཡིན་ནོ། །དེ་ལྟར་གནས་འདི་ཡིན་ཞེས་པའི་དོན་དུ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

གསུངས་སོ། །དེ་ནས་ཡང་བརྗོད་དུ་ཡོད་པ་དང་བརྗོད་དུ་མེད་པའི་སངས་རྒྱས་
ཀྱི་ཞིང་གི་རྡུལ་ཕྲ་མོ་སྙེད་ཀྱི་བྱང་ཆུབ་སེམས་དཔའ་རྣམས་འཇིགས་སྐྲག་ནས་་་
བརྒྱལ་བར་འགྱུར་ཏེ། ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
དེ་ནས་ནི་སྟོན་པ་རྡོ་རྗེ་མི་བསྐྱོད་པས་གསང་སྔགས་ཀྱི་སྤྱོད་པ་སྙིང་པོའི་དོན་ཆོས་
ཉིད་ཀྱི་ངོ་བོ་ལས་བྱུང་བ་མདུན་དུ་བཤད་མ་ཐག་ལ་བྱང་ཆུབ་སེམས་དཔའ་རྣམས་
ཕྱིར་ཡང་ཤིན་ཏུ་རྣམ་པར་རྟོག་པ་ཆེན་པོའི་སེམས་སྐྱེས་ནས་འཇིགས་པ་དང་།
སྐྲག་པ་དང་། བརྒྱལ་བར་གྱུར་པར་བསྟན་ཏོ། །དེ་ལྟར་དེ་ནས་ཡང་ཞེས་་་
པའི་དོན་ནོ། །བརྗོད་དུ་ཡོད་པ་དང་བརྗོད་དུ་མེད་པ་ཞེས་པའི་དོན་ནི་བདེ་སྟེ་
བཤད་མི་དགོས་སོ། །སངས་རྒྱས་ཀྱི་ཞིང་བྱེ་བྲག་རྣམ་པ་གཉིས་ཏེ་ཕྱི་དང་ནང་
ངོ་། །དེ་ལ་ཕྱིའི་སངས་རྒྱས་ཀྱི་ཞིང་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་མ་ལུས་པའོ། །ནང་གི་སངས་རྒྱས་ཀྱི་ཞིང་ནི་མདུན་དུ་སྨོས་པའི་ཡེ་་
ཤེས་ཀྱི་གཞལ་ཡས་ཁང་རྒྱུད་བཀའ་སྩལ་པའི་གནས་ནང་དཔག་ཚད་བཅུའི་ཁྱོན་་
དེའོ༑ །རྡུལ་ཕྲ་མོ་དང་མཉམ་པ་ཞེས་པ་ནི། སྟོན་པ་རྡོ་རྗེ་མི་བསྐྱོད་པས་་་
ཉིད་ཉིད་ཀྱི་གསང་བའི་ཐུགས་ཁ་ཡེ་ཤེས་སེམས་དཔའི་གནས་ནས། རིགས་་་་་
གསུམ་གྱི་བྱེ་བྲག་གི་སོ་སོའི་སྔགས་ཀྱི་ཡིག་འབྲུའི་ས་བོན་ལས་སྒྲིབ་པ་ཐམས་ཅད་
རྣམ་པར་སེལ་བ་ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་པའི་རྡུལ་་
ཕྲ་མོ་ཐམས་ཅད་དང་མཉམ་པ་རྣམས། མདུན་དུ་སྨོས་པའི་སངས་རྒྱས་ཀྱི་ཞིང་
དུ་སྤྲོ་བར་མཛད་པས་གནས་པར་གྱུར་པའོ། །དོན་གཞན་ཡང་བསྟན་པར་བྱ་སྟེ།
བྱང་ཆུབ་སེམས་དཔའ་དེ་དག་གི་སྐུ་ཕྱག་རྒྱའི་སྦོམ་ཕྲ་དང་ཆེ་ཆུང་གི་ཚད་རྡུལ་ཕྲ་་་
མོ་དང་། མཉམ་པར་གསུངས་སོ། །བྱང་ཆུབ་སེམས་དཔའ་རྣམས་ཞེས་་
པ་མདུན་དུ་བཤད་པའི་ཆོས་ཀྱི་དོན་ཐོས་མ་ཐག་ཏུ་སེམས་རྣམ་པར་རྟོག་པས་་་་


འཇིགས་པར་འགྱུར་བར་བསྟན་ཏོ། །དེའི་ཚུལ་བསྟན་པར་བྱ་སྟེ། འཇིགས་་
སྐྲག་ནས་བརྒྱལ་ཏེ་ཞེས་པ་གསང་སྔགས་ཀྱི་སྤྱོད་པ་སྤྱད་པར་བྱ་བའི་ཆོས་ཉིད་དོན་
ཐོས་ནས་མ་འོངས་པའི་སེམས་ཅན་དང་། ཉན་ཐོས་ལ་སོགས་པ་ཐེག་པ་འོག་མ་
ལ་གསང་སྔགས་ཀྱི་སྤྱོད་པ་འདི་ལ་འཇུག་པར་བྱ་བའི་ཕྱིར། ཕྱིན་ཅི་ལོག་གི་རྣམ་
པར་རྟོག་པ་ཆེན་པོའི་སེམས་ཐེ་ཚོམ་སྐྱེ་བ་སྤངས་ནས་རྟོགས་པར་འགྱུར་བའི་དོན་
དུ་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་རྣམས་
འཇིགས་པ་དང་སྐྲག་པ་དང་། བརྒྱལ་བ་ཀུན་རྫོབ་ཀྱི་ཚུལ་ཕྱིའི་སྒྱུ་མའི་སྤྲུལ་པ་་
བྱས་པ། དེ་དོན་དམ་པར་སྟོན་པ་རྡོ་རྗེ་མི་བསྐྱོད་པ་ཉིད་ཀྱིས་འཁོར་གྱི་ངོ་བོ་་
ཕྱིའི་ཀུན་རྫོབ་དུ་སྒྱུ་མའི་སྤྲུལ་པ་མཛད་པའོ། །གཞན་ཡང་དོན་གསལ་བར་་་
བཤད་པར་བྱ་སྟེ། སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་་་
སེམས་དཔའ་བརྗོད་དུ་ཡོད་པ་དང་བརྗོད་དུ་མེད་པ་རྣམས་རིགས་གསུམ་གྱི་བྱེ་་་་
བྲག་དུ་བསྟན་ཏེ། སྟོན་པ་རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་་
ཐམས་ཅད་ཀྱི་སྐུ་ཕྱག་རྒྱ་ལ་གནས་པའི་མིག་གི་དབང་པོ་དང་། རྣ་བའི་དབང་
པོ་དང་། སྣའི་དབང་པོ་དང་། ལྕེའི་དབང་པོ་དང་། ལུས་ཀྱི་དབང་པོ་་
དང་། དེ་ལྟར་ཡིན་ནོ། །གཞན་ཡང་སོ་སོའི་གནས་ཀྱི་རིམ་པ་བྱ་སྟེ། མིག་
གི་དབང་པོའི་ངོ་བོ་སའི་སྙིང་པོའོ། །རྣ་བའི་དབང་པོའི་ངོ་བོ་ཕྱག་ན་རྡོ་རྗེའོ། །
སྣའི་དབང་པོའི་ངོ་བོ་ནམ་མཁའི་སྙིང་པོའོ། །ལྕེའི་དབང་པོའི་ངོ་བོ་འཕགས་པ་
འཇིག་རྟེན་དབང་ཕྱུག་གོ། །ལུས་ཀྱི་དབང་པོའི་ངོ་བོ་སྒྲིབ་པ་ཐམས་ཅད་རྣམ་་་
པར་སེལ་བའོ། །ཚུལ་དེ་ལྟར་རིགས་མ་ངེས་པའི་དོན་དུ་བསྟན་ཏེ། སྟོན་པ་་
རྡོ་རྗེ་མི་བསྐྱོད་པས་གསང་སྔགས་ཀྱི་སྤྱོད་པའི་ཆོས་ཉིད་དོན་བཤད་པ་ཐོས་མ་ཐག་
ཏུ་དེ་བཞིན་གཤེགས་པ་ཐམས་ཅད་ནི་སེམས་རྣམ་པར་རྟོག་པ་ཆེན་པོ་སྐྱེས་པས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

འཇིགས་པར་འགྱུར་ཏེ། མདུན་དུ་སྨོས་པའི་དབང་པོ་རྣམས་ཀྱི་སྟོབས་ཉམས་་
པར་འགྱུར་རོ། །དེ་ལྟར་བརྡ་སྐད་བྱང་ཆུབ་སེམས་དཔའ་རིགས་མ་ངེས་པ་་་
རྣམས་འཇིགས་པར་གྱུར་པའི་དོན་དུ་ཤེས་པར་བྱའོ། །སྐྲག་པ་ཞེས་པ་ནི་སྟོན་པ་
རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱིས་ཉིད་ཉིད་ཀྱི་
གསང་བའི་ཐུགས་ཁ་ཡེ་ཤེས་སེམས་དཔའི་གནས་ནས་རིགས་སོ་སོའི་བྱེ་བྲག་གི་་
བྱང་ཆུབ་སེམས་དཔའ་ཚད་མེད་རྡུལ་ཕྲ་མོ་དང་མཉམ་པ་རྣམས་མདུན་དུ་སྨོས་་
པའི་སངས་རྒྱས་ཀྱི་ཞིང་བྱེ་བྲག་རྣམ་པ་གསུམ་དུ་བརྗོད་དུ་མེད་པ་སྤྲོ་བར་མཛད་་
པ་དེ་དག་ཐམས་ཅད་ནི་རིགས་མེད་པ་སྟེ། སྟོན་པ་རྡོ་རྗེ་མི་བསྐྱོད་པས་གསང་་
སྔགས་ཀྱི་སྤྱོད་པའི་ཆོས་ཉིད་ཀྱི་དོན་བཤད་པ་དེ་ཐོས་མ་ཐག་ཏུ་སེམས་རྣམ་པར་་
རྟོག་པ་ཆེན་པོ་སྐྱེས་ཏེ། སྐྲག་ནས་མྱོས་པར་འགྱུར་རོ། །དེ་ལྟར་བརྡ་སྐད་
བྱང་ཆུབ་སེམས་དཔའ་རིགས་མེད་པ་རྣམས་སྐྲག་པའི་དོན་དུ་ཤེས་པར་བྱའོ། །
རྒྱལ་ཞེས་པ་ནི་སྟོན་པ་རྡོ་རྗེ་མི་བསྐྱོད་པས་ཉིད་ཀྱིས་གསང་བའི་ཐུགས་ཁ་ཡེ་ཤེས་་
སེམས་དཔའི་གནས་ནས་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བྱང་་
ཆུབ་སེམས་དཔའ་བརྒྱད་དཀྱིལ་འཁོར་གྱི་ངོ་བོ་དེ་དག་རིགས་སོ་སོའི་བྱེ་བྲག་དུ་་
སྤྲུལ་ནས་དཀྱིལ་འཁོར་གྱི་རིམ་པ་གཉིས་པ་ལ་ཕྱོགས་བཞིར་གནས་སོ། །བཤད་
པར་བྱ་སྟེ། དེ་རྣམས་ཀྱི་སྤྱི་བོ་ལ་ཉིད་ཉིད་ཀྱི་རིགས་ཀྱི་དེ་བཞིན་གཤེགས་་་
པ་ཡེ་ཤེས་སེམས་པའི་སྐུ་ཕྱག་རྒྱས་དབང་བསྐུར་བའི་ཚུལ་དུ་གནས་པར་གྱུར་ཏེ།
སའི་སྙིང་པོ་དང་བྱམས་པ་དང་། ཀུན་ཏུ་བཟང་པོ་ནི་སྐུའི་རིགས་ཏེ། དེ་་
བཞིན་གཤེགས་པ་རྣམ་པར་སྣང་མཛད་ཀྱིས་ཡེ་ཤེས་སེམས་པའི་སྐུ་ཕྱག་རྒྱས་་་་་
དབང་བསྐུར་བར་མཛད་དོ། །འཕགས་པ་སྤྱན་རས་གཟིགས་ཀྱི་དབང་ཕྱུག་ནི་་
གསུང་གི་རིགས་ཏེ། དེ་བཞིན་གཤེགས་པ་སྣང་བ་མཐའ་ཡས་ཀྱི་ཡེ་ཤེས་སེམས་


པའི་སྐུ་ཕྱག་རྒྱས་དབང་སྐུར་བར་མཛད་དོ། །ཕྱག་ན་རྡོ་རྗེ་དང་། ནམ་་་
མཁའི་སྙིང་པོ་དང་། འཇམ་དཔལ་དང་། སྒྲིབ་པ་ཐམས་ཅད་རྣམ་པར་སེལ་
བ་ནི་ཐུགས་ཀྱི་རིགས་ཏེ། དེ་དེ་བཞིན་གཤེགས་པ་རྡོ་རྗེ་མི་བསྐྱོད་པ་ཉིད་ཀྱི་ཡེ་
ཤེས་སེམས་དཔའི་སྐུ་ཕྱག་རྒྱས་དབང་བསྐུར་བར་མཛད་དོ། །དེ་ལྟར་རིགས་་
ངེས་པ་ཅན་ནི་སྟོན་པ་རྡོ་རྗེ་མི་བསྐྱོད་པས་གསང་སྔགས་ཀྱི་སྤྱོད་པའི་ཆོས་ཉིད་ཀྱི་
དོན་བཤད་པ་དེ་ཐོས་མ་ཐག་ཏུ་སེམས་རྣམ་པར་རྟོག་པ་ཆེན་པོ་སྐྱེས་ནས་རྨད་དུ་
གྱུར་ཏེ། ལུས་འདར་ནས་སྐྱིལ་མོ་ཞིག་སྟེ། སོ་སོའི་སྟན་ལས་ལྷུང་སྟེ། རྡོ་་་
བཞིན་དུ་མི་འགུལ་བར་བརྒྱལ་བར་གྱུར་ཏོ། །དེ་ལྟར་བརྡ་སྐད་ཀྱི་བྱང་ཆུབ་་་
སེམས་དཔའ་ཞེས་བྱ་བའི་དོན་བཤད་པར་རིགས་ངེས་པ་ཅན་ནི་བརྒྱལ་བའི་དོན་
དུ་གསུངས་སོ། །དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱིས།
བྱང་ཆུབ་སེམས་དཔའ་དེ་དག་བརྒྱལ་བར་གྱུར་པ་གཟིགས་ནས། བཅོམ་ལྡན་་
འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་
ལ་འདི་སྐད་ཅེས་གསོལ་ཏོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་
ཡིན་ན། དེ་ནས་ནི་འཇིགས་པ་དང་སྐྲག་པ་དང་བརྒྱལ་བར་གྱུར་པ་དེ་དག་རྣམ་
པར་སྣང་མཛད་ལ་སོགས་པ་འཁོར་གྱི་དེ་བཞིན་གཤེགས་པ་རྣམས་ཀྱིས་མཐོང་མ་
ཐག་དུ་དེ་དག་སླང་བའི་ཕྱིར་སྟོན་པ་རྡོ་རྗེ་མི་བསྐྱོད་པ་ལ་གསོལ་བ་བཏབ་པར་་་་
མཚོན་པའོ། །བཅོམ་ལྡན་འདས་ཞེས་པ་ནི་རྣམ་པར་སྣང་མཛད་ལ་སོགས་པ་
དེ་བཞིན་གཤེགས་པ་ཐམས་ཅད་ཀྱི་ཡོན་ཏན་གྱི་མཚན་དུ་སྨོས་ཏེ། དེའི་དོན་དུ་
བཤད་པ་དེ་བཞིན་དུ་འདིར་སྦྱར་རོ། །དེ་བཞིན་གཤེགས་པ་ཐམས་ཅད་ཀྱི་ཞེས་
པ་ནི། རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་
མེད་པའོ། །བྱང་ཆུབ་སེམས་དཔའ་དེ་དག་བརྒྱལ་བར་གྱུར་པར་གཟིགས་ནས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཞེས་པ་ནི། མདུན་དུ་སྨོས་པ་དེ་བཞིན་གཤེགས་པ་དེ་དག་གིས་སྒྲིབ་པ་་་་
ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་བརྗོད་དུ་ཡོད་པ་་
དང་བརྗོད་དུ་མེད་པ། ཐམས་ཅད་བརྒྱལ་བ་ལ་སོགས་པ་བྱེ་བྲག་རྣམ་པ་་་
གསུམ་དུ་སེམས་རྣམ་པར་རྟོག་པ་ཆེན་པོའི་སྡུག་བསྔལ་སྐྱེས་པ་དེ་གཟིགས་པའོ། །
བཅོམ་ལྡན་འདས་ཞེས་པ་ནི་སྟོན་པ་རྡོ་རྗེ་མི་བསྐྱོད་པའི་ཡོན་ཏན་གྱི་མཚན་དུ་་་
སྨོས་ཏེ། དེའི་དོན་ནི་མདུན་དུ་བཤད་པ་བཞིན་དུ་སྦྱར་རོ། །དེ་བཞིན་་
གཤེགས་པ་ཐམས་ཅད་ཞེས་པ་ནི་རྣམ་པར་སྣང་མཛད་ལ་སོགས་པ་བརྗོད་དུ་ཡོད་
པ་དང་། བརྗོད་དུ་མེད་པ་ཐམས་ཅད་དོ། །སྐུ་དང་གསུང་དང་ཐུགས་་་
ཞེས་པ་ནི་མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་་
དང་བརྗོད་དུ་མེད་པའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་་་
ཐུགས་སོ། །བདག་པོ་ལ་ཞེས་པ་ནི་རྣམ་པར་སྣང་མཛད་ལ་སོགས་པ་དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་མི་ཕྱེད་པའི་ངོ་བོའི་སྐུ་ཕྱག་རྒྱ་
རྣམས་ཀྱི། བདག་པོ་སྟོན་པ་རྡོ་རྗེ་མི་བསྐྱོད་པ་ཡིན་ནོ། །བཤད་པར་བྱ་སྟེ།
སྟོན་པ་རྡོ་རྗེ་མི་བསྐྱོད་པས་སེམས་ཅན་ཐམས་ཅད་ཀྱི་དོན་དུ་རྣམ་པར་སྣང་མཛད་
ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་པ་མ་ལུས་པ་ཐམས་ཅད་
ཀྱི་སྐུ་ཕྱག་རྒྱ་བསྐྱེད་པས། དེའི་ཕྱིར་དེ་བཞིན་གཤེགས་པ་ཐམས་ཅད་ཀྱི་སྐུ་་་
དང་གསུང་དང་ཐུགས་ཀྱི་བདག་པོ་རྡོ་རྗེ་མི་བསྐྱོད་པ་ཡིན་ནོ། །འདི་སྐད་ཅེས་
གསོལ་ཏོ་ཞེས་པ་ནི་མདུན་དུ་སྐྱེས་པའི་རྣམ་པར་སྣང་མཛད་ལ་སོགས་པ་བརྗོད་་་
དུ་ཡོད་པ་དང་། བརྗོད་དུ་མེད་པས་བྱང་ཆུབ་སེམས་དཔའ་དེ་དག་བསླང་་
བར་མཛད་པའི་ཕྱིར་སྟོན་པ་རྡོ་རྗེ་མི་བསྐྱོད་པ་ལ་གསོལ་བ་བཏབ་པའི་དོན་དུ་་་
གསུངས་སོ། །བཅོམ་ལྡན་འདས་བྱང་ཆུབ་སེམས་དཔའ་དེ་དག་བསླང་བར་་


གསོལ༑ ཞེས་བྱ་བའི་དོན་བཤད་པར་བྱ་སྟེ། བཅོམ་ལྡན་འདས་ནི་སྟོན་་
པ་རྡོ་རྗེ་མི་བསྐྱོད་པའོ། །བྱང་ཆུབ་སེམས་དཔའ་དེ་དག་ཞེས་པ་ནི་སྒྲིབ་པ་་
ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་འཇིགས་པ་་་་
དང་སྐྲག་པ་དང་བརྒྱལ་བ་ཐམས་ཅད་དོ། །བསླང་བར་གསོལ་ཞེས་པ་ནི།
རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་པའི་
དེ་བཞིན་གཤེགས་པ་ཐམས་ཅད་ཀྱིས་སྟོན་པ་རྡོ་རྗེ་མི་བསྐྱོད་པ་ཁྱོད་ཀྱིས་བསླང་་་
བར་མཛོད་ཅེས་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་་་
གསུང་དང་ཐུགས་རྡོ་རྗེ་དེ་བཞིན་གཤེགས་པས། ནམ་མཁའ་དང་མཉམ་པ་་
གཉིས་སུ་མེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་སོ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་དེ་བཞིན་
གཤེགས་པ་ཐམས་ཅད་ཀྱིས་གསོལ་བ་བཏབ་པའི་འོག་ཏུ་སྟོན་པ་རྡོ་རྗེ་མི་བསྐྱོད་་
པས་བྱང་ཆུབ་སེམས་དཔའ་ཆེན་པོ་རྣམས་བསླང་བའི་ཕྱིར་ཏིང་ངེ་འཛིན་མཛད་
པ་མཚོན་པའོ། །བཅོམ་ལྡན་འདས་ཞེས་པ་ནི་སྟོན་པ་རྡོ་རྗེ་མི་བསྐྱོད་པ་སྟེ།
དེའི་དོན་ནི་མདུན་དུ་བཤད་པ་དང་སྦྱར་རོ། །དེ་བཞིན་གཤེགས་པ་ཐམས་ཅད་
ཞེས་པ་ནི་རྣམ་པར་སྣང་མཛད་ལ་སོགས་པ་འཁོར་གྱི་ངོ་བོ་བརྗོད་དུ་ཡོད་པ་དང་
བརྗོད་དུ་མེད་པའོ། །སྐུ་དང་གསུང་དང་ཐུགས་ཞེས་པ་ནི། མདུན་དུ་ཇི་ལྟར་
བཤད་པ་དེ་བཞིན་དུ་འདིར་སྦྱར་རོ། །རྡོ་རྗེ་དེ་བཞིན་གཤེགས་པ་ཞེས་པ་ནི་་་་
བདག་པོ་སྟོན་པ་རྡོ་རྗེ་མི་བསྐྱོད་པ་ནི། དེ་བཞིན་གཤེགས་པ་ལ་སོགས་པ་འཁོར་
ཐམས་ཅད་བསྐྱེད་པར་མཛད་མཁན་དུ་གསུངས་སོ། །ནམ་མཁའ་དང་མཉམ་པ་
གཉིས་སུ་མེད་པ་ནི། ནམ་མཁའ་ནི་སྐུ་དང་གསུང་ཐུགས་ཀྱི་རིགས་གསུམ་གྱི་ཡེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཤེས་ཏེ། ཆོས་ཀྱི་དབྱིངས་ཀྱི་ཡེ་ཤེས་ནི་སྐུའི་རིགས། སོ་སོར་རྟོག་པའི་ཡེ་ཤེས་
ནི་གསུང་གི་རིགས། མེ་ལོང་ལྟ་བུའི་ཡེ་ཤེས་ནི་ཐུགས་ཀྱི་རིགས་སོ། །དེ་དག་་
དོན་དམ་པར་གཉིས་སུ་མེད་པའི་ངོ་བོ་གདོད་མ་ནས་མ་སྐྱེས་པ་སྟོང་པ་ཐམས་་
ཅད་ལ་ཁྱབ་ནས་གནས་པའོ། །མཉམ་པ་གཉིས་སུ་མེད་པ་ནི་མདུན་དུ་ཅི་ལྟར་་
མོས་པའི་སྐུ་དང་གསུང་དང་ཐུགས་རིགས་གསུམ་གྱི་ཡེ་ཤེས་ནི་དོན་དམ་པར་ནམ་
མཁའ་དང་མཉམ་པ་ཏེ། དེ་བཞིན་དུ་རྡོ་རྗེའི་རིགས་ཀྱི་ཤེས་རབ་མ་ཡེ་ཤེས་ཀྱི་
ལྷ་མོ་མཱ་མ་ཀཱི་ནི་དོན་དམ་པར་སྐུ་དང་གསུང་དང་ཐུགས་ཀྱི་རིགས་གསུམ་གྱི་ཡེ་་་་
ཤེས་དང་གཉིས་སུ་མེད་པའི་ངོ་བོར་བསྟན་ཏོ། །བཤད་པར་བྱ་སྟེ། མཱ་མ་ཀཱི་
སྐུ་ཕྱག་རྒྱ་དེ་སྟོན་པ་རྡོ་རྗེ་མི་བསྐྱོད་པས་འདོད་ཆགས་ཆེན་པོའི་ཐུགས་དགྱེས་པས་
གཉིས་སུ་མེད་པར་འཁྱུད་ནས་གསང་བའི་དབང་པོ་གཉིས་མཉམ་པར་སྦྱོར་བའི་་
ཚུལ་དུ་གནས་སོ། །།དེ་ལྟར་མདོར་སྡུས་པ་ནམ་མཁའ་དང་མཉམ་པ་གཉིས་སུ་་་
མེད་པའི་དོན་དུ་ཤེས་པར་བྱའོ། །རྡོ་རྗེ་ཞེས་པ་ནི་སྟོན་པ་རྡོ་རྗེ་མི་བསྐྱོད་པ་ཉིད་
ཀྱི་གསང་བའི་ཐུགས་ཀ་ན་རྡོ་རྗེ་ཡེ་ཤེས་རྣམ་པ་ལྔའི་ངོ་བོ་ཡི་གེ་ཧཱུཾ་ཡེ་ཤེས་སེམས་
པ་མར་མེ་ལྟ་བུ་མི་གཡོ་བ་རབ་ཏུ་འབར་བར་མཛད་པ་དེ་ལ་རྡོ་རྗེའི་དོན་དུ་་་
གསུངས་སོ། །གཞན་ཡང་རྡོ་རྗེའི་དོན་དུ་བསྟན་པར་བྱ་སྟེ། མདུན་དུ་སྨོས་་
པའི་ཡེ་ཤེས་སེམས་པ་དེ་ནི་དོན་དམ་པར་དེ་བཞིན་གཤེགས་པ་ཐམས་ཅད་ཀྱི་ཡེ་
ཤེས་ཀྱི་དངོས་གྲུབ་ཐམས་ཅད་ཀྱི་འབྲས་བུའི་ངོ་བོའོ། །གཞན་སྟོང་པ་ནམ་་་
མཁའ་ལྟ་བུ་ཀུན་ལ་ཁྱབ་ནས་གནས་པ་མི་ཟད་པ་དེ་ནི་ཆོས་ཀྱི་སྐུའོ། །དེ་ལྟར་
རྡོ་རྗེའི་དོན་ནོ། །ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་པ་ནི་
སྔར་ཡང་ནས་ཡང་དུ་སྦྱར་བ་དེ་བཞིན་དུ་འདིར་སྦྱར་རོ། །སྙོམས་པར་ཞུགས་མ་
ཐག་ཏུ་བཅོམ་ལྡན་འདས་སྐུ་དང་གསུང་དང་ཐུགས་རྡོ་རྗེའི་བདག་པོའི་འོད་ཀྱིས་


རེག་པ་ཙམ་གྱིས། བྱང་ཆུབ་སེམས་དཔའ་དེ་དག་རང་རང་གི་སྟན་ལ་གནས་་་་་
པར་གྱུར་ཏོ། །ཞེས་བྱ་བའི་དོན་བསྟན་པར་བྱ་སྟེ། ཇི་ལྟར་ཡིན་ན། སྙོམས་
པར་ཞུགས་པ་ནི་སྟོན་པ་རྡོ་རྗེ་མི་བསྐྱོད་པས་ཤེས་རབ་ཡེ་ཤེས་ཀྱི་ལྷ་མོ་མཱ་མ་ཀཱི་་
དང་གཉིས་སུ་མེད་པར་འཁྱུད་ནས་མཉམ་པར་སྦྱོར་བས་ཐབས་དང་ཤེས་རབ་་་
རོལ་པ་མཛད་ནས་བདེ་བར་གྱུར་པའི་དུས་སུ། མཱ་མ་ཀཱིའི་བྷ་གའི་དབུས་སུ་བྱང་
ཆུབ་སེམས་འོད་དུ་ཞུ་སྟེ། ཟླ་བའི་དཀྱིལ་འཁོར་ལྟ་བུར་གྱུར་ཏེ། དེ་ལྟར་་་
སྙོམས་པར་ཞུགས་པའི་དོན་དུ་ཤེས་པར་བྱའོ། །ཐག་ཏུ་ཞེས་པ་ནི་བྱང་ཆུབ་་
སེམས་ཟླ་བའི་དཀྱིལ་འཁོར་དུ་གྱུར་མ་ཐག་ཏུ་དེའི་སྟེང་དུ། མེ་ལོང་ལྟ་བུའི་་
ཡེ་ཤེས་ཀྱི་ངོ་བོ་ས་བོན་ཡིག་འབྲུ་ཧཱུཾ་རིན་པོ་ཆེ་ཨིནྡྲ་ནཱི་ལའི་ཁ་དོག་ལྟ་བུ་མེ་ཕུང་་
བཞིན་དུ་འབར་ནས་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་
ཐིམ་མོ། །དེའི་འོག་ཏུ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་ཨོཾ་ཁ་
དོག་རིན་པོ་ཆེ་ཤེལ་ལྟ་བུ་མེ་ཕུང་བཞིན་དུ་འབར་ནས་བྱང་ཆུབ་སེམས་ཟླ་བའི་་
དཀྱིལ་འཁོར་ལ་གཉིས་སུ་མེད་པར་ཐིམ་མོ། །དེའི་འོག་ཏུ་སོ་སོར་རྟོག་པའི་ཡེ་་
ཤེས་ཀྱི་ངོ་བོ་ས་བོན་ཡིག་འབྲུ་ཨ་རིན་པོ་ཆེ་པདྨ་ར་གའི་ཁ་དོག་ལྟ་བུ་མེ་ཕུང་་་
བཞིན་དུ་འབར་ནས། བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་
པར་ཐིམ་མོ། །དེ་ལྟར་གསང་བ་དང་ཡེ་ཤེས་གཉིས་སུ་མེད་པ་སྐུ་དང་གསུང་་
དང་ཐུགས་རིགས་གསུམ་གྱི་ངོ་བོ་ཐུགས་རྗེ་ཆེན་པོ་ཐུགས་དགྱེས་པ་རྩེ་གཅིག་ཏུ་་
གྱུར་པ་མཛད་དོ། །དེ་ལྟར་ཐག་ཏུ་ཤེས་པའི་དོན་དེ་ནས་བཅོམ་ལྡན་འདས་སྐུ་
དང་གསུང་དང་ཐུགས་རྡོ་རྗེའི་བདག་པོ་ཞེས་པ་ནི། སྟོན་པ་མི་བསྐྱོད་པ་སྟེ།
དེའི་དོན་ནི་མདུན་དུ་བཤད་པ་བཞིན་དུ་སྦྱར་རོ། །འོད་ཀྱིས་ཞེས་པ་ནི།
མདུན་དུ་སྨོས་པའི་གསང་བ་དང་ཡེ་ཤེས་ཀྱི་ས་བོན་མཱ་མ་ཀཱིའི་བྷ་གའི་དབུས་ན་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གནས་པ་དེ་ལས་རིགས་གསུམ་གྱི་འོད་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་
གཉིས་སུ་མེད་པའི་སྐུ་ཕྱག་རྒྱའི་ཀུན་ནས་ཡེ་ཤེས་ཀྱི་གཞལ་ཡས་ཁང་དུ་སྤྲོ་བར་་་
མཛད་དོ། །བཤད་པར་བྱ་སྟེ། དང་པོ་ནི་ཐུགས་རྡོ་རྗེ་ཉིད་ཀྱི་འོད་ཁ་དོག་་
སྔོན་པོ་སྤྲོ་བར་མཛད་དེ། དེའི་གྲིབ་མ་ནི་དམར་པོའོ། །དེ་ལྟར་ཐུགས་ཀྱི་་་
རིགས་ཀྱི་འོད་སྤྲོ་བའི་དོན་དུ་གསུངས་སོ། །དེའི་འོག་ཏུ་སྐུའི་རིགས་ཀྱི་ཁ་དོག་་
དཀར་པོ་སྤྲོ་བར་མཛད་དེ། དེའི་གྲིབ་མ་ནི་སེར་པོའོ། །དེ་ལྟར་སྐུའི་རིགས་་
ཀྱི་འོད་སྤྲོ་བའི་དོན་དུ་གསུངས་སོ། །དེའི་འོག་ཏུ་གསུང་གི་རིགས་ཀྱི་འོད་ཁ་་་་
དོག་དམར་པོ་སྤྲོ་བར་མཛད་དེ། དེའི་གྲིབ་མ་ནི་དཀར་པོའོ། །དེ་ལྟར་གསུང་
གི་རིགས་ཀྱི་འོད་སྤྲོ་བའི་དོན་དུ་གསུངས་སོ། །རེག་པ་ཙམ་གྱིས་བྱང་ཆུབ་སེམས་
དཔའ་ཆེན་པོ་དེ་དག་རང་རང་གི་སྟན་ལ་གནས་པར་གྱུར་ཏོ། །ཞེས་པ་ནི་་་་
མདུན་དུ་སྨོས་པའི་རིགས་གསུམ་གྱི་འོད་སྤྲོས་མ་ཐག་ཏུ་སྒྲིབ་པ་ཐམས་ཅད་རྣམ་་
པར་སེལ་བ་ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་པའི་བྱང་ཆུབ་་
སེམས་དཔའ་ཆེན་པོ་རྣམས་ལ་རེག་གོ། །དེ་ལྟར་རེག་པའི་སོ་སོའི་རིགས་ཀྱི་བྱེ་་
བྲག་བསྟན་པར་བྱ་སྟེ། ཐུགས་ཀྱི་འོད་སྤྲོས་མ་ཐག་ཏུ་ཉིད་ཀྱི་རིགས་ཀྱི་བྱང་ཆུབ་
སེམས་དཔའ་ཐམས་ཅད་ལ་རེག་གོ། །དེ་བཞིན་དུ་སྐུའི་རིགས་ཀྱི་འོད་སྤྲོས་མ་་
ཐག་དུ་ཉིད་ཀྱི་རིགས་ཀྱི་བྱང་ཆུབ་སེམས་དཔའ་ཐམས་ཅད་ལ་རེག་གོ། །དེ་་
བཞིན་དུ་གསུང་གི་རིགས་ཀྱི་འོད་སྤྲོས་མ་ཐག་ཏུ་ཉིད་ཀྱི་རིགས་ཀྱི་བྱང་ཆུབ་སེམས་
དཔའ་ལ་རེག་གོ། །གཞན་ཡང་རེག་པའི་ཡོན་ཏན་གྱི་དོན་གསལ་བར་བསྟན་་
པར་བྱ་སྟེ། གོང་དུ་སྨོས་པའི་དེ་བཞིན་གཤེགས་པ་ཐམས་ཅད་སྐུ་ཕྱག་རྒྱའི་་་་
དབང་པོའི་ངོ་བོར་གནས་པའི་བྱང་ཆུབ་སེམས་དཔའ་ལ་རིགས་གསུམ་གྱི་འོད་་་
ཀྱིས་རེག་མ་ཐག་ཏུ་དབང་པོ་རྣམས་སྔ་བས་ཁྱད་པར་དུ་རྣོ་བ་དང་སྟོབས་དང་་


ལྡན་པར་འགྱུར་རོ། །དེ་ལྟར་རིགས་མ་ངེས་པའི་བྱང་ཆུབ་སེམས་དཔའ་རྣམས་
བརྡ་སྐད་ཀྱི་འཇིགས་པ་དང་བྲལ་བར་ཤེས་པར་བྱའོ། །དེ་ནས་མདུན་དུ་སྨོས་
པའི་བརྡ་སྐད་སྒྲག་པའི་བྱང་ཆུབ་སེམས་དཔའ་ཆེན་པོ་བརྗོད་དུ་མེད་པ་རྣམས་
ནི་རིགས་མེད་པ་ཡིན་ཏེ། ཐུགས་ཀྱི་རིགས་ཀྱི་འོད་སྤྲོས་མ་ཐག་ཏུ་ཉིད་ཀྱི་རིགས་
ཀྱི་བྱང་ཆུབ་སེམས་དཔའ་ཐམས་ཅད་ལ་རེག་པར་གསུངས་སོ། །དེ་ནས་དེ་་་
བཞིན་དུ་སྐུའི་རིགས་ཀྱི་འོད་སྤྲོས་མ་ཐག་ཏུ། སྐུའི་རིགས་ཀྱི་བྱང་ཆུབ་སེམས་་
དཔའ་མདུན་དུ་སྨོས་པའི་སངས་རྒྱས་ཀྱི་ཞིང་བྱེ་བྲག་རྣམ་པ་གསུམ་དུ་རྡུལ་ཕྲ་མོ་
དང་མཉམ་པའི་ཚད་དུ་གང་ནས་གནས་པ་རྣམས་ལ་ཐུགས་ཀྱི་རིགས་ཀྱི་འོད་ཀྱིས་
རེག་མ་ཐག་ཏུ། སེམས་རྣམ་པར་རྟོག་པ་སྐྱེས་པས་སྐྲག་ནས་མྱོས་པར་གྱུར་པ་དེ་
མེད་པར་འགྱུར་ཏེ། དེ་མ་ཐག་ཏུ་ཁྱད་པར་དུ་སེམས་གསལ་བ་དྲི་མ་མེད་པར་
འགྱུར་རོ། །དེ་ལྟར་རིགས་མེད་པའི་བྱང་ཆུབ་སེམས་དཔའ་ཆེན་པོ་རྣམས་་
བརྡའ་སྐད་ཀྱི་སྐྲག་པ་དེ་མེད་པའི་དོན་དུ་ཤེས་པར་བྱའོ། །དེ་ནས་མདུན་དུ་
སྨོས་པའི་རིག་པ་ཅན་གྱི་བྱང་ཆུབ་སེམས་དཔའ་ཆེན་པོ་རྣམས་ལ་ཉིད་ཉིད་ཀྱི་་་
རིགས་ཀྱི་འོད་ཀྱིས་རེག་མ་ཐག་ཏུ་སེམས་རྣམ་པར་རྟོག་པ་སྐྱེས་ནས་སྐྲག་སྟེ་ལུས་་
འདར་ནས་སྐྱིལ་མོ་ཞིག་སྟེ་རང་རང་གི་སྟན་ལས་ལྷུང་ནས་བརྒྱལ་ཏེ་རྡོ་བཞིན་མི་་
འགུལ་བ་དེ་མེད་པར་གྱུར་པས་སེམས་འཇིགས་པ་དང་བྲལ་ནས་བརྩོན་འགྲུས་་་་་་
ཆེན་པོར་འགྱུར་རོ། །གཞན་ཡང་སྲོག་གི་དབང་པོ་རྒྱས་པར་འགྱུར་རོ། །དེ་
བཞིན་དུ་ས་ལས་ལངས་ཏེ། གཟི་བརྗིད་ཀྱི་ཕུང་པོའི་ངོ་བོ་སྐུ་ཕྱག་རྒྱ་སེམས་་་་་
དགའ་བས་ངོ་མཚར་དུ་གྱུར་རོ། །དེ་མདོར་བསྡུ་བ་བྱང་ཆུབ་སེམས་དཔའ་ཆེན་
པོ་ཐམས་ཅད་དཀྱིལ་འཁོར་དུ་གྲལ་རིམས་བཞིན་དུ་རང་རང་གི་སྟན་ལ་རང་རང་
གི་ཤེས་རབ་ལྷ་མོ་དང་འདོད་ཆགས་ཆེན་པོའི་སེམས་དགའ་བས་གཉིས་སུ་མེད་་་་


རྒྱུད་ཀྱི་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པར་འཁྱུད་ནས་གསང་བའི་དབང་པོ་གཉིས་མཉམ་པར་སྦྱར་ཏེ། བདེ་བའི་སྐྱིལ་
མོས་གནས་པར་གྱུར་ རོ། །དེ་ལྟར་འོད་ཀྱིས་རེག་པ་ཙམ་གྱིས་བྱང་ཆུབ་སེམས་
དཔའ་ཆེན་པོ་རྣམས་རང་རང་གི་སྟན་ལ་གནས་པར་གྱུར་ཞེས་པའི་དོན་དུ་ཤེས་་་་
པར་བྱའོ། །འོད་ཀྱིས་རེག་པར་མཛད་པའི་དོན་གཞན་དུ་ཡང་བཤད་པར་བྱ་སྟེ།
རིགས་གསུམ་གྱི་བྱེ་བྲག་གི་འོད་ཀྱིས་རེག་པས་གསང་བ་དང་ཡེ་ཤེས་ཀྱིས་དབང་་་
བསྐུར་བར་མཛད་པར་བསྟན་ཏེ། དབང་དེ་བསྐུར་མ་ཐག་ཏུ་བྱང་ཆུབ་སེམས་་
དཔའ་ཆེན་པོ་རྣམས་འཇིགས་པ་དང་སྐྲག་པ་དང་བརྒྱལ་བར་གྱུར་པ་དེ་སྟོན་པ་་
རྡོ་རྗེ་མི་བསྐྱོད་པས་དབང་བསྐུར་བའི་ཐབས་ཀྱིས་སོས་ནས་ལངས་པར་གྱུར་ཏེ།
དེ་ནི་དོན་དམ་པར་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་ཡེ་ཤེས་ཀྱི་སྒྱུ་འཕྲུལ་གྱི་ངོ་བོ་
ཡིན་ཏེ། མ་འོངས་པའི་སེམས་ཅན་རྣམས་གསང་སྔགས་ཀྱི་སྤྱོད་པ་སྤྱད་པར་བྱ་
བ་དད་པ་ཆེན་པོའི་སེམས་རྣམ་པར་དག་པ་ཕྱིན་ཅི་ལོག་གི་རྣམ་པར་རྟོག་པའི་ཐེ་་
ཚོམ་སྐྱེ་བ་སྤང་བར་བྱ་བའི་དོན་དུ་ཡེ་ཤེས་ཀྱི་སྒྱུ་འཕྲུལ་གྱི་ངོ་བོ་བསྟན་པར་ཤེས་་
པར་བྱའོ། །དེ་ལྟར་མཛད་པ་ལ་དེ་བཞིན་གཤེགས་པ་ཐམས་ཅད་ལ་ཐུགས་ངོ་་
མཚར་དུ་གྱུར་རྨད་དུ་གྱུར། དགྱེས་པས་ཁྱབ་པར་གྱུར་པའི་ཚུལ་གྱིས་དོན་་་
བསྟན་པར་བྱ་སྟེ། དེ་ནས་དེ་བཞིན་གཤེགས་པ་ཐམས་ཅད་ངོ་མཚར་དུ་གྱུར།
རྨད་དུ་གྱུར། དགྱེས་པས་ཁྱབ་པར་གྱུར་ནས། ཆོས་ཀྱི་དབྱིངས་འདི་སྐད་་་
ཅེས་གསུངས་སོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་
ནས་ནི་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་བྱང་ཆུབ་སེམས་དཔའ་་
སེམས་དཔའ་ཆེན་པོ་རྣམས་གསང་བ་དང་ཡེ་ཤེས་ཀྱི་དབང་བསྐུར་བའི་ངོ་བོའི་་
འོད་ཀྱིས་རེག་མ་ཐག་ཏུ་སོས་ཏེ་ལངས་པའི་འོག་ཏུ། དེ་བཞིན་གཤེགས་པ་་
ཐམས་ཅད་ཀྱིས་སྟོན་པ་རྡོ་རྗེ་མི་བསྐྱོད་པ་ལ་ཐུགས་དགྱེས་པར་བསྟོད་པའི་ངོ་བོའི་


མཆོད་པའི་ཟུར་མཚོན་པའོ། །དེ་བཞིན་གཤེགས་པ་ཐམས་ཅད་ཞེས་པ་ནི་རྣམ་
པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་མེད་པ་འཁོར་གྱི་
དེ་བཞིན་གཤེགས་པའོ། །ངོ་མཚར་དུ་གྱུར་ཞེས་པ་ནི་སྟོན་པ་རྡོ་རྗེ་མི་བསྐྱོད་་
པས་མ་འོངས་པའི་སེམས་ཅན་གྱི་དོན་དུ་དང་པོ་ཡེ་ཤེས་ཀྱི་སྒྱུ་འཕྲུལ་བསྟན་པ་སྟེ།
བཤད་པར་བྱའོ། །མདུན་དུ་སྨོས་པའི་གསང་སྔགས་ཀྱི་སྤྱོད་པ་སྤྱད་པར་བྱ་བའི་
དོན་བཤད་པ་དེ་ཐོས་མ་ཐག་ཏུ་བྱང་ཆུབ་སེམས་དཔའ་སེམས་དཔའ་ཆེན་པོ་་་་
རྣམས་འཇིགས་པ་དང་། སྐྲག་པ་དང་། བརྒྱལ་བར་གྱུར་པའི་དོན་མཁྱེན་་
པས་དེ་བཞིན་གཤེགས་པ་ཐམས་ཅད་ཀྱི་ཐུགས་ངོ་མཚར་དུ་གྱུར་པའི་དོན་ནོ། །
རྨད་དུ་གྱུར་པ་ནི་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་སྟོན་པ་རྡོ་རྗེ་
མི་བསྐྱོད་པས་བདེ་བ་ཆེན་པོའི་ཏིང་ངེ་འཛིན་ལ་ཞུགས་པའི་ཐབས་ཀྱིས་གསང་་་་
བའི་ཡེ་ཤེས་ཀྱི་དབང་བསྐུར་བའི་ངོ་བོའི་འོད་ཀྱིས་རེག་མ་ཐག་ཏུ་སོས་ནས་ལངས་
པར་གྱུར་ཏེ། དེ་ལྟར་གཉིས་པ་ཡེ་ཤེས་ཀྱི་སྒྱུ་འཕྲུལ་གྱི་དོན་མཁྱེན་པས་དེ་བཞིན་
གཤེགས་པ་ཐམས་ཅད་ཀྱི་ཐུགས་རྨད་དུ་གྱུར་པའི་དོན་ནོ། །དགྱེས་པས་ཁྱབ་་་་་
པར་ཏེ་ཞེས་པ་ནི་མདུན་དུ་སྨོས་པའི་ཡེ་ཤེས་ཀྱི་སྒྱུ་འཕྲུལ་གྱི་བྱེ་བྲག་གི་ཐུགས་རྗེ་་
ཆེན་པོའི་འཕྲིན་ལས་མ་འོངས་པའི་སེམས་ཅན་གྱི་དོན་དུ་མཛད་པ་དེས། དེ་་
བཞིན་གཤེགས་པ་ཐམས་ཅད་ཀྱི་ཐུགས་དགྱེས་པར་གྱུར་ཏེ། ཉིད་ཉིད་ཀྱི་་་
སྐུ་ཕྱག་རྒྱའི་གསང་བའི་ཐུགས་ཡེ་ཤེས་སེམས་དཔའི་གནས་ནས་ཉིད་ཉིད་ཀྱི་སྐུ་་
མདོག་དང་། ཡེ་ཤེས་སུ་ལྡན་པའི་ངོ་བོའི་འོད་ཟེར་གྱི་ཕྲེང་བ་སྤྲོ་ཞིང་། སྐུ་་
ཕྱག་རྒྱ་འགྱིང་བག་གི་ཚུལ་གྱིས་ཞལ་རྣམས་འཛུམ་ཞིང་ཉིད་ཉིད་ཀྱི་ཤེས་རབ་ལྷ་མོ་
དང་གཉིས་སུ་མེད་པར་འཁྱུད་དེ། གསང་བའི་དབང་པོ་གཉིས་མཉམ་པར་སྦྱར་
ནས། ཐབས་དང་ཤེས་རབ་རོལ་པ་མཛད་དོ། །དེ་ལྟར་དགྱེས་པས་ཁྱབ་་ནས༑


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པར་གྱུར་པའི་དོན་དུ་གསུངས་སོ། །ཆོས་ཀྱི་དབྱིངས་འདི་སྐད་ཅེས་གསུངས་སོ་
ཞེས་པ་ནི་བདེ་སྟེ་བཤད་མི་དགོས་སོ། །ཨེ་མའོ་ཆོས། ཨེ་མའོ་ཆོས། ཨེ་་
མའོ་ཆོས་ཀྱི་དོན་བྱུང་བ། །ཆོས་དོན་དག་པ་བདག་མེད་པ། །རྡོ་རྗེ་རྒྱལ་པོ་་
ཕྱག་འཚལ་ལོ་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ཨེ་མའོ་
ཆོས་ཞེས་པ་དོན་དམ་པར་ཆོས་ཐམས་ཅད་སྟོང་པ་ནམ་མཁའ་ལྟ་བུ་ཁྱབ་ནས་་་
གནས་པ་ཆོས་ཀྱི་སྐུ་ཡེ་ཤེས་ཐམས་ཅད་ཀྱི་བདག་ཉིད་ཡེ་ཤེས་ཆེན་པོར་གཅིག་པའི་
ངོ་བོ་སྟེ། དེ་ལྟར་ཨེ་མའོ་ཆོས་ཞེས་པ་དང་པོའི་དོན་ནོ། །ཡང་ཨེ་མའོ་ཆོས་་་
ཞེས་པ་ནི་མདུན་དུ་སྨོས་པའི་ཆོས་ཀྱི་སྐུ་དེ་ཐུགས་རྗེ་ཆེན་པོའི་ལྕགས་ཀྱུས་བསྐུལ་
ནས༑ སེམས་ཅན་མ་ལུས་པ་ཐམས་ཅད་འཁོར་བའི་འདམ་ལས་དབྱུང་བའི་་་་
ཕྱིར་མེ་ལོང་ལྟ་བུའི་ཡེ་ཤེས་ཀྱི་ངོ་བོའི་ཆོ་འཕྲུལ་ཟླ་བའི་དཀྱིལ་འཁོར་ཆེན་པོ་ལྟ་་་་
བུར་བསྟན་ཏོ། །བཤད་པར་བྱ་སྟེ། ཟླ་བའི་དཀྱིལ་འཁོར་དེ་ས་བོན་ཡིག་འབྲུ་
ཧཱུཾ་དུ་གྱུར་ཏོ། །དེ་ལྟར་ཨེ་མའོ་ཆོས་ཞེས་པ་གཉིས་པའི་དོན་ནོ། །ཨེ་མའོ་ཆོས་
ཀྱི་དོན་བྱུང་བ་ཞེས་པ་ནི་དོན་དམ་པར་ཆོས་ཐམས་ཅད་སྟོང་པ་ནམ་མཁའ་ལྟ་བུ་་
ཐམས་ཅད་ལ་ཁྱབ་ནས་གནས་པ་མ་སྐྱེས་པ་ཆོས་ཀྱི་སྐུ་དེ་ལས། དེ་དང་གཉིས་
སུ་མེད་པ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཟླ་བའི་དཀྱིལ་འཁོར་ཆེན་པོ་ལྟ་བུ་སྤྲུལ་
ནས་བསྟན་ཏེ། ཟླ་བའི་དཀྱིལ་འཁོར་དང་ས་བོན་ཡིག་འབྲུ་ཧཱུཾ་གཉིས་སུ་མེད་་
པར་གྱུར་པ་དེ་ལས་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཤེས་རབ་མ་ཡེ་ཤེས་ཀྱི་
ལྷ་མོ་མཱ་མ་ཀཱི་དང་གཉིས་སུ་མེད་པར་སྦྱོར་བས་བརྒྱན་པ་བྱུང་བའོ། །དེ་ལྟར་་
གསུམ་པ་ཨེ་མའོ་ཆོས་ཀྱི་དོན་བྱུང་བ་ཞེས་པའི་དོན་ནོ། །ཆོས་དོན་དག་པ་་་
བདག་མེད་པ་ཞེས་པ་ནི་མདུན་དུ་མོས་པ་སྟོན་པ་རྡོ་རྗེ་མི་བསྐྱོད་པས་གསང་་་་
སྔགས་ཀྱི་སྤྱོད་པ་སྤྱད་པར་བྱ་བའི་དོན། མ་དང་སྲིང་མོ་དང་། བུ་མོ་སྤྱད་་


པས་དངོས་གྲུབ་རྒྱ་ཆེན་པོ་འགྲུབ་པར་འགྱུར་བར་བཤད་པའི་ཆོས་ཀྱི་དོན་དེ་ནི་
རང་བཞིན་གྱིས་དག་པའོ། །བཤད་པར་བྱ་བ་སྟེ། གསང་སྔགས་ཀྱི་སྤྱོད་པར་
སྤྱད་པར་བྱ་བའི་དོན་ནི་དོན་དམ་པར་མ་སྐྱེས་པ་སྟོང་པ་བདག་མེད་པ་ནམ་་་
མཁའ་ལྟ་བུ་སྟེ། དེའི་ཕྱིར་གསང་སྔགས་ཀྱི་སྤྱོད་པའི་ཆོས་ཀྱི་དོན་ནི་དག་པའོ། །
དེ་ལྟར་མ་དང་སྲིང་མོ་དང་བུ་མོ་བླ་ན་མེད་པའི་འདོད་ཆགས་ཀྱི་མཚན་ཉིད་ཀྱིས་
སྤྱད་ན། དེའི་སྡིག་པའི་སྐྱོན་གྱིས་མི་གོས་ཏེ། ཁྱད་པར་དུ་ཡང་མདུན་དུ་སྨོས་པའི་
འབྲས་བུ་འགྲུབ་པར་འགྱུར་རོ། །དེ་ལྟར་ཆོས་དོན་བདག་མེད་པའི་དོན་ནོ། །
རྡོ་རྗེ་རྒྱལ་པོ་ཕྱག་འཚལ་ལོ་ཞེས་པ་རྡོ་རྗེ་ནི་སྟོང་པ་ཆེན་པོའི་ཡེ་ཤེས་ལས་བྱུང་བ་
སྟོན་པ་རྡོ་རྗེ་མི་བསྐྱོད་པ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་་་་
ཐམས་ཅད་ཀྱི་ཡེ་ཤེས་དང་གཉིས་སུ་མེད་པ་ཡིན་ནོ། །རྒྱལ་པོ་ནི་སྟོན་པ་རྡོ་རྗེ་མི་
བསྐྱོད་པས་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བརྗོད་དུ་ཡོད་
པ་དང་བརྗོད་དུ་མེད་པ་ཐམས་ཅད་དང་། དེ་བཞིན་དུ་དཀྱིལ་འཁོར་གྱི་ལྷ་་
ཐམས་ཅད་དང་སྤྲུལ་པའི་ཚུལ་དུ་བྱུང་བར་མཛད་དེ། དེ་ལྟར་ཉིད་ལས་སྤྲུལ་་
པའི་འཁོར་གྱི་ནང་ན་རྒྱལ་པོ་བཞིན་དུ་བཞུགས་པའོ། །གཞན་ཡང་སྟོན་པ་རྡོ་་
རྗེ་མི་བསྐྱོད་པ་དང་པོ་ཆོས་ཀྱི་སྐུ་ལས་བྱུང་མ་ཐག་ཏུ་ཐུགས་རྗེ་ཆེན་པོའི་ཐུགས་་
བསྐྱེད་དེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་གནས་པའི་་་་
འགྲོ་བ་རིགས་དྲུག་གི་སེམས་ཅན་མ་ལུས་པ་ཐམས་ཅད་ཡེ་ཤེས་ཀྱི་སྒྱུ་འཕྲུལ་སྤྲུལ་
པའི་ཐབས་ཀྱིས་བྱིན་གྱིས་བརླབ་པར་མཛད་དེ། རྒྱལ་པོ་བཞིན་དུ་འདུལ་བ་་
དང་། བྲན་བཞིན་དུ་དབང་དུ་མཛད་པ་ཡིན་ནོ། །གཞན་ཡང་སྟོན་པ་རྡོ་རྗེ་
མི་བསྐྱོད་པས་ཡེ་ཤེས་ཀྱི་ལོངས་སྤྱོད་གསང་སྔགས་ཀྱི་སྤྱོད་པ་སྤྱད་པའི་དུས་སུ་་
བླ་ན་མེད་པའི་འདོད་ཆགས་ཀྱི་ཐུགས་དགྱེས་པས་ཐབས་དང་ཤེས་རབ་རོལ་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
མཛད་ཅིང་། འདོད་ཆགས་ཀྱི་རིགས་སོ་སོར་རྟོག་པའི་ཡེ་ཤེས་ཀྱི་ངོ་བོ་འོད་ཟེར་
གྱི་དྲ་བ་བ་སྤུའི་བུ་གུའི་ལམ་ནས་སྤྲོ་བར་མཛད་པས། ཇི་ལྟར་རྒྱལ་པོ་རྒྱན་་་
ཐམས་ཅད་ཀྱིས་བརྒྱན་པས་མཛེས་པ་བཞིན་དུ་འོད་ཟེར་གྱི་དྲ་བའི་རྒྱན་གྱིས་་་
བརྒྱན་པས་མཛེས་པ་ཡིན་ནོ། །གཞན་ཡང་ཐབས་དང་ཤེས་རབ་རོལ་པ་བྱ་བའི་
དུས་སུ། སེམས་ཅན་ཐམས་ཅད་ཀྱིས་ཕྱིན་ཅི་ལོག་གི་འདོད་ཆགས་སྐྱེ་བའི་མི་་
སྤོང་ཞིང་ཞེན་པར་བྱེད་པའི་ལྷའི་བུའི་བདུད་ཀ་མ་བདེ་བ་ཕམ་པར་བྱ་སྟེ།
ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་འདོད་ཆགས་ཀྱི་་
རིགས་སྣང་བ་མཐའ་ཡས་ཀྱི་སོ་སོར་རྟོག་པའི་ཡེ་ཤེས་ཀྱི་ངོ་བོ་ས་བོན་ཡིག་འབྲུ་ཧཱུཾ་
ཁ་དོག་བན་དུ་ཀའི་མེ་ཏོག་ལྟ་བུ་བསྐལ་པའི་མེ་བཞིན་དུ་རབ་ཏུ་འབར་བ་སྤྲུལ་ཏེ།
དེ་འོད་དུ་ཞུ་ནས། ཡེ་ཤེས་ཀྱི་ཁུ་བའི་ངོ་བོ་རྒྱ་མཚོ་ཆེན་པོ་དང་མཉམ་པར་གྱུར་
ཏེ༑ ས་བོན་དེ་ལས་ཁྲོ་བོའི་རྒྱལ་པོ་པདྨནྟ་ཀ་བསྐྱེད་དེ། དེའི་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་དང་ལྡན་པ་ནི་མདུན་དུ་སྨོས་པའོ། །དེ་བསྐྱེད་མ་ཐག་
ཏུ་ལྷའི་བུའི་བདུད་ཀ་མ་དེ་བ་བྱིན་གྱིས་བརླབ་པར་མཛད་དེ། དེའི་འོག་ཏུ་ཉིད་
ཀྱི་སྐུ་ལ་གཉིས་སུ་མེད་པར་ཐིམ་པར་མཛད་དོ། །དེ་ལྟར་མཛད་ནས་སྟོན་པ་རྡོ་
རྗེ་མི་བསྐྱོད་པས་ཁྲོ་བོའི་རྒྱལ་པོ་པདྨནྟ་ཀ་སྤྲོས་པའི་གནས་སུ་བསྡུ་བར་མཛད་དོ། །
དེ་ལྟར་ཡེ་ཤེས་ཀྱི་ཐབས་ཀྱིས་ལྷའི་བུའི་བདུད་ཀ་མ་དེ་བ་ཕམ་པར་མཛད་ནས་་་་་
རྒྱལ་པོ་ཐོབ་པའོ། །དེ་ལྟར་མདུན་དུ་སྨོས་པའི་དོན་ཐམས་ཅད་མཛད་པས་རྡོ་རྗེ་
རྒྱལ་པོ་ནི་སྟོན་པ་རྡོ་རྗེ་མི་བསྐྱོད་པ་ཡིན་པར་བསྟན་ཏེ། རྡོ་རྗེ་རྒྱལ་པོའི་སྐུ་ལ་་
ཕྱག་འཚལ་བ་དང་པོའོ། །དེ་བཞིན་དུ་ཕྱག་འཚལ་བ་གཉིས་པ་ནི་རྡོ་རྗེ་རྒྱལ་པོ་
ཡེ་ཤེས་དང་གསང་བའི་ཡོན་ཏན་ཕུན་སུམ་ཚོགས་པས་མཛེས་པ་དང་ལྡན་པ་སྟེ།
དེ་ལྟར་རྡོ་རྗེ་རྒྱལ་པོ་ཕྱག་འཚལ་བའི་དོན་དུ་ཤེས་པར་བྱའོ། །སྐུ་དང་གསུང་་


ཐུགས་རབ་ཏུ་དག །ནམ་མཁའ་དང་ནི་མཉམ་པའི་གནས། །རྣམ་པར་མི་་
འགྱུར་སྣང་བ་མེད། །རྡོ་རྗེ་སྐུ་ལ་ཕྱག་འཚལ་ལོ་ཞེས་པའི་དོན་བཤད་པར་བྱ་སྟེ།
ཇི་ལྟར་ཡིན་ན། སྐུ་དང་གསུང་དང་ཐུགས་རབ་ཏུ་དག་པ་ཞེས་པ་ནི་རྣམ་པར་
སྣང་མཛད་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་པ་རྣམས་ཀྱི་སྐུ་དང་
གསུང་དང་ཐུགས་གསུམ་དོན་དམ་པར་མི་ཕྱེད་པ་གཉིས་སུ་མེད་པར་བསྟན་ཏེ།
དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་གསུམ་ནི་སྟོན་པ་རྡོ་རྗེ་མི་་་
བསྐྱོད་པའི་སྐུ་ཕྱག་རྒྱར་གཉིས་སུ་མེད་པའི་ངོ་བོར་གནས་པ་ཡིན་ནོ། །གཞན་་
ཡང་སྐུ་དང་གསུང་དང་ཐུགས་གསུམ་ནི་གདོད་མ་ནས་མ་སྐྱེས་པ། འཁོར་བ་་
ཕྱིན་ཅི་ལོག་གི་སྡིག་པའི་རྣམ་པར་རྟོག་པའི་དྲི་མས་མ་གོས་པས། དེ་ལྟར་སྐུ་
དང་གསུང་དང་ཐུགས་རབ་ཏུ་དག་ཅེས་གསུངས་སོ། །ནམ་མཁའ་དང་ནི་་་
མཉམ་པའི་གནས་ཞེས་པ་མདུན་དུ་སྨོས་པའི་སྐུ་གསུང་ཐུགས་གསུམ་ནི་དོན་དམ་
པར་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་
ཀྱི་འབྲས་བུའི་ངོ་བོ་ཆོས་ཀྱི་སྐུར་གསུངས་ཏེ། བཤད་པར་བྱའོ། །ཅི་ལྟར་ནམ་
མཁའ་འཇིག་རྟེན་གྱི་ཁམས་ཐམས་ཅད་དུ་ཁྱབ་ཏེ། ཐམས་ཅད་འབྱུང་བའི་་་
གནས་ཀྱི་ངོ་བོར་བསྟན་པ་སྟེ། དེ་བཞིན་དུ་སྐུ་གསུང་ཐུགས་གསུམ་ཡང་ཆོས་ཀྱི་
སྐུའི་ངོ་བོ་སྟོང་པ་ནམ་མཁའ་ལྟ་བུར་འཇིག་རྟེན་གྱི་ཁམས་ཐམས་ཅད་དུ་ཁྱབ་ནས་
གནས་པའོ། །གཞན་ཡང་ཆོས་ཀྱི་སྐུ་ནི་དེ་བཞིན་གཤེགས་པ་ཐམས་ཅད་ཀྱིས་་་་
སེམས་ཅན་ཐམས་ཅད་ཀྱི་དོན་དུ་ཡེ་ཤེས་ཀྱི་སྐུ་ཕྱག་རྒྱ་ལ་སོགས་པ་ཆོ་འཕྲུལ་གྱི་་་་
སྤྲུལ་པའི་བྱེ་བྲག་སྣ་ཚོགས་འབྱུང་བའི་གནས་ཡིན་ཏེ། དེ་ལྟར་ནམ་མཁའ་དང་
ནི་མཉམ་པའི་གནས་ཞེས་པའི་དོན་ནོ། །རྣམ་པར་མི་འགྱུར་ཞེས་པ་ནི་མདུན་
དུ་སྨོས་པའི་སྐུ་གསུང་ཐུགས་གསུམ་གྱི་ངོ་བོ་ཆོས་ཀྱི་སྐུ་བསྟན་པ་དེ་གྲུབ་པའི་འོག་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཏུ་བརྟན་པ་མི་འགྱུར་བ་སྟེ། བཤད་པར་བྱའོ། །ཕྱིའི་ཏིརྟི་ཀའི་ལྷ་རྣམས་ནི་་
བསོད་ནམས་དང་ཡེ་ཤེས་ཀྱི་འབྲས་བུ་ཟད་པའི་དུས་སུ་ཕྱིར་འགྲོ་བ་རིས་དྲུག་གི་་
འཁོར་བའི་གནས་སུ་ལྷུང་བར་འགྱུར་རོ། །དེ་ལྟ་བུ་དང་བྲལ་ཞིང་མེད་པས་དེ་་
ནི་མི་འགྱུར་བའི་དོན་དུ་གསུངས་སོ། །སྣང་བ་མེད་ཅེས་པ་ནི་འབྲས་བུའི་ངོ་བོ་
མི་འགྱུར་བ་ཆོས་ཀྱི་སྐུ་དེ་ནི་དངོས་པོ་དང་ཁ་དོག་དང་བྲལ་བས་སྣང་བ་མེད་པའོ།།
རྡོ་རྗེ་སྐུ་ཞེས་པ་ནི་དཔལ་རྡོ་རྗེ་སེམས་དཔའ་ནི་དོན་དམ་པར་དེ་བཞིན་གཤེགས་་
པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་པ་ཆོས་ཀྱི་སྐུ་ཡིན་ཏེ། ཆོས་ཀྱི་སྐུ་དེ་
ལ་ནི་མ་རུངས་པ་གནོད་པ་བྱེད་པའི་བགེགས་ཀྱིས་སྒྱུ་མའི་ཐབས་ཅིས་ཀྱང་གཡོ་བ་
དང་། འཇིག་པར་མི་ནུས་ཏེ། ཅིའི་ཕྱིར་ན། ནམ་མཁའ་དང་མཉམ་པའི་
ཕྱིར་ཏེ། དེ་ལྟར་རྡོ་རྗེ་སྐུའི་དོན་དུ་གསུངས་སོ། །ཕྱག་འཚལ་ལོ་ཞེས་པ་ནི་་
སྟོན་པ་རྡོ་རྗེ་མི་བསྐྱོད་པ་དོན་དམ་པར་རྡོ་རྗེའི་སྐུ་དབྱེར་མེད་པ་སྟེ། དེ་ལྟར་་
ཕྱག་འཚལ་ལོ་ཞེས་པའི་དོན་དུ་གསུངས་སོ། །ཐུགས་ནི་དེ་བཞིན་གཤེགས་པའི་
གཙོ༑ །དུས་གསུམ་དག་པའི་ལམ་དུ་འབྱུང་། །ནམ་མཁའ་ཆེན་པོའི་་་་
དབྱིངས་གྱུར་པ། །ནམ་མཁའི་ལམ་ལ་ཕྱག་འཚལ་ལོ། །ཞེས་བྱ་བའི་དོན་་་་
བཤད་པར་བྱ་སྟེ། ཅི་ལྟར་ཡིན་ན་ཐུགས་ནི་དེ་བཞིན་གཤེགས་པའི་གཙོ་ཞེས་་
པ་རྣམ་པར་སྣང་མཛད་ལ་སོགས་པ་དེ་བཞིན་གཤེགས་པ་བརྗོད་དུ་ཡོད་པ་དང་།
བརྗོད་དུ་མེད་པ་ཐམས་ཅད་ཀྱི་ཐུགས་གང་ཡིན་པ་ནི། དོན་དམ་པར་སྟོན་པ་རྡོ་
རྗེ་མི་བསྐྱོད་པའི་ཐུགས་དང་གཉིས་སུ་མེད་པ་སྟེ། ཐུགས་དེ་ནི་ཡེ་ཤེས་ཐམས་་་
ཅད་ཀྱི་དངོས་གྲུབ་ཀྱི་ངོ་བོ་ཡིན་པས། གཙོ་བོ་སྟེ། དེའི་ཕྱིར་ཐུགས་དེ་བཞིན་
གཤེགས་པའི་གཙོ་ཞེས་གསུངས་སོ། །དུས་གསུམ་དག་པའི་ལམ་དུ་བྱུང་ཞེས་པ།
ཕྱི་དང་ནང་གི་དུས་གསུམ་སྟེ། འདས་པ་དང་མ་འོངས་པ་དང་ད་ལྟར་གྱི་སངས་


རྒྱས་དུས་གསུམ་གྱི་ལམ་ནས་འབྱུང་བ་དེ་དག་གི་ཐུགས་དོན་དམ་པར་ཅིག་པའི་ངོ་
བོར་སྐུ་ཕྱག་རྒྱ་ལ་གནས་པར་གསུངས་སོ། །གཞན་ཡང་ཕྱི་དང་ནང་གི་དོན་དུས་
གསུམ་གྱི་དོན་གསལ་བར་བསྟན་པར་བྱ་སྟེ། ཕྱིའི་ནི་མདོ་སྡེའི་ཚུལ་དུ་དུས་་་
གསུམ་གྱི་ལམ་ནས་སངས་རྒྱས་འབྱུང་བར་སྨོས་པའོ། །དེ་བཞིན་དུ་ནང་གི་
ནི་དཔལ་རྡོ་རྗེ་སེམས་དཔའ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་་་
གནས་ནས་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་། བརྗོད་དུ་
མེད་པ་ཐམས་ཅད་ཚད་ཏིལ་གྱི་འབྲུ་དང་མཉམ་པ་སྔར་སྨོས་པ་ནི་འདས་པའི་དོན་
དུ་བསྟན་ཏོ། །དེའི་འོག་ཏུ་སྤྲོ་བར་མཛད་པ་ནི་མ་འོངས་པའོ། །ད་ལྟའི་ནི་་་
དཔལ་རྡོ་རྗེ་སེམས་དཔའ་སྤྲོ་བར་མཛད་མཁན་ཉིད་དོ། །དེ་ལྟར་མདོར་བསྡུ་བ་
སངས་རྒྱས་ཕྱི་དང་ནང་གི་དུས་གསུམ་གྱི་ལམ་ནས་འབྱུང་བའི་ཐུགས་ནི་དོན་དམ་
པར་གཅིག་པའི་ངོ་བོ་སྟེ། དེ་ལྟར་དུས་གསུམ་དག་པའི་ལམ་དུ་འབྱུང་ཞེས་པའི་
དོན་ནོ། །ནམ་མཁའ་ཆེན་པོའི་དབྱིངས་གྱུར་པ་ཞེས་པ་ནི། མདུན་དུ་སྨོས་པ་
དེ་བཞིན་གཤེགས་པའི་ཐུགས་དེས་འཇིག་རྟེན་གྱི་ཁམས་ཐམས་ཅད་དུ་ཁྱབ་ནས་་
གནས་པ་ནམ་མཁའ་ཆེན་པོའི་ངོ་བོ་ཆོས་ཀྱི་སྐུ་ཡིན་ཏེ། ནམ་མཁའ་ཆེན་པོ་དེ་་
ནི་དེ་བཞིན་གཤེགས་པ་ཐམས་ཅད་ཀྱི་ཐུགས་དང་གཉིས་སུ་མེད་པའི་དེ་བཞིན་་་་་
གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐམས་ཅད་གནས་པ་
དང་འབྱུང་བས་དབྱིངས་ཀྱི་ངོ་བོར་བསྟན་ཏེ། དེ་ལྟར་ནམ་མཁའ་ཆེན་པོའི་
དབྱིངས་གྱུར་པའི་དོན་ནོ། །ནམ་མཁའི་ལམ་ལ་ཕྱག་འཚལ་ལོ་ཞེས་པ་དེ་བཞིན་
གཤེགས་པ་ཐམས་ཅད་ཀྱི་ཐུགས་ནམ་མཁའ་ལྟ་བུ་དོན་དམ་པར་བྱང་ཆུབ་སེམས་
ཀྱི་ངོ་བོ་དེ་སྒྲུབ་པ་པོས་གྲུབ་པའི་དུས་སུ་བྱང་ཆུབ་ཀྱི་ལམ་དུ་བསྟན་པ་སྟེ། དེ་
ལྟར་དཔལ་རྡོ་རྗེ་སེམས་དཔའི་ཐུགས་དེ་བཞིན་གཤེགས་པ་ཐམས་ཅད་དུ་དབྱེར་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

མེད་པའི་ཐུགས་ཀྱི་ངོ་བོ་ནམ་མཁའི་ལམ་ལ་ཕྱག་འཚལ་བའོ། །ནམ་མཁའི་སྐུ་
ལས་རབ་བྱུང་བ། །ནམ་མཁའི་གསུང་ནི་རབ་སྟོན་པ། །ནམ་མཁའི་ཐུགས་ནི་
ཆོས་ཀྱི་མཆོག །སྤྱོད་པའི་གནས་ལ་ཕྱག་འཚལ་ལོ་ཞེས་པའི་དོན་བཤད་པར་བྱ་
སྟེ༑ ཇི་ལྟར་ཡིན་ན། ནམ་མཁའི་སྐུ་ནི་ཡོན་ཏན་ཕུན་སུམ་ཚོགས་པ་དང་་་་
ལྡན་པ་ཆོས་ཀྱི་སྐུ་ལ་ནམ་མཁའི་དོན་དུ་གསུངས་སོ། །རབ་ཏུ་བྱུང་བ་ཞེས་པ་ནི།
ནམ་མཁའི་ངོ་བོ་ཆོས་ཀྱི་སྐུ་ལས་ཐུགས་རྗེ་ཆེན་པོའི་ཐུགས་ཀྱིས་སེམས་ཅན་ཐམས་
ཅད་ཀྱི་དོན་གྱི་ཕྱིར་ཐེག་པ་ཆེན་པོ་གསང་སྔགས་ཀྱི་ཆོས་ཀྱི་འཁོར་ལོ་བསྐོར་བ་་་
རྒྱུད་བཀའ་སྩལ་པའི་ཕྱིར་ཡེ་ཤེས་ཀྱི་སྐུ་ཕྱག་རྒྱ་སྟོན་པ་རྡོ་རྗེ་མི་བསྐྱོད་པ་ནམ་་་་
མཁའི་ངོ་བོ་ཆོས་ཀྱི་སྐུ་སྨོས་པ་དེའི་གནས་ནས་བྱུང་བའོ། །བཤད་པར་བྱའོ། །
སྟོན་པ་རྡོ་རྗེ་མི་བསྐྱོད་པ་རྡོ་རྗེའི་སྐུ་མདོག་དང་། ཞལ་དང་། ཕྱག་དང་ཕྱག་
མཚན་པོར། རྒྱན་རྣམས་དང་། ལྡན་པ་ལས་བྱུང་བ་ཞེས་བྱའོ། །ནམ་་
མཁའ་ཞེས་པ་ནི་མདུན་དུ་སྨོས་པ་སྟོན་པ་རྡོ་རྗེ་མི་བསྐྱོད་པ་ཡེ་ཤེས་ཀྱི་སྐུ་ཕྱག་རྒྱའི་
ངོ་བོ་དེ་ནི་དོན་དམ་པར་ནམ་མཁའ་ལྟ་བུའོ། །གསུང་ནི་རབ་སྟོན་པ་ཞེས་པ་ནི་
སྟོན་པ་རྡོ་རྗེ་མི་བསྐྱོད་པའི་སྐུ། སྐུ་ཕྱག་རྒྱ་ནམ་མཁའི་ངོ་བོ་དེ་ལས་བླ་ན་མེད་་
པའི་གསུང་འབྱུང་བའོ། །བཤད་པར་བྱ་སྟེ། སྟོན་པ་རྡོ་རྗེ་མི་བསྐྱོད་པའི་སྐུ་་
ཕྱག་རྒྱ་ལ་གསུང་བླ་ན་མེད་པའི་སྒྲའི་ངོ་བོ་དེ་གཉིས་སུ་མེད་པར་གནས་པ་དེ་དོན་
དམ་པར་ནམ་མཁའ་ལྟར་ངོ་བོ་མེད་པ་ཡིན་ཏེ། དེ་ལྟར་གསུང་ནི་རབ་སྟོན་པའི་
དོན་ནོ། །ནམ་མཁའི་ཐུགས་ཞེས་པ་ནི་མདུན་དུ་སྨོས་པའི་སྟོན་པ་རྡོ་རྗེ་མི་་་་
བསྐྱོད་པའི་སྐུ་དང་གསུང་གཉིས་གཉིས་སུ་མེད་ལ་དོན་དམ་པར་ནམ་མཁའ་ལྟ་་
བུ་དངོས་པོ་མེད་པ་དེ་དང་གཉིས་སུ་མེད་པར་གནས་པའི་ཐུགས་ཉིད་ཀྱང་ནམ་་
མཁའ་བཞིན་དུ་དངོས་པོ་མེད་པར་གནས་པ་དེ། ཀུན་ལ་ཁྱབ་ནས་གནས་པས་


དོན་དམ་པར་ཆོས་ཀྱི་སྐུ་དང་གཉིས་སུ་མེད་པའི་ངོ་བོ་ཡིན་པར་བསྟན་ཏོ། །དེ་
ལྟར་ནམ་མཁའི་ཐུགས་ཀྱི་དོན་དུ་གསུངས་སོ། །ཆོས་ཀྱི་མཆོག་ཅེས་པ་ཕྱི་དང་་་
ནང་གི་སྒྲུབ་པར་བྱ་བའི་ཆོས་ཐམས་ཅད་ཀྱི་ནང་ན་དཔལ་རྡོ་རྗེ་སེམས་དཔའི་་
ཐུགས་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པ་དེ་ནི་མཆོག་ཡིན་་་་
པར་བསྟན་ཏོ། །བཤད་པར་བྱ་སྟེ། རྡོ་རྗེ་སེམས་དཔའི་ཐུགས་དེ་ནི་ཡེ་ཤེས་
ཐམས་ཅད་ཀྱི་འབྲས་བུའི་ངོ་བོ་སྟེ། དེ་གྲུབ་དང་ཕྱི་ནང་གི་ཆོས་ཐམས་ཅད་ཀྱི་
དངོས་གྲུབ་ཀྱི་འབྲས་བུ་གྲུབ་པར་འགྱུར་ཏེ། དེའི་ཕྱིར་ཆོས་ཀྱི་མཆོག་ཅེས་བྱའོ། །
སྤྱོད་པའི་གནས་ཞེས་པ་ནི་མདུན་དུ་སྨོས་པའི་གསང་སྔགས་ཀྱི་སྤྱོད་པ་སྟེ། མ་་་
དང་སྲིང་མོ་དང་བུ་མོ་སྤྱད་པས་བླ་ན་མེད་པའི་འབྲས་བུའི་གནས་ཆོས་ཀྱི་སྐུ་ཐོབ་
པར་འགྱུར་ཏེ། དེའི་ཕྱིར་སྤྱོད་པའི་གནས་ཞེས་བྱའོ། །ཕྱག་འཚལ་ཞེས་པ་ནི་
དཔལ་རྡོ་རྗེ་སེམས་དཔའི་བླ་ན་མེད་པའི་མཉམ་པའི་རྣམ་པར་དག་པའི་སྤྱོད་པའི་
གནས་ཀྱི་ངོ་བོ་དེ་ནི་སྒྲུབ་པ་པོ་རྣམས་ལ་ཕྱག་རྒྱ་ཆེན་པོའི་དངོས་གྲུབ་ཀྱི་གྲུབ་པའི་
ཐབས་ཡིན་པས་དེ་ལ་ཕྱག་འཚལ་བའོ།། །།
གཞན་ཡང་འཕགས་པ་ཡེ་ཤེས་ཞབས་ཀྱིས་བསྟོད་པའི་དོན་སྒྲ་འདིར་དྲངས་
པ༑ ཨེ་མའོ་ཆོས། ཨེ་མའོ་ཆོས། ཨེ་མའོ་ཆོས་ཀྱི་དོན་བྱུང་བ། །ཆོས་་
དོན་དག་པ་བདག་མེད་པ། །རྡོ་རྗེ་རྒྱལ་པོ་ཕྱག་འཚལ་ལོ། །ཞེས་བྱ་བ་ནི།
ཨེ་མའོ་ཆོས་ཞེས་པ་ནི། སེམས་ཅན་ཐམས་ཅད་འཁོར་བའི་རྒྱ་མཚོ་ལས་བསྒྲལ་
བའི་ཕྱིར་ཐུགས་རྗེ་ཆེན་པོའི་ཐབས་བསྟན་པའོ། །དེ་ལྟར་ཨེ་མའོ་ཆོས་ཞེས་པ་་
དང་པོའི་དོན་ཤེས་པར་བྱའོ། །དེ་ནས་ཨེ་མའོ་ཆོས་ཞེས་པ་ནི། སྟོན་པ་རྡོ་རྗེ་
མི་བསྐྱོད་པས་ཡེ་ཤེས་ཀྱི་ཆོ་འཕྲུལ་གྱིས་བྱིན་གྱིས་བརླབས་པས་མདུན་དུ་སྨོས་པ་་
བྱང་ཆུབ་སེམས་དཔའ་རྣམས་གསང་སྔགས་ཀྱི་སྤྱོད་པའི་དོན་ཐོས་མ་ཐག་ཏུ་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
འཇིགས་པ་དང་སྐྲག་པ་དང་རྒྱལ་བར་གྱུར་པ་དང་། བསླང་བར་མཛད་པའོ། །
དེ་ལྟར་ཨེ་མའོ་ཆོས་ཞེས་པ་གཉིས་པའི་དོན་ནོ། །དེ་ནས་ཨེ་མའོ་ཆོས་ཀྱི་དོན་་
བྱུང་བ་ཞེས་པ་ནི། ཆོས་ཐམས་ཅད་ཀྱི་དོན་རང་བཞིན་གྱི་ངོ་བོ། ཆོས་ཀྱི་སྐུ་
ལས་ས་བོན་ཡིག་འབྲུ་ཧཱུཾ་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ཆོས་ཀྱི་དོན་དེ་་་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུའི་བདག་ཉིད་
བྱུང་བ་སྟེ། དེ་ལྟར་ཨེ་མའོ་ཆོས་ཀྱི་དོན་བྱུང་བའི་དོན་ཏེ་གསུམ་པའོ། །ཆོས་
དོན་དག་པ་བདག་མེད་པ་ཞེས་པ་ནི། སྟོན་པ་རྡོ་རྗེ་མི་བསྐྱོད་པས་ཉིད་ཀྱི་ཤེས་
རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་། ཐབས་དང་ཤེས་རབ་རོལ་པ་མཛད་པའི་
འདོད་ཆགས་ཆེན་པོའི་ཆོས་ཀྱི་ངོ་བོ་འཁོར་བ་ཕྱིན་ཅི་ལོག་གི་རྣམ་པར་རྟོག་པའི་་
དྲི་མ་དང་བྲལ་བས་དག་པའོ། །གཞན་ཡང་གསང་སྔགས་ཀྱི་སྤྱོད་པ་བདག་མེད་
པའི་ངོ་བོ་ཡིན་པས་དེའི་ཕྱིར་དག་པའི་དོན་དུ་བསྟན་ཏོ། །བཤད་པར་བྱ་སྟེ།
གསང་སྔགས་ཀྱི་སྤྱོད་པ་དེ་ནི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་རྣམ་པར་སྣང་་
མཛད་ཉིད་ཡིན་ནོ། །དེ་ལྟར་ཆོས་དོན་དག་པ་བདག་མེད་པའི་དོན་དུ་གསུངས་
སོ༑ །རྡོ་རྗེ་རྒྱལ་པོ་ཕྱག་འཚལ་ལོ་ཞེས་པ་རྡོ་རྗེ་ནི་སོ་སོར་རྟོག་པའི་ཡེ་ཤེས་ཏེ།
དེ་སྟོན་པ་རྡོ་རྗེ་མི་བསྐྱོད་པའི་བླ་ན་མེད་པའི་འདོད་ཆགས་ཀྱི་ངོ་བོ་སྟེ། དེ་ཡང་
སྣང་བ་མཐའ་ཡས་ཉིད་ཡིན་ཏེ། དེས་ཕྱིན་ཅི་ལོག་གི་ཉོན་མོངས་པའི་འདོད་་
ཆགས་ཀྱི་རྒྱལ་པོ་ལྷའི་བུ་ཀ་མ་དེ་བ་ཕམ་པར་བྱས་ཏེ། རྒྱལ་བ་ཐོབ་པས་དེའི་་
ཕྱིར་རྡོ་རྗེ་རྒྱལ་པོར་སྨོས་ཏེ། དེ་ལྟར་རྡོ་རྗེ་རྒྱལ་པོ་ཕྱག་འཚལ་ལོ་ཞེས་པའི་དོན་
དུ་གསུངས་སོ། །སྐུ་དང་གསུང་ཐུགས་རབ་ཏུ་དག །ནམ་མཁའ་དང་ནི་་་
མཉམ་པའི་གནས། །རྣམ་པར་མི་འགྱུར་སྣང་བ་མེད། །རྡོ་རྗེ་སྐུ་ལ་ཕྱག་་
འཚལ་ལོ། །ཞེས་བྱ་བ་སྐུ་དང་གསུང་ཐུགས་དག་པ་ནི། དེ་བཞིན་གཤེགས་པ་


ཐམས་ཅད་ཀྱི་ཐུགས་དང་སྟོན་པ་རྡོ་རྗེ་མི་བསྐྱོད་པའི་ཐུགས་དོན་དམ་པར་དབྱེར་
མེད་པའི་ངོ་བོར་གནས་པའོ། །ཡང་ན་སྐུ་གསུང་ཐུགས་གསུམ་རང་བཞིན་གྱིས་
མ་སྐྱེས་པ་སྟོང་པ་ནམ་མཁའ་ལྟ་བུ་སྟེ། བཤད་པར་བྱའོ། །སྟོན་པ་རྡོ་རྗེ་མི་་་
བསྐྱོད་པ་ཉིད་ཀྱིས་སེམས་ཅན་ཐམས་ཅད་ཀྱི་དོན་མཛད་པའི་ཕྱིར་ཐུགས་རྗེ་ཆེན་
པོ་ཡོན་ཏན་གྱི་ངོ་བོ་ནི་མཉམ་པ་ཉིད་ཀྱི་ཡེ་ཤེས་རིན་ཆེན་འབྱུང་ལྡན་ཉིད་ཀྱིས་
སེམས་ཅན་ཐམས་ཅད་ཀྱི་རེ་བ་ཐབས་སྣ་ཚོགས་ཀྱིས་བྱེ་བྲག་གིས་སྐོང་བར་མཛད་
པའོ༑ །དེ་ལྟར་སྐུ་དང་གསུང་ཐུགས་རབ་ཏུ་དག་པའི་དོན་དུ་གསུངས་སོ། །
ནམ་མཁའ་དང་ནི་མཉམ་པའི་གནས་ཞེས་པ། སྟོན་པ་རྡོ་རྗེ་མི་བསྐྱོད་པ་ཉིད་ཀྱི་
སེམས་ཅན་ཐམས་ཅད་ཀྱི་དོན་དུ་ཐུགས་རྗེ་ཆེན་པོ་བསྐྱེད་དེ། འཕྲིན་ལས་ཀྱི་བྱེ་
བྲག་སྣ་ཚོགས་མཐར་ཕྱིན་པར་མཛད་པ་དེ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་་་
དོན་ཡོད་གྲུབ་པ་ཉིད་ཀྱིས་མཉམ་པའི་ཐུགས་ཀྱིས་ནམ་མཁའ་བཞིན་ཐམས་ཅད་
ལ་ཁྱབ་པར་སེམས་ཅན་ཐམས་ཅད་ཀྱི་དོན་དུ་གྲུབ་པར་མཛད་པ་ཡིན་ནོ། །དེ་་
ལྟར་ནམ་མཁའ་དང་ནི་མཉམ་པའི་གནས་ཀྱི་དོན་དུ་གསུངས་སོ། །རྣམ་པར་མི་
འགྱུར་བ་སྣང་བ་མེད་ཅེས་པ་ནི། སྟོན་པ་རྡོ་རྗེ་མི་བསྐྱོད་པས་སེམས་ཅན་ཐམས་
ཅད་སྒྲོལ་བའི་ཡོན་ཏན་དུས་དང་སེམས་ཅན་གང་ཡང་རུང་སྟེ། མི་འགྱུར་བའོ།།
དེ་ལྟར་རྣམ་པར་མི་འགྱུར་བ་སྣང་བ་མེད་པའི་དོན་དུ་གསུངས་སོ། །རྡོ་རྗེ་སྐུ་ལ་
ཕྱག་འཚལ་ལོ་ཞེས་པ་ནི་མདུན་དུ་བཤད་པ་དེ་བཞིན་དུ་འདིར་སྦྱར་རོ། །ཐུགས་
ནི་དེ་བཞིན་གཤེགས་པའི་གཙོ། །དུས་གསུམ་དག་པའི་ལམ་དུ་འབྱུང་། །ནམ་
མཁའ་ཆེན་པོའི་དབྱིངས་གྱུར་པ། །ནམ་མཁའི་ལམ་ལ་ཕྱག་འཚལ་ལོ། །ཞེས་
བྱ་བ་ཐུགས་ནི་དེ་བཞིན་གཤེགས་པའི་གཙོ་ནི། རྣམ་པར་སྣང་མཛད་ལ་སོགས་
སྟེ༑ དེ་བཞིན་གཤེགས་པ་ཚད་ཏིལ་གྱི་འབྲུ་དང་མཉམ་པ་བརྗོད་དུ་མེད་པའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ཐུགས་དང་སྟོན་པ་རྡོ་རྗེ་མི་བསྐྱོད་པའི་ཐུགས་དོན་དམ་པར་གཉིས་སུ་མེད་པའི་ངོ་
བོའི་ཐུགས་དེ་དང་གཉིས་སུ་མེད་པའི་ཡེ་ཤེས་ཀྱི་གཟུགས་མཱ་མ་ཀཱིའི་སྐུ་ཕྱག་རྒྱ་་་
གཉིས་སུ་མེད་པར་འཁྱུད་ནས་མཉམ་པར་སྦྱོར་བར་གནས་པའོ། །དེ་ལྟར་་
ཐུགས་ནི་དེ་བཞིན་གཤེགས་པའི་གཙོའི་དོན་དུ་བསྟན་ཏོ། །དུས་གསུམ་དག་་
པའི་ལམ་དུ་འབྱུང་ཞེས་པ། ནང་གི་ཚུལ་གྱི་དུས་གསུམ་དུ་སྟོན་པ་རྡོ་རྗེ་མི་་་
བསྐྱོད་པས་དཀྱིལ་འཁོར་གྱི་ལྷ་ཐམས་ཅད་ཀྱི་ཡེ་ཤེས་ཀྱི་སྐུ་ཕྱག་རྒྱ་སྤྲོ་བར་མཛད་
པ་རྣམས་ཀྱི་སྐུའི་ངོ་བོ་ནི་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པ་སྟེ།
དེ་ཉིད་ཀྱི་སྐུ་རྡོ་རྗེ་རྣམ་པར་སྣང་མཛད་ཡིན་ནོ། །བསྟན་པར་བྱ་སྟེ། བླ་ན་་
མེད་པའི་བྱང་ཆུབ་ཀྱི་ལམ་གྱི་ངོ་བོ་སྐུ་རྡོ་རྗེ་རྣམ་པར་སྣང་མཛད་དང་གཉིས་སུ་་
མེད་པའི་ཡེ་ཤེས་ཀྱི་གཟུགས་སངས་རྒྱས་སྤྱན་གྱི་སྐུ་ཕྱག་རྒྱར་བསྟན་ཏེ། དེ་ལྟར་
བླ་ན་མེད་པའི་ལམ་གྱི་ངོ་བོ་སངས་རྒྱས་སྤྱན་དང་གསང་བའི་རོལ་པ་མཛད་པ་་
གཉིས་སུ་མེད་པར་སྦྱོར་བའི་སྐུ་རྣམ་པར་སྣང་མཛད། དཀྱིལ་འཁོར་གྱི་ལྷ་་་
ཐམས་ཅད་ཀྱི་སྐུ་ཕྱག་རྒྱ་འབྱུང་བ་དེ་དོན་དམ་པར་སྟོན་པ་རྡོ་རྗེ་མི་བསྐྱོད་པའི་སྐུ་
ཕྱག་རྒྱ་ལ་གནས་པའོ། །དེ་ལྟར་དུས་གསུམ་དག་པའི་ལམ་དུ་བྱུང་ཞེས་པའི་དོན་
ནོ༑ །ནམ་མཁའ་ཆེན་པོའི་དབྱིངས་གྱུར་པ་ཞེས་པ་བླ་ན་མེད་པའི་འདོད་་་་་
ཆགས་ཀྱི་དབྱིངས་ཀྱི་ངོ་བོ་སོ་སོར་རྟོག་པའི་ཡེ་ཤེས་དང་། གཉིས་སུ་མེད་པ་་
འདོད་ཆགས་རྡོ་རྗེ་སྣང་བ་མཐའ་ཡས་ཡིན་ནོ། །བསྟན་པར་བྱ་སྟེ། འདོད་་
ཆགས་རྡོ་རྗེ་སྣང་བ་མཐའ་ཡས་དང་གཉིས་སུ་མེད་པའི་ཡེ་ཤེས་ཀྱི་གཟུགས་ན་་་
བཟའ་དཀར་མོ་ནམ་མཁའ་ཆེན་པོའི་ངོ་བོ་བྷ་གའི་ཕྱག་རྒྱ་དེ་ནི་མ་སྐྱེས་པ་སྟེ།
གསང་བའི་རོལ་པའི་གནས་ཡིན་པར་བསྟན་ཏེ། དེ་ཡང་དོན་དམ་པར་སྟོན་པ་
རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་གཉིས་སུ་མེད་པར་གནས་པའོ། །དེ་ལྟར་ནམ་


མཁའ་ཆེན་པོའི་དབྱིངས་གྱུར་པའི་དོན་ནོ། །ནམ་མཁའི་ལམ་ཞེས་པའི་ནི་བྱ་བ་
ནན་ཏན་གྱི་ཡེ་ཤེས་ཀྱི་ངོ་བོ་ལས་ཀྱི་རིགས་དོན་ཡོད་གྲུབ་སྟེ། དོན་དམ་པར་མ་
སྐྱེས་པ་སྟོང་པ་ཕྱིའི་ནམ་མཁའ་བཞིན་དུ་བསྟན་ཏེ། བཤད་པར་བྱ་སྟེ། ལས་
ཀྱི་རིགས་དོན་ཡོད་གྲུབ་པ་དང་གཉིས་སུ་མེད་པའི་ཡེ་ཤེས་ཀྱི་གཟུགས་དམ་ཚིག་་
སྒྲོལ་མ་བླ་ན་མེད་པའི་བྱང་ཆུབ་ཀྱི་ལམ་གྱི་ངོ་བོ་དེ་དངོས་གྲུབ་ཐམས་ཅད་ཀྱི་་་
འབྲས་བུ་འགྲུབ་པར་བྱེད་པའི་འཕྲིན་ལས་ཡིན་པར་བསྟན་ཏེ། དེ་ཡང་དོན་་
དམ་པར་སྟོན་པ་རྡོ་རྗེ་མི་བསྐྱོད་པ་ཉིད་ཀྱིས་སེམས་ཅན་ཐམས་ཅད་ཀྱི་དོན་གྲུབ་་
པར་མཛད་པའི་འཕྲིན་ལས་ཀྱི་ངོ་བོར་སྐུ་ཕྱག་རྒྱ་ལ་གནས་པའོ། །དེ་ལྟར་ནམ་་
མཁའི་ལམ་གྱི་དོན་དུ་གསུངས་སོ། །ཕྱག་འཚལ་ལོ་ཞེས་པ་ནི་མདུན་དུ་སྨོས་པའི་
མཱ་མ་ཀཱི་ལ་སོགས་པའི་ལྷ་མོ་བཞིའི་སོ་སོའི་བདག་པོ་དང་། གཉིས་སུ་མེད་པའི་
ངོ་བོ་དེ་དག་ཀུན་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་མི་ཕྱེད་པར་གནས་པ་་
དེ་ལྟ་བུའི་ངོ་བོ་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་ཕྱག་འཚལ་བའོ། །ནམ་
མཁའི་སྐུ་ལས་རབ་བྱུང་བ། །ནམ་མཁའི་གསུང་ནི་རབ་སྟོན་པ། །ནམ་མཁའི་
ཐུགས་ནི་ཆོས་ཀྱི་མཆོག །སྤྱོད་པའི་གནས་ལ་ཕྱག་འཚལ་ལོ་ཞེས་བྱ་བ། ནམ་
མཁའི་སྐུ་ལས་རབ་བྱུང་བ་ནི། ཆོས་ཀྱི་དབྱིངས་ཀྱི་ཡེ་ཤེས་ནི་མ་སྐྱེས་པ་སྟོང་པ་
ནམ་མཁའ་ལྟ་བུའོ། །བཤད་པར་བྱ་སྟེ། ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་
དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུའི་རིགས་ཀྱི་ཡེ་ཤེས་ཀྱི་ཁྲོ་བོའི་རྒྱལ་
པོ་ཡ་མཱནྟ་ཀའི་སྐུ་ཕྱག་རྒྱ་འཆི་བདག་གི་བདུད་ཕམ་པར་བྱ་བའི་ཕྱིར་ཕྱུང་བ་ཡིན་
ལ༑ དེ་དོན་དམ་པར་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་སྐུའི་རིགས་ཀྱི་ཡེ་ཤེས་
ཀྱི་ཆོ་འཕྲུལ་གྱི་སྟོབས་ཀྱི་ངོ་བོར་གནས་པའོ། །དེ་ལྟར་ནམ་མཁའི་སྐུ་ལས་རབ་
ཏུ་འབྱུང་བའི་དོན་ནོ། །ནམ་མཁའི་གསུང་ནི་རབ་སྟོན་པ་ཞེས་པ་མེ་ལོང་ལྟ་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བུའི་ཡེ་ཤེས་ནི་མ་སྐྱེས་པ་སྟོང་པ་ནམ་མཁའ་ལྟ་བུའོ། །བཤད་པར་བྱ་སྟེ། མེ་
ལོང་ལྟ་བུའི་ཡེ་ཤེས་ནི་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་སྐུ་སྟེ། དེའི་རིགས་ཀྱི་ཡེ་
ཤེས་ཀྱི་ཁྲོ་བོའི་རྒྱལ་པོ་ཆེན་པོ་པྲཛྙཱནྟ་ཀའི་སྐུ་ཕྱག་རྒྱའི་ཉོན་མོངས་པའི་བདུད་གཏི་
མུག་གི་ངོ་བོ་ཚངས་པ་ཕམ་པར་བྱ་བའི་ཕྱིར་སྤྲུལ་ཏེ། གཞན་ཡང་ཕ་རོལ་གྱི་་་་
རྒོལ་བ་ཐམས་ཅད་བྱིན་གྱིས་བརླབས་ཀྱིས་གཞོམ་པར་བྱ་བའི་ཕྱིར་ཆོ་འཕྲུལ་རབ་
ཏུ་སྟོན་པ་ཡིན་ལ། དེ་ཡང་དོན་དམ་པར་སྟོན་པ་རྡོ་རྗེ་མི་བསྐྱོད་པའི་རྡོ་རྗེའི་་་
རིགས་ཀྱི་ཡེ་ཤེས་ཀྱི་ཆོ་འཕྲུལ་གྱི་སྟོབས་ཀྱི་ངོ་བོར་གནས་པའོ། །དེ་ལྟར་ནམ་་་་་
མཁའི་གསུང་ནི་རབ་ཏུ་སྟོན་པའི་དོན་ནོ། །ནམ་མཁའི་ཐུགས་ནི་ཆོས་ཀྱི་མཆོག་
ཅེས་པ་ནི་སོ་སོར་རྟོག་པའི་ཡེ་ཤེས་ནི་མ་སྐྱེས་པ་སྟོང་པ་ནམ་མཁའ་ལྟ་བུའོ། །
བཤད་པར་བྱ་སྟེ། སོ་སོར་རྟོག་པའི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་སྣང་
བ་མཐའ་ཡས་ཀྱི་སྐུའོ། །དེའི་རིགས་ཀྱི་ཡེ་ཤེས་ཁྲོ་བོའི་རྒྱལ་པོ་ཆེན་པོ་པདྨནྟ་
ཀའི་སྐུ་ཕྱག་རྒྱ་ལྷའི་བུ་བདུད་ཀ་མ་དེ་བ་ཕམ་པར་བྱ་བའི་ཕྱིར་སྤྲུལ་ཏེ། གཞན་་
ཡང་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་འདོད་ཆགས་ཀྱི་ངོ་བོ་་་
ཐུགས་ཀྱི་ཆོས་ཉོན་མོངས་པའི་འདོད་ཆགས་འཇོམས་པར་མཛད་པ་ཉིད་མཆོག་་
ཡིན་ཏེ། དེ་ཉིད་ཁྲོ་བོའི་རྒྱལ་པོ་ཆེན་པོ་པདྨནྟ་ཀ་ཡིན་ནོ། །དེ་ལྟར་ནམ་་་
མཁའི་ཐུགས་ནི་ཆོས་ཀྱི་མཆོག་གི་དོན་ནོ། །སྤྱོད་པའི་གནས་ཞེས་པ་ནི་སྤྱོད་པ་་
ནི་གོང་དུ་སྨོས་པའི་གསང་སྔགས་ཀྱི་ཚུལ་མ་དང་། སྲིང་མོ་དང་བུ་མོ་སྤྱད་པ་ལ་
སོགས་པ་ཐམས་ཅད་དོ། །བཤད་པར་བྱ་སྟེ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་
ནི༑ སྟོན་པ་རྡོ་རྗེ་མི་བསྐྱོད་པའི་སྐུའོ། །དེའི་རིགས་ཀྱི་ཡེ་ཤེས་ཁྲོ་བོའི་རྒྱལ་་
པོ་ཆེན་པོ་བིཧཱུྃ་ཏ་ཀའི་སྐུ་ཕྱག་རྒྱ་ཕུང་པོའི་བདུད་བགེགས་ཀྱི་རྒྱལ་པོ་བི་ན་ཡ་ཀ་་་
ཕམ་པར་བྱ་བའི་སྤྲུལ་པའོ། །གཞན་ཡང་སྤྱོད་པའི་གནས་ནི་མདུན་དུ་སྨོས་པའི་


སྤྱོད་པ་སྤྱད་པས་འབྲས་བུ་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པར་འགྲུབ་་
པའོ༑ །དོན་དམ་པར་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་རྡོ་རྗེའི་རིགས་ཀྱི་ཡེ་་་་
ཤེས་ཀྱི་ཆོ་འཕྲུལ་གྱི་སྟོབས་ཀྱི་ངོ་བོ་ལ་གནས་པའོ། །དེ་ལྟར་སྤྱོད་པའི་གནས་ཀྱི་
དོན་ནོ། །ཕྱག་འཚལ་ལོ་ཞེས་པ་ནི་མདུན་དུ་སྨོས་པའི་ཡ་མཱནྟ་ཀ་ལ་སོགས་པ་ཁྲོ་
བོའི་རྒྱལ་པོ་ཆེན་པོ་བཞི་སོ་སོའི་རིགས་ཀྱི་བདག་པོ་དང་གཉིས་སུ་མེད་པའི་ཡེ་་་་་་
ཤེས་ཀྱི་ངོ་བོ་རྣམས་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་མི་ཕྱེད་པར་གནས་པ་
དེ་ལྟ་བུའི་སྟོན་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་ལ་ཕྱག་འཚལ་བའོ།། །།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མཁས་པ་ཆེན་པོ་རྡོ་རྗེ་སློབ་དཔོན། འཕགས་པ་ཀུན་དགའི་སྙིང་པོས་མཛད་པ།
ལེའུ་ལྔ་པ་རྫོགས་སོ།། །།
དེ་ནས་ད་ནི་ལེའུ་ལྔ་པའི་འོག་དུ། ལེའུ་དྲུག་པ་སྐུ་དང་གསུང་དང་ཐུགས་
བྱིན་གྱིས་བརླབ་པའི་ལེའུ་བཤད་པར་བྱ་སྟེ། དེ་ནས་དེ་བཞིན་གཤེགས་པ་མི་་
བསྐྱོད་པ། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་་་
གསང་བ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བའི་དོན་
བཤད་པར་བྱ་སྟེ། ཇི་ལྟར་ཡིན་ན། དེ་ནས་དེའི་སྐབས་སུ་ཞེས་པ་ནི། ལེའུ་
ལྔ་པ་བཤད་པ་རྫོགས་མ་ཐག་ཏུ་ལེའུ་དྲུག་པ་བཤད་པའི་དོན་མཚོན་པའོ། །དེ་་
བཞིན་གཤེགས་པ་ནི་སྟོན་པ་རྡོ་རྗེ་མི་བསྐྱོད་པས་སེམས་ཅན་ཐམས་ཅད་ཀྱི་དོན་དུ་
ཐུགས་རྗེ་ཆེན་པོའི་ལྕགས་ཀྱུས་ཐུགས་བསྐུལ་ནས། ཆོས་ཀྱི་སྐུ་ལས་གསང་སྔགས་
ཀྱི་ཚུལ་དུ་ཤེས་རབ་ཡེ་ཤེས་ཀྱི་ལྷ་མོ་མཱ་མ་ཀཱིས་གཉིས་སུ་མེད་པར་བརྒྱན་པ་ཡེ་ཤེས་
ཀྱི་ལོངས་སྤྱོད་རྫོགས་པའི་སྐུ་ཕྱག་རྒྱའི་ངོ་བོ་བྱོན་ནས་རྒྱུད་བཀའ་སྩལ་པའི་འོག་ཏུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
འགྲོ་བའི་དོན་གྲུབ་ནས་བྱོན་པའི་གནས་སུ་བདེ་བའི་ཐུགས་དགྱེས་པས་གཤེགས་་
པས་དེའི་ཕྱིར་སྟོན་པ་རྡོ་རྗེ་མི་བསྐྱོད་པ་ལ་དེ་བཞིན་གཤེགས་པ་ཞེས་གསུངས་སོ། །
མི་བསྐྱོད་པ་ཞེས་པ་ནི་སྟོན་པ་ཉིད་ཡིན་ཏེ། བདུད་དང་བགེགས་ཀྱི་གནོད་པ་་་
གང་གིས་ཀྱང་གཡོ་བར་མི་ནུས་པས་དེའི་ཕྱིར་མི་བསྐྱོད་པའི་དོན་ནོ། །དེ་བཞིན་
གཤེགས་པ་ཐམས་ཅད་ཞེས་པ་ནི། རྣམ་པར་སྣང་མཛད་ལ་སོགས་པ་དེ་བཞིན་
གཤེགས་པ་རྣམ་པ་ལྔའི་བྱེ་བྲག་གྲངས་མེད་པའི་ཏིལ་གྱི་འབྲུ་དང་མཉམ་པ་ལ་བྱའོ།།
སྐུ་དང་གསུང་དང་ཐུགས་ཞེས་པ་ནི། དེ་བཞིན་གཤེགས་པ་དེ་དག་གི་སྐུ་གསུང་
ཐུགས་གསུམ་དོན་དམ་པར་གཉིས་སུ་མེད་པའི་ངོ་བོ་ཡིན་པའོ། །གསང་བ་ཞེས་
པ་ནི་སྟོན་པ་དེ་བཞིན་གཤེགས་པ་མི་བསྐྱོད་པས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་
མོ་མཱ་མ་ཀཱིའི་དང་གཉིས་སུ་མེད་པར་འཁྱུད་ནས་གསང་བའི་དབང་པོ་གཉིས་་་་
མཉམ་པར་སྦྱར་ཏེ། འདོད་ཆགས་ཆེན་པོའི་དགྱེས་པས་ཐབས་དང་ཤེས་རབ་་
རོལ་པ་མཛད་ནས་བདེ་བར་གྱུར་པའི་དུས་སུ་ཤེས་རབ་མ་ཡེ་ཤེས་ཀྱི་ལྷ་མོ་མཱ་་
མ་ཀཱིའི་བྷ་གའི་དབུས་སུ་བྱང་ཆུབ་ཀྱི་སེམས་འོ་མའི་རྒྱུན་བཞིན་དུ་འོད་དུ་ཞུ་སྟེ།
འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་རོ། །
བཤད་པར་བྱ་སྟེ། མདུན་དུ་སྨོས་པའི་སྐུ་དང་གསུང་དང་ཐུགས་གསང་བ་་་
གསུམ་སྟོན་པ་རྡོ་རྗེ་མི་བསྐྱོད་པས་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱིའི་སྐུ་ཕྱག་
རྒྱ་དང་བཅས་པར་ཡན་ལག་དང་ཉིང་ལག་བྱེ་བྲག་སྣ་ཚོགས་པས་བསྐྱོད་པའི་་་
སྟབས་ཀྱིས་གསང་བའི་དབང་པོ་གཉིས་མཉམ་པར་སྦྱར་ནས་རོལ་པ་མཛད་པ་ནི་
སྐུའི་རིགས་རྣམ་པར་སྣང་མཛད་ཀྱི་གསང་བ་ཡིན་ནོ། །དེ་ནས་སྟོན་པ་རྡོ་རྗེ་མི་
བསྐྱོད་པས་ཐབས་དང་ཤེས་རབ་རོལ་པ་མཛད་པའི་དུས་སུ་བླ་ན་མེད་པའི་འདོད་
ཆགས་ཀྱི་ངོ་བོ་ནི་གསུང་གི་རིགས་སྣང་བ་མཐའ་ཡས་ཀྱི་གསང་བའོ། །དེ་ནས་་


མདུན་དུ་སྨོས་པའི་ཚུལ་དུ་སྟོན་པ་རྡོ་རྗེ་མི་བསྐྱོད་པས་ཐབས་དང་ཤེས་རབ་རོལ་་
པ་མཛད་ནས་བདེ་བར་གྱུར་པ་ཁུ་བའི་ངོ་བོ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་་་་་
ཀཱིའི་བྷ་གའི་དབུས་སུ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་་
ལྟ་བུར་གྱུར་པ་དེ་ནི། ཐུགས་ཀྱི་རིགས་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་གསང་
བ་ཡིན་ནོ། །དེ་ལྟར་མདོར་བསྡུས་པ་སྐུ་དང་གསུང་དང་ཐུགས་གཉིས་སུ་མེད་་
པའི་གསང་བའི་དོན་དུ་གསུངས་སོ། །ཏིང་ངེ་འཛིན་ཞེས་པ་མདུན་དུ་སྨོས་པའི་
ཐབས་དང་ཤེས་རབ་རོལ་པ་མཛད་པས་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་་
མ་ཐག་ཏུ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱིའི་བྷ་གའི་དབུས་སུ་ཟླ་བའི་དཀྱིལ་་
འཁོར་ལྟ་བུར་གྱུར་ཏེ། དེའི་དུས་སུ་སྟོན་པ་རྡོ་རྗེ་མི་བསྐྱོད་པས་ཉིད་ཀྱི་སྤྱི་བོར་
སྔགས་ཀྱི་ཡིག་འབྲུ་ཨོཾ་བསམ་སྟེ། དེ་ནི་སྐུའི་རིགས་དེ་བཞིན་གཤེགས་པ་རྣམ་
པར་སྣང་མཛད་ཀྱི་སྔགས་ཀྱི་ས་བོན་ཡིག་འབྲུ་ཡིན་ཏེ། ཨོཾ་དེ་ཁ་དོག་དཀར་པོ་་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་མཉམ་པའི་འོད་རབ་ཏུ་འབར་
ཞིང་སྤྱི་བོ་ལ་ཐིམ་སྟེ། དེ་ཐིམ་མ་ཐག་ཏུ་འོད་ཟེར་གྱི་དྲ་བ་གྲངས་མེད་པ་ཉིད་ཀྱི་
རིགས་ཀྱི་ཁ་དོག་དང་ལྡན་པ་སྤྲོས་ནས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ།
སེམས་ཅན་ཐམས་ཅད་བྱིན་གྱིས་བརླབས་ཏེ་དེས་བྱིན་གྱིས་བརླབས་པས་སེམས་་་
ཅན་ཐམས་ཅད་ཀྱི་ཕྱིན་ཅི་ལོག་གི་གཏི་མུག་བཅོམ་པར་གྱུར་རོ། །དེ་ལྟར་བྱིན་་
གྱིས་བརླབས་པའི་འོག་ཏུ་འོད་ཟེར་གྱི་དྲ་བ་སྤྲོས་པའི་གནས་སུ་བསྡུ་བར་མཛད་དོ།།
དེའི་འོག་ཏུ་ལྗགས་ཀྱི་དབུས་སུ་སྔགས་ཀྱི་ས་བོན་ཡིག་འབྲུ་ཨ་བསམ་སྟེ། དེ་ནི་་
གསུང་གི་རིགས་དེ་བཞིན་གཤེགས་པ་སྣང་བ་མཐའ་ཡས་ཀྱི་སྔགས་ཀྱི་ས་བོན་ཡིག་
འབྲུ་ཡིན་ཏེ། ཨ་ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་
ཀྱི་ཕུང་པོ་འབར་ཞིང་ལྗགས་ལ་ཐིམ་སྟེ། དེ་ཐིམ་མ་ཐག་ཏུ་འོད་ཟེར་གྱི་དྲ་བ་་་


རྒྱུད་ཀྱི་རྒྱལ་པོ་ཆེན་པོ་་དཔལ་གསང་བ་འདུས་པའི་རྒྱ་ཆེར་འགྲེལ་པ།

གྲངས་མེད་པ་ཉིད་ཀྱི་རིགས་ཀྱི་ཁ་དོག་དང་ལྡན་པ་སྤྲོས་ནས་འཇིག་རྟེན་གྱི་ཁམས་
ཐམས་ཅད་དུ་ཁྱབ་སྟེ། སེམས་ཅན་ཐམས་ཅད་བྱིན་གྱིས་བརླབས་ཏེ། དེས་་
བྱིན་གྱིས་བརླབས་པས་སེམས་ཅན་ཐམས་ཅད་ཀྱི་ཕྱིན་ཅི་ལོག་གི་འདོད་ཆགས་་་
བཅོམ་པར་གྱུར་རོ། །དེ་ལྟར་བྱིན་གྱིས་བརླབས་པའི་འོག་ཏུ་འོད་ཟེར་གྱི་དྲ་བ་
སྤྲོས་པའི་གནས་སུ་བསྡུ་བར་མཛད་དོ། །དེའི་འོག་ཏུ་གསང་བའི་ཐུགས་ཀར་་
སྔགས་ཀྱི་ས་བོན་ཡི་གེ་ཧཱུཾ་བསམ་སྟེ། དེ་ནི་རྡོ་རྗེའི་རིགས་དེ་བཞིན་གཤེགས་པ་
མི་བསྐྱོད་པ་ཉིད་ཀྱི་སྔགས་ཀྱི་ས་བོན་ཡིག་འབྲུ་ཡིན་ཏེ། ཧཱུཾ་ཁ་དོག་མཐིང་ནག་་
མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་འབར་ཞིང་འོད་དུ་ཞུ་་་
ནས་གསང་བའི་ཐུགས་ཀར་ཐིམ་སྟེ། དེ་ཐིམ་མ་ཐག་ཏུ་འོད་ཟེར་གྱི་དྲ་བ་གྲངས་
མེད་པ་ཉིད་ཀྱི་རིགས་ཀྱི་ཁ་དོག་དང་ལྡན་པ་སྤྲོས་ནས་འཇིག་རྟེན་གྱི་ཁམས་ཐམས་
ཅད་དུ་ཁྱབ་སྟེ། སེམས་ཅན་ཐམས་ཅད་བྱིན་གྱིས་བརླབས་ཏེ། དེས་བྱིན་་
གྱིས་བརླབས་པས་སེམས་ཅན་ཐམས་ཅད་ཀྱི་ཕྱིན་ཅི་ལོག་གི་ཞེ་སྡང་བཅོམ་པར་་་་
གྱུར་རོ། །དེ་ལྟར་བྱིན་གྱིས་བརླབས་པའི་འོག་ཏུ་འོད་ཟེར་གྱི་དྲ་བ་སྤྲོས་པའི་་་་
གནས་སུ་བསྡུ་བར་མཛད་དོ། །ཅི་ལྟར་སྟོན་པ་རྡོ་རྗེ་མི་བསྐྱོད་པས་ཉིད་ཀྱི་སྐུ་་་
ཕྱག་རྒྱའི་གནས་གསུམ་པ་སྐུ་གསུང་ཐུགས་གསུམ་གྱི་ཡིག་འབྲུ་གསུམ་གྱིས་བྱིན་་
གྱིས་བརླབ་པའི་ཆོ་ག་མཛད་པ་དེ་བཞིན་དུ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་
མ་ཀཱིའི་སྐུ་ཕྱག་རྒྱ་བྱིན་གྱིས་བརླབ་པར་མཛད་དོ། །དེ་ལྟར་མདོར་བསྡུས་པའི་་་
ཏིང་ངེ་འཛིན་གྱི་དོན་ནི་སྒྲུབ་པ་པོ་རྣམས་ཀྱི་དོན་དུ་བསྟན་ཏེ། མདུན་དུ་སྨོས་་
པའི་སྐུ་དང་གསུང་དང་ཐུགས་ཀྱི་སྔགས་ཀྱི་ཡིག་འབྲུའི་ས་བོན་གྱིས་གནས་གསུམ་
ནས་ཡེ་ཤེས་ཀྱི་འོད་ཟེར་གྱི་དྲ་བ་གྲངས་མེད་པ་སྤྲོ་བ་དང་བསྡུ་བས་སེམས་ཅན་་་་་
བྱིན་གྱིས་བརླབ་པར་མཛད་དོ། །དེ་ལྟར་ཏིང་ངེ་འཛིན་གྱི་དོན་དུ་གསུངས་སོ། །


སྙོམས་པར་ཞུགས་ཏེ་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་ཀྱི་ས་
བོན་སྔགས་ཀྱི་ཡིག་འབྲུ་གསུམ་གྱིས་བརླབས་པར་མཛད་མ་ཐག་ཏུ་ཉིད་ཀྱི་སྐུ་ཕྱག་
རྒྱ་དང་གཉིས་སུ་མེད་པར་གྱུར་རོ། །དེ་ལྟར་སྙོམས་པར་ཞུགས་ཞེས་པའི་དོན་ནོ།།
ཐུགས་བྱིན་གྱིས་བརླབ་པའི་སྔགས་འདི་གསུངས་སོ། །ཞེས་བྱ་བའི་དོན་ནི་བདེ་
སྟེ་བཤད་མི་དགོས་སོ། །ཨོཾ་སརྦ་ཏ་ཐཱ་ག་ཏ་ཙིཏྟ་བཛྲ་སྭ་བྷཱ་བ་ཨཱཏྨ་ཀོ་ཧཾ།
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ས་བོན་སྔགས་ཀྱི་ཡིག་
འབྲུ་ཨོཾ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་དེ་བརྗོད་མ་ཐག་ཏུ། དེ་བཞིན་་་
གཤེགས་པ་གྲངས་མེད་པ་ཐམས་ཅད་ཀྱི་ཡེ་ཤེས་ཀྱི་སྐུ་ཕྱག་རྒྱས་སྒྲུབ་པ་པོའི་ལུས་
བྱིན་གྱིས་རློབ་པར་མཛད་དེ། དེ་ལྟར་མཛད་པས་བརྒྱ་བྱིན་དང་ཚངས་པ་དང་།
ཁྱབ་འཇུག་དང་། དབང་ཕྱུག་ཆེན་པོ་ལ་སོགས་པ་ལྷ་ཐམས་ཅད་ཀྱང་བྲན་་་
བཞིན་དུ་དབང་དུ་འགྱུར་ན་སེམས་ཅན་ཕྲ་མོ་རྣམས་ལྟ་ཅི་སྨོས་སོ། །དེ་ལྟར་ས་
བོན་སྔགས་ཀྱི་ཡིག་འབྲུ་ཨོཾ་གྱི་དོན་དུ་གསུངས་སོ། །སརྦ་ཏ་ཐཱ་ག་ཏ་ནི་དཔལ་རྡོ་
རྗེ་སེམས་དཔའ་ལ་སོགས་པ་རིགས་རྣམ་པ་ལྔའི་དེ་བཞིན་གཤེགས་པ་གྲངས་མེད་
པ་ཚད་ཏིལ་གྱི་འབྲུ་དང་མཉམ་པའོ། །དེ་ལྟར་དེ་བཞིན་གཤེགས་པ་ཐམས་ཅད་
ཀྱི་དོན་དུ་གསུངས་སོ། །ཙིཏྟ་བཛྲ་ཞེས་པ་ནི་མདུན་དུ་སྨོས་པའི་དེ་བཞིན་་་་
གཤེགས་པ་དེ་རྣམས་ཀྱི་ཐུགས་དོན་དམ་པར་གཉིས་སུ་མེད་པ་དཔལ་རྡོ་རྗེ་སེམས་
དཔའ་ཡིན་ནོ། །བཤད་པར་བྱ་སྟེ། རྡོ་རྗེ་ནི་བྱེ་བྲག་རྣམ་པ་གཉིས་ཏེ།
ནང་དང་དོན་དམ་པའོ། །ནང་གི་ནི་རྡོ་རྗེའི་རིགས་མེ་ལོང་ལྟ་བུའི་ཡེ་ཤེས་ཀྱི་ངོ་
བོ་གནོད་པ་བྱེད་པའི་བདུད་མ་རུངས་པའི་སྒྱུ་མའི་ཐབས་ཀྱི་བྱེ་བྲག་སྣ་ཚོགས་ཀྱིས་
གཡོ་བ་དང་མེད་པར་མི་ནུས་ཏེ་ཡོན་ཏན་དེའི་ཕྱིར་རྡོ་རྗེ་སྟེ། དེ་ལྟར་ནང་གི་རྡོ་
རྗེའི་དོན་ནོ། །དོན་དམ་པའི་ནི་མདུན་དུ་སྨོས་པའི་དཔལ་རྡོ་རྗེ་སེམས་དཔའི་ངོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བོ་དེ་བཞིན་གཤེགས་པ་ཐམས་ཅད་ཀྱི་ཐུགས་གཉིས་སུ་མེད་པ་དེ་ནི་གདོད་མ་ནས་
མ་སྐྱེས་པ་དངོས་པོ་མེད་པ་སྟོང་པ་ནམ་མཁའ་ལྟ་བུ་ཐམས་ཅད་ལ་ཁྱབ་ནས་་་་་
གནས་པ་ཆོས་ཀྱི་སྐུ་ཡིན་ནོ། །དེ་ལྟར་མདོར་བསྡུས་པ་ནང་དང་དོན་དམ་པའི་
ཐུགས་རྡོ་རྗེའི་དོན་དུ་གསུངས་སོ། །སྭ་བྷཱ་བ་ཨཱཏྨ་ཀོ་ཧཾ་ཞེས་པ་ནི་མདུན་དུ་སྨོས་
པ་དཔལ་རྡོ་རྗེ་སེམས་དཔའི་ངོ་བོ་དེ་བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེ་
དེ་དང་གཉིས་སུ་མེད་པའི་ངོ་བོར་སྒྲུབ་པ་པོ་དཔལ་རྡོ་རྗེ་སེམས་དཔའི་ཏིང་ངེ་་་
འཛིན་བྱ་བའི་དུས་སུ་སྔགས་ཀྱིས་བྱིན་གྱིས་བརླབ་པའི་ང་རྒྱལ་བྱའོ། །ཨོཾ་སརྦ་ཏ་
ཐཱ་ག་ཏ་ཙིཏྟ་བཛྲ་སྭ་བྷཱ་བ་ཨཏྨ་ཀོ་ཧཾ། ཞེས་པའི་དོན་ནོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་རྣམ་པར་སྣང་མཛད་ཀྱི།
རྡུལ་དང་བྲལ་བའི་གནས་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་་་་
ཏེ༑ ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་རྡོ་རྗེའི་
རིགས་ཀྱི་ཏིང་ངེ་འཛིན་རྫོགས་པའི་འོག་ཏུ། སྐུའི་རིགས་ཀྱི་ཏིང་ངེ་འཛིན་་་་
མཛད་པའི་ཟུར་མཚོན་པའོ། །བཅོམ་ལྡན་འདས་ཞེས་པ་ནི་མདུན་དུ་བཤད་པ་
དེ་བཞིན་དུ་འདིར་སྦྱར་རོ། །རྣམ་པར་སྣང་མཛད་ཞེས་པ་ནི། སྐུའི་རིགས་
འཁོར་གྱི་ངོ་བོ་ཡིན་པའོ། །དེ་བཞིན་གཤེགས་པ་ནི་མདུན་དུ་བཤད་པ་བཞིན་དུ་
འདིར་སྦྱར་རོ། །རྡུལ་དང་བྲལ་བའི་གནས་ཞེས་པ་ནི་ཆོས་ཀྱི་དབྱིངས་ཀྱི་ཡེ་ཤེས་
དེ་ནི་གདོད་མ་ནས་ཉོན་མོངས་པའི་སྡིག་པའི་དྲི་མ་ཆེན་པོ་དང་བྲལ་བས་རྡུལ་་་་་
དང་བྲལ་བའོ། །བཤད་པར་བྱ་སྟེ། རྡུལ་དང་བྲལ་བ་ཆོས་ཀྱི་དབྱིངས་ཀྱི་ཡེ་
ཤེས་ཀྱི་ངོ་བོ་གསང་བའི་རོལ་པ་སྤྱད་པའི་གནས་དེ། སྟོན་པ་རྡོ་རྗེ་མི་བསྐྱོད་་་་
པས་དང་པོ་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱིའི་སྤྱི་བོའི་གནས་སུ་སྐུའི་་


རིགས་རྣམ་པར་སྣང་མཛད་ཀྱི་ས་བོན་སྔགས་ཀྱི་ཡིག་འབྲུ་ཨོཾ་ཁ་དོག་དཀར་པོ་ཆོས་
ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་དང་མཉམ་པར་འབར་བ་སྤྱི་བོར་ཐིམ་མོ།།
དེ་ཐིམ་མ་ཐག་ཏུ་མཱ་མ་ཀཱིའི་སྐུ་ཕྱག་རྒྱ་རྣམ་པར་སྣང་མཛད་ཀྱི་ཤེས་རབ་མ་ཡེ་ཤེས་
ཀྱི་ལྷ་མོ་སངས་རྒྱས་སྤྱན་གྱི་སྐུ་ཕྱག་རྒྱར་གྱུར་རོ། །དེའི་འོག་ཏུ་ཐུགས་ཀར་ཉིད་
ཀྱི་སྔགས་ཀྱི་ས་བོན་ཡིག་འབྲུ་ལམ་བསམ་སྟེ། ཁ་དོག་དཀར་པོ་ཉིད་ཀྱི་རིགས་ཀྱི་
ཡེ་ཤེས་ཀྱི་ངོ་བོའི་གཟི་བརྗིད་ཆེན་པོ་འབར་ཞིང་ཐུགས་ཀར་ཐིམ་མོ། །དེ་ལྟར་་
སྔགས་ཀྱིས་བྱིན་གྱིས་བརླབས་མ་ཐག་ཏུ་སངས་རྒྱས་སྤྱན་གྱི་སྐུ་ཕྱག་རྒྱ་ཆོས་ཀྱི་་་
དབྱིངས་ཀྱི་ཡེ་ཤེས་ཀྱི་ངོ་བོ་ཁ་དོག་དཀར་པོ་འོད་ཟེར་གྱི་ཕྲེང་བའི་ཚོགས་འཕྲོ་་
བས་མཛེས་པར་གྱུར་པ་སྟེ། དེ་ལྟར་གྱུར་པའི་སྐུ་ཤེས་རབ་མ་ཡེ་ཤེས་ཀྱི་ལྷ་མོ་་
སངས་རྒྱས་སྤྱན་སྟོན་པ་རྡོ་རྗེ་མི་བསྐྱོད་པས་འདོད་ཆགས་ཆེན་པོའི་ཐུགས་དགྱེས་
པས་རྡོ་རྗེ་རོལ་པ་མཛད་པའི་གནས་ཀྱི་ངོ་བོ་ཡིན་པའི་མཚན་ཉིད་འཁྱུད་ནས་་་
གསང་བའི་དབང་པོ་གཉིས་མཉམ་པར་སྦྱར་ཏེ་ཐབས་དང་ཤེས་རབ་རོལ་པ་་་་
མཛད་དོ། །དེ་མཛད་པར་བདེ་བར་གྱུར་པའི་དུས་སུ་ཤེས་རབ་མ་ཡེ་ཤེས་ཀྱི་ལྷ་
མོ་སངས་རྒྱས་སྤྱན་གྱི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་
དུ་ཞུ་སྟེ། འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་་་་་
གྱུར་རོ། །དེ་ལྟར་མདོར་བསྡུས་པ་རྡུལ་དང་བྲལ་བའི་གནས་ཀྱི་དོན་དུ་གསུངས་
སོ༑ །རྡོ་རྗེ་ཞེས་པའི་ཏིང་ངེ་འཛིན་ཞེས་པ། རྡོ་རྗེ་ནི་ཆོས་ཀྱི་དབྱིངས་ཀྱི་ཡེ་
ཤེས་ཀྱི་ངོ་བོ་དེ་བཞིན་གཤེགས་པ་རྣམ་པར་སྣང་མཛད་ཡིན་ནོ། །བཤད་པར་བྱ་
སྟེ༑ ཏིང་ངེ་འཛིན་ནི་མདུན་དུ་སྨོས་པའི་ཐབས་དང་ཤེས་རབ་རོལ་པ་བྱས་་
ནས་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་མ་ཐག་ཏུ་ཤེས་རབ་མ་ཡེ་ཤེས་ཀྱི་ལྷ་
མོ་སངས་རྒྱས་སྤྱན་གྱི་བྷ་གའི་དབུས་སུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བུར་གྱུར་པ་དེའི་སྟེང་དུ་སྟོན་པ་རྡོ་རྗེ་མི་བསྐྱོད་པ་སྐུའི་རིགས་རྣམ་པར་སྣང་་་་
མཛད་ཀྱི་ས་བོན་སྔགས་ཀྱི་ཡིག་འབྲུ་ཨོཾ་བཀོད་དེ་ཁ་དོག་དཀར་པོ་ཆོས་ཀྱི་དབྱིངས་
ཀྱི་ཡེ་ཤེས་ཀྱི་ངོ་བོ་ཟླ་བ་སྟོང་གི་འོད་དང་མཉམ་པར་འབར་ཞིང་བྱང་ཆུབ་སེམས་
ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པའི་ས་བོན་དེ་ལས་དེ་
བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་མཛད་
པས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། སྐུ་ཕྱག་རྒྱའི་ཆ་ལུགས་ཕུན་་
སུམ་ཚོགས་པ་ནི་མདུན་དུ་སྨོས་པ་དང་ལྡན་པའོ། །དེ་སྤྲོས་པས་ཁྱབ་མ་ཐག་ཏུ་
ཚངས་པ་ལ་སོགས་པ་སེམས་ཅན་གཏི་མུག་ཅན་ཐམས་ཅད་རྣམ་པར་སྣང་མཛད་
ཀྱི་སྐུ་ཕྱག་རྒྱ་སྤྲིན་ཕུང་ལྟ་བུས་བྱིན་གྱིས་བརླབས་ནས་ཉིད་ཉིད་ཀྱི་གསང་བའི་་་
ཐུགས་ཀར་བསྡུ་བར་མཛད་དོ། །དེ་ལྟར་མཛད་པའི་འོག་ཏུ་སྟོན་པ་རྡོ་རྗེ་མི་་
བསྐྱོད་པས་སྤྲོ་བའི་གནས་སུ་བསྡུ་བར་མཛད་དོ། །དེ་ལྟར་མདོར་བསྡུས་པ་རྡོ་་
རྗེའི་ཏིང་ངེ་འཛིན་གྱི་དོན་ནི་སྒྲུབ་པ་པོ་རྣམས་ཀྱི་དོན་དུ་བསྟན་པའོ། །སྙོམས་
པར་ཞུགས་ཏེ་ཞེས་བྱ་བའི་དོན་ནི་བདེ་སྟེ་བཤད་མི་དགོས་སོ། །སྐུ་བྱིན་གྱིས་
བརླབ་པའི་སྔགས་འདི་གསུངས་སོ། །ཞེས་པ་ནི་བདེ་སྟེ་བཤད་མི་དགོས་སོ། །
ཨོཾ་སརྦ་ཏ་ཐཱ་ག་ཏ་ཀཱ་ཡ་བཛྲ་སྭ་བྷཱ་བ་ཨཏྨ་ཀོ་ཧཾ། ཞེས་བྱ་བའི་དོན་བཤད་པར་
བྱ་སྟེ། ཅི་ལྟར་ཡིན་ན། ས་བོན་ཡིག་འབྲུ་ཨོཾ་གྱི་དོན་ནི་མདུན་དུ་ཇི་ལྟར་་་
བཤད་པར་བཞིན་དུ་འདིར་སྦྱར་རོ། །སརྦ་ཏ་ཐཱ་ག་ཏ་ཞེས་པ་ནི་རྣམ་པར་སྣང་
མཛད་ལ་སོགས་པ་རིགས་ལྔའི་བྱེ་བྲག་གི་དེ་བཞིན་གཤེགས་པ་གྲངས་མེད་པ་ཚད་
ཏིལ་གྱི་འབྲུ་དང་མཉམ་པའོ། །ཀཱ་ཡ་བཛྲ་ཞེས་པ་ནི་མདུན་དུ་སྨོས་པའི་དེ་་་
བཞིན་གཤེགས་པ་རྣམས་ཀྱི་སྐུ་ནི་དོན་དམ་པར་གཉིས་སུ་མེད་པར་རྣམ་པར་སྣང་
མཛད་ཆེན་པོའི་ངོ་བོ་ཡིན་ནོ། །བཤད་པར་བྱ་སྟེ། རྣམ་པར་སྣང་མཛད་ཆེན་


པོ་ཡེ་ཤེས་རྣམ་པ་ལྔའི་ངོ་བོ་དེ་དཔལ་རྡོ་རྗེ་སེམས་དཔའ་ཉིད་དང་དབྱེར་མེད་་་
པར་བསྟན་ཏོ། །རྡོ་རྗེ་ནི་རྣམ་པ་གཉིས་ཏེ། ནང་དང་དོན་དམ་པའོ། །
ནང་གི་ནི་སྐུའི་རིགས་ཀྱི་བྱེ་བྲག་གི་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་བདུད་མ་་་
རུངས་པ་གནོད་པ་བྱེད་པའི་སྒྱུ་མའི་ཐབས་ཀྱི་བྱེ་བྲག་སྣ་ཚོགས་ཀྱིས་གཡོ་བ་དང་་
མེད་པར་མི་ནུས་པའི་ཡོན་ཏན་གྱིས་རྡོ་རྗེ་ཡིན་ནོ། །དེ་ལྟར་ནང་གི་རྡོ་རྗེའི་དོན་
དུ་གསུངས་སོ། །དོན་དམ་པའི་རྡོ་རྗེ་ནི་གོང་དུ་བཤད་པ་བཞིན་དུ་འདིར་སྦྱར་རོ།།
སྭ་བྷཱ་བ་ཨཏྣ་ཀོ་ཧཾ་ཞེས་པ་ནི་རྣམ་པར་སྣང་མཛད་ཆེན་པོའི་ངོ་བོ་དེ་དཔལ་རྡོ་རྗེ་་
སེམས་དཔའ་ཡིན་པས་དེ་བཞིན་གཤེགས་པ་ཐམས་ཅད་དང་དབྱེར་མེད་པའི་སྐུ་་
རྡོ་རྗེ་སྟེ། དེ་དང་གཉིས་སུ་མེད་པར་སྒྲུབ་པ་པོས་རྣམ་པར་སྣང་མཛད་ཀྱི་ཏིང་་
ངེ་འཛིན་བྱ་བའི་དུས་སུ་སྔགས་ཀྱིས་བྱིན་གྱིས་བརླབ་པར་བྱའོ། །ཨོཾ་སརྦ་ཏ་ཐཱ་་
ག་ཏ་ཀཱ་ཡ་བཛྲ་སྭ་བྷཱ་བ་ཨཏྨ་ཀོ་ཧཾ། ཡིན་པའི་དོན་དུ་ཤེས་པར་བྱའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཚེ་དཔག་ཏུ་མེད་པའི་ཀུན་
ཏུ་མི་གཉིས་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་
བྱ་བའི་དོན་བཤད་པར་བྱ་སྟེ། དེ་ནས་ནི་སྐུའི་རིགས་ཀྱི་ཏིང་ངེ་འཛིན་རྫོགས་་
པའི་འོག་ཏུ། གསུང་གི་རིགས་ཀྱི་ཏིང་ངེ་འཛིན་མཛད་པ་མཚོན་པའོ། །
བཅོམ་ལྡན་འདས་དེ་བཞིན་གཤེགས་པ་ཞེས་པ་ནི་མདུན་དུ་བཤད་པ་དེ་བཞིན་དུ་
འདིར་སྦྱར་རོ། །ཚེ་དཔག་ཏུ་མེད་པ་ཞེས་པ་ནི་གསུང་གི་རིགས་ཏེ། འཁོར་་
བའི་ངོ་བོ་ཡིན་ནོ། །ཀུན་ཏུ་མི་གཉིས་པ་ཞེས་པ་ནི་སོ་སོར་རྟོག་པའི་ཡེ་ཤེས་ཀྱི་་
ངོ་བོ་དེ་བཞིན་གཤེགས་པ་ཐམས་ཅད་ཀྱི་གསུང་ཡིན་ནོ། །བཤད་པར་བྱ་སྟེ།
སོ་སོར་རྟོག་པའི་ཡེ་ཤེས་དང་གཉིས་སུ་མེད་པ་གསུང་གི་རིགས་ཀྱི་ཤེས་རབ་མ་ཡེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཤེས་ཀྱི་ལྷ་མོ་ན་བཟའ་དཀར་མོ་སྟོན་པ་རྡོ་རྗེ་མི་བསྐྱོད་པས་སྔར་འཁྱུད་པའི་རྣམ་
རྣམ་པར་སྣང་མཛད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་གྱི་སྐུ་ཕྱག་
རྒྱ་དེའི་སྤྱི་བོར་གསུང་གི་རིགས་ཚེ་དཔག་མེད་པའི་ས་བོན་སྔགས་ཀྱི་ཡིག་འབྲུ་ཨ་་
བསམ་སྟེ། ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་མེ་ཕུང་བཞིན་དུ་
འབར་ཞིང་སྤྱི་བོར་ཐིམ་མོ། །དེ་ཐིམ་མ་ཐག་ཏུ་སངས་རྒྱས་སྤྱན་གྱི་སྐུ་ཕྱག་རྒྱ་དེ་
ཚེ་དཔག་ཏུ་མེད་པའི་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོའི་སྐུ་ཕྱག་་
རྒྱར་འགྱུར་རོ། །དེ་འོག་ཏུ་ཉིད་ཀྱི་སྔགས་ཀྱི་ས་བོན་ཡིག་འབྲུ་བཾ་ཐུགས་ཀར་་
བསམ་སྟེ། དེའི་ཁ་དོག་དམར་པོ་ཉིད་ཀྱི་རིགས་ཀྱི་ཡེ་ཤེས་ཀྱི་ངོ་བོའི་གཟི་བརྗིད་
ཆེན་པོའི་ཕུང་པོ་འབར་ཞིང་ཐུགས་ཀར་ཐིམ་མོ། །དེ་ལྟར་སྔགས་ཀྱིས་བྱིན་གྱིས་
བརླབས་མ་ཐག་ཏུ། ན་བཟའ་དཀར་མོའི་སྐུ་ཕྱག་རྒྱ་སོ་སོར་རྟོག་པའི་ཡེ་ཤེས་ཀྱི་
ངོ་བོ་ཁ་དོག་དཀར་པོའི་འོད་ཟེར་གྱི་ཕྲེང་བའི་ཚོགས་འཕྲོ་བས་མཛེས་པར་གྱུར་པ་
སྟེ༑ དེ་ལྟར་གྱུར་པའི་སྐུ་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོ་སྟོན་་
པ་རྡོ་རྗེ་མི་བསྐྱོད་པས་འདོད་ཆགས་ཆེན་པོའི་ཐུགས་དགྱེས་པས། རྡོ་རྗེ་རོལ་པ་
མཛད་པའི་གནས་ཀྱི་ངོ་བོ་ཡིན་པའི་མཚན་ཉིད་དུ་འཁྱུད་ནས་གསང་བའི་དབང་
པོ་གཉིས་མཉམ་པར་སྦྱར་ཏེ་ཐབས་དང་ཤེས་རབ་རོལ་པ་མཛད་ནས་བདེ་བར་་་་
གྱུར་པའི་དུས་སུ་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོའི་བྷ་གའི་དབུས་
སུ་བྱང་ཆུབ་ཀྱི་སེམས་འོ་མའི་རྒྱུན་བཞིན་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་
ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་རོ། །དེ་ལྟར་མདོར་བསྡུས་པ་ཀུན་
ཏུ་མི་གཉིས་པའི་དོན་དུ་གསུངས་སོ། །རྡོ་རྗེ་ཞེས་བྱ་བའི་ཏིང་ངེ་འཛིན་ཞེས་པ་
ནི༑ རྡོ་རྗེ་ནི་སོ་སོར་རྟོག་པའི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་ཚེ་དཔག་་
ཏུ་མེད་པ་ཡིན་ནོ། །བཤད་པར་བྱ་སྟེ། ཏིང་ངེ་འཛིན་ནི་མདུན་དུ་སྨོས་པའི་


ཐབས་དང་ཤེས་རབ་རོལ་པ་མཛད་པའི་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་་
མ་ཐག་ཏུ་ཤེས་རབ་མ་ཡེ་ཤེས་ཀྱི་ལྷ་མོ་ན་བཟའ་དཀར་མོའི་བྷ་གའི་དབུས་སུ་བྱང་་
ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པ་དེའི་སྟེང་དུ་སྟོན་པ་རྡོ་རྗེ་མི་་་་
བསྐྱོད་པས་གསུང་གི་རིགས་ཚེ་དཔག་ཏུ་མེད་པའི་སྔགས་ཀྱི་ས་བོན་ཡིག་འབྲུ་ཨ་་
བཀོད་དེ། ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་་
ཕུང་པོ་འབར་ཞིང་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་་
ཐིམ་པར་གྱུར་པའི་ས་བོན་དེ་ལས་དེ་བཞིན་གཤེགས་པ་ཚེ་དཔག་ཏུ་མེད་པའི་སྐུ་་
ཕྱག་རྒྱའི་སྤྲིན་བཞིན་དུ་སྤྲོ་བར་མཛད་པས་འཇིག་རྟེན་གྱི་ཁམས་ཐམས་ཅད་དུ་་་་
ཁྱབ་སྟེ། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་ནི་མདུན་དུ་སྨོས་
སོ༑ །དེ་སྤྲོས་པས་ཁྱབ་མ་ཐག་ཏུ་ལྷའི་བུ་ཀ་མ་དེ་བ་ལ་སོགས་པ་སེམས་ཅན་་་
འདོད་ཆགས་ཅན་ཐམས་ཅད་ཚེ་དཔག་ཏུ་མེད་པའི་སྐུ་ཕྱག་རྒྱ་སྤྲིན་ལྟ་བུས་བྱིན་་་
གྱིས་བརླབས་ནས་ཉིད་ཉིད་ཀྱི་གསང་བའི་ཐུགས་ཀར་བསྡུ་བར་མཛད་དོ། །དེ་་
ལྟར་མཛད་པའི་འོག་ཏུ་སྟོན་པ་རྡོ་རྗེ་མི་བསྐྱོད་པས་སྤྲོས་པའི་གནས་སུ་སྤྲོ་བར་་
མཛད་དོ། །དེ་ལྟར་མདོར་བསྡུས་པའི་ཏིང་ངེ་འཛིན་གྱི་དོན་ནི་སྒྲུབ་པ་པོ་རྣམས་
ནི་དོན་དུ་བསྟན་པའོ། །སྙོམས་པར་ཞུགས་པ་ཞེས་པ་ནི་བདེ་སྟེ་བཤད་མི་དགོས་
སོ༑ །གསུང་བྱིན་གྱིས་བརླབ་པའི་སྔགས་འདི་གསུངས་སོ། །ཞེས་པ་ནི་་
བདེ་སྟེ་བཤད་མི་དགོས་སོ། །ཨོཾ་སརྦ་ཏ་ཐཱ་ག་ཏ་བཱ་ཀ་བཛྲ་སྭ་བྷཱ་བ་ཨཱཏྨ་ཀོ་ཧཾ།
ཞེས་བྱ་བའི་དོན་བཤད་པར་བྱ་སྟེ། ས་བོན་ཡིག་འབྲུ་ཨོཾ་གྱི་དོན་ནི་མདུན་དུ་ཇི་
ལྟར་བཤད་པ་དེ་བཞིན་དུ་འདིར་སྦྱར་རོ། །སརྦ་ཏ་ཐཱ་ག་ཏ་ཞེས་པ་ནི་སྐུའི་་་
རིགས་རྣམ་པར་སྣང་མཛད་ལ་སོགས་པ་རིགས་རྣམ་པ་ལྔའི་བྱེ་བྲག་གི་དེ་བཞིན་་
གཤེགས་པ་གྲངས་མེད་པ་ཚད་ཏིལ་གྱི་འབྲུ་དང་མཉམ་པའོ། །བཱ་ཀ་བཛྲ་ཞེས་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ནི་མདུན་དུ་སྨོས་པའི་དེ་བཞིན་གཤེགས་པ་དེ་དག་གི་གསུང་སྣང་བ་མཐའ་ཡས་ཀྱི་
ངོ་བོ་དེ་ནི་དོན་དམ་པར་དཔལ་རྡོ་རྗེ་སེམས་དཔའ་ཉིད་དང་གཉིས་སུ་མེད་པར་་
བསྟན་ཏོ། །བཤད་པར་བྱ་སྟེ། རྡོ་རྗེ་ནི་རྣམ་པ་གཉིས་ཏེ། ནང་དང་དོན་་
དམ་པའོ། །ནང་གི་ནི་གསུང་གི་རིགས་ཀྱི་བྱེ་བྲག་སོ་སོར་རྟོག་པ་ཡེ་ཤེས་ཀྱི་ངོ་བོ་
དེ༑ ཚངས་པ་དང་། ཁྱབ་འཇུག་དང་། དབང་ཕྱུག་ཆེན་པོ་ལ་སོགས་པ་
ཕ་རོལ་གྱི་རྒོལ་བ་མ་རུངས་པ་ཐམས་ཅད་ཀྱི་བྱེ་བྲག་སྣ་ཚོགས་ཀྱི་ཐེ་ཙོམ་གྱི་གཏར་
ག་བྱེད་པས་ཕམ་པ་དང་གཡོ་བར་མི་ནུས་པའི་ཡོན་ཏན་གྱིས་རྡོ་རྗེ་ཡིན་ནོ། །
དོན་དམ་པའི་རྡོ་རྗེའི་དོན་ནི་མདུན་དུ་བཤད་པ་དང་མཐུན་པར་སྦྱར་རོ། །སྭ་་
བྷཱ་བ་ཨཱཏྨ་ཀོ་ཧཾ་ཞེས་པ་ནི། གསུང་གི་རིགས་སྣང་བ་མཐའ་ཡས་ཀྱི་ངོ་བོ་དེ་ནི་
དཔལ་རྡོ་རྗེ་སེམས་དཔའ་དང་གཉིས་སུ་མེད་པ་ཡིན་པས། དེ་བཞིན་གཤེགས་
པ་ཐམས་ཅད་དང་དབྱེར་མེད་པའི་ངོ་བོ་དེ་སྒྲུབ་པ་པོས་སྣང་བ་མཐའ་ཡས་ཀྱི་་་
ཏིང་ངེ་འཛིན་བྱ་བའི་དུས་སུ་དེ་དང་གཉིས་སུ་མེད་པར་སྔགས་ཀྱིས་བྱིན་གྱིས་་
བརླབ་པར་བྱའོ། །ཨོཾ་སརྦ་ཏ་ཐཱ་ག་ཏ་བཛྲ་སྭ་བྷཱ་བ་ཨཱཏྨ་ཀོ་ཧཾ་ཡིན་པའི་དོན་ནོ། །
དེ་བཞིན་གཤེགས་པའི་རྡོ་རྗེ་གསང་བ་གསུམ། །གནས་ཀྱི་གནས་སུ་རྣམ་པར་་་་
བསྒོམ་པར་བྱ། །སྔགས་ཀྱི་མཚན་གྱིས་ལེགས་པར་མཚན་པར་བྱས་ལ། །
མཆོག་རབ་འདི་དག་བསྒྲུབ་པ་ཉིད་དུ་བྱ་ཞེས་པའི་དོན་བཤད་པར་བྱ་སྟེ། དེ་་་
བཞིན་གཤེགས་པ་ནི་སྟོན་པ་རྡོ་རྗེ་མི་བསྐྱོད་པ་ཉིད་ལ་སོགས་པ་རིགས་རྣམ་པ་ལྔའོ། །
གཞན་ཡང་དེའི་རིགས་ཀྱི་བྱེ་བྲག་གི་དེ་བཞིན་གཤེགས་པ་གྲངས་མེད་པའི་ཡེ་ཤེས་
ཀྱི་སྤྲུལ་པའི་སྐུ་ཕྱག་རྒྱ་ཡིན་ནོ། །དེ་ལྟར་དེ་བཞིན་གཤེགས་པའི་དོན་ནོ། །རྡོ་
རྗེ་གསུམ་ཞེས་པ་ནི་སྐུ་རྡོ་རྗེ་དང་གསུང་རྡོ་རྗེ་དང་ཐུགས་རྡོ་རྗེ་སྟེ། དེ་ལྟར་རྡོ་རྗེ་
གསུམ་ནི་ཡེ་ཤེས་གསུམ་དང་གཉིས་སུ་མེད་པའི་ངོ་བོ་བཤད་པར་བྱ་སྟེ། སྐུ་རྡོ་་


རྗེ་ནི་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པའི་ངོ་བོ། གསུང་རྡོ་རྗེ་ནི་
སོ་སོར་རྟོག་པའི་ཡེ་ཤེས་དང་གཉིས་སུ་མེད་པའི་ངོ་བོ། ཐུགས་རྡོ་རྗེ་ནི་མེ་ལོང་
ལྟ་བུའི་ཡེ་ཤེས་དང་གཉིས་སུ་མེད་པའི་ངོ་བོ་སྟེ། དེ་ལྟར་ཡེ་ཤེས་གསུམ་དུ་མིང་
བཏགས་པ་ནི་བགེགས་མ་རུངས་པ་གནོད་པ་བྱེད་པ་ཐམས་ཅད་ཀྱིས་གནོད་པའི་
བྱེ་བྲག་སྣ་ཚོགས་ཀྱིས་གཡོ་བ་དང་འཇིག་པར་མི་ནུས་པ་དེའི་ཕྱིར་རྡོ་རྗེ་གསུམ་གྱི་
དོན་དུ་བསྟན་ཏོ། །གསང་བ་ཞེས་པ་ནི་གཉིས་ཏེ་ཡེ་ཤེས་གསང་བ་དང་རྡོ་རྗེ་
གསང་བའོ། །ཡེ་ཤེས་པ་ནི་མདུན་དུ་སྨོས་པའི་སྐུ་དང་གསུང་དང་ཐུགས་རྡོ་རྗེ་
གསུམ་གྱི་ངོ་བོ་ཡིག་འབྲུ་གསུམ་ནི་དོན་དམ་པར་དེ་བཞིན་གཤེགས་པ་ཐམས་ཅད་
ཀྱི་ཡེ་ཤེས་ཀྱི་དངོས་གྲུབ་དང་གཉིས་སུ་མེད་པའོ། །དེ་ལྟ་བུའི་ཡེ་ཤེས་ཀྱི་དངོས་
གྲུབ་དེ་ནི་མ་གྲུབ་ཀྱི་བར་དུ་མཐོང་བར་མི་འགྱུར་བས་དེའི་ཕྱིར་ཡེ་ཤེས་ཀྱི་གསང་་་
བའི་དོན་དུ་གསུངས་སོ། །རྡོ་རྗེ་གསང་བ་ནི་མདུན་དུ་སྨོས་པ་དཔལ་རྡོ་རྗེ་་་
སེམས་དཔའ་དང་གཉིས་སུ་མེད་པའི་ང་རྒྱལ་བྱས་ནས་གསང་བའི་དབང་པོ་་་་་
གཉིས་མཉམ་པར་སྦྱར་ཏེ། འདོད་ཆགས་ཆེན་པོའི་ཐུགས་དགྱེས་པས།
ཐབས་དང་ཤེས་རབ་རོལ་པ་མཛད་དེ་བདེ་བར་གྱུར་པའི་གནས་སུ་རྡོ་རྗེ་ལམ་ནས་
ཁུ་བའི་ངོ་བོ་བྱང་ཆུབ་སེམས་ཤེས་རབ་མ་ལྷ་མོའི་བྷ་གའི་དབུས་སུ་འོད་དུ་ཞུའོ། །
དེ་འོད་དུ་ཞུ་མ་ཐག་ཏུ་ཟླ་བའི་དཀྱིལ་འཁོར་ལྟ་བུར་གྱུར་པ་གསང་བའི་དཀྱིལ་་་་་
འཁོར་གྱི་ལྷ་རྣམས་བསྐྱེད་པའི་ས་བོན་ནོ། །གཞན་ཡང་སྒྲུབ་པ་པོས་སྔགས་ཀྱིས་
བྱིན་གྱིས་བརླབས་ནས་བཟའ་བར་བྱ་སྟེ། དེས་ཕྱག་རྒྱ་ཆེན་པོའི་དངོས་གྲུབ་
ཀྱི་འབྲས་བུ་འགྲུབ་པར་འགྱུར་ཏེ། དེའི་ཕྱིར་རྡོ་རྗེ་གསང་བའི་དོན་དུ་གསུངས་
སོ༑ །གནས་ཀྱི་ཞེས་པ་ནི་མདུན་དུ་སྨོས་པ་རྡོ་རྗེ་མི་བསྐྱོད་པས་ཅི་ལྟར་ཤེས་་་་
རབ་མ་ལྷ་མོ་མཱ་མ་ཀཱི་དང་ལྡན་པའི་སྐུ་ཕྱག་རྒྱའི་སྤྱི་བོ་དང་ལྗགས་དང་གསང་བའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཐུགས་ཀ་གནས་གསུམ་དུ་སྐུ་གསུང་ཐུགས་ཀྱི་ས་བོན་སྔགས་ཀྱི་ཡིག་འབྲུ་གསུམ་་་་
གྱིས་བྱིན་གྱིས་བརླབས་ཏེ་སྤྲོ་བ་དང་བསྡུ་བའི་ཏིང་ངེ་འཛིན་མཛད་དེ་དེ་བཞིན་དུ་
སྒྲུབ་པ་པོས་བསྒོམ་པར་བྱའོ། །དེ་ལྟར་གནས་ཀྱི་དོན་དུ་གསུངས་སོ། །གནས་
སུ་རྣམ་པར་བསྒོམ་ཞེས་པ་ནི་སྟོན་པ་རྡོ་རྗེ་མི་བསྐྱོད་པས་དང་པོ་ཉིད་ཀྱི་ཤེས་རབ་
མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་ཐབས་དང་ཤེས་རབ་རོལ་པ་མཛད་པའི་གནས་སུ་
བསྟན་ཏེ། སྐུའི་རིགས་རྣམ་པར་སྣང་མཛད་ཀྱི་ཏིང་ངེ་འཛིན་མཛད་པའི་དུས་་
སུ་སྤྱི་བོའི་གནས་སུ་སྔགས་ཀྱི་ས་བོན་ཡིག་འབྲུ་ཨོཾ་གྱིས་བྱིན་གྱིས་བརླབ་པར་མཛད་
དོ༑ །དེ་བཞིན་དུ་ཐུགས་ཀའི་གནས་སུ་སངས་རྒྱས་སྤྱན་ཉིད་ཀྱི་སྔགས་ཀྱི་ས་་་་
བོན་ཡིག་འབྲུ་ལམ་གྱིས་བྱིན་གྱིས་བརླབ་པར་མཛད་དོ། །དེ་ལྟར་མཛད་མ་ཐག་
ཏུ་སངས་རྒྱས་སྤྱན་གྱི་སྐུ་ཕྱག་རྒྱར་གྱུར་རོ། །གཞན་ཡང་གསུང་གི་རིགས་སྣང་་
བ་མཐའ་ཡས་ཀྱི་ཏིང་ངེ་འཛིན་མཛད་པའི་དུས་སུ་ཤེས་རབ་མ་ཡེ་ཤེས་ཀྱི་ལྷ་མོ་་་་
སངས་རྒྱས་སྤྱན་གྱི་སྤྱི་བོའི་གནས་སུ་སྔགས་ཀྱི་ས་བོན་ཡིག་འབྲུ་ཨས་བྱིན་གྱིས་་་
བརླབ་པར་མཛད་དོ། །དེ་བཞིན་དུ་ཐུགས་ཀའི་གནས་སུ་ན་བཟའ་དཀར་མོ་་
ཉིད་ཀྱི་ས་བོན་ཡིག་འབྲུ་བཾ་གྱིས་བྱིན་གྱིས་བརླབ་པར་མཛད་དོ། །དེ་ལྟར་མཛད་
མ་ཐག་ཏུ་ན་བཟའ་དཀར་མོའི་སྐུ་ཕྱག་རྒྱར་འགྱུར་རོ། །དེ་ལྟར་ཆོ་གས་སྟོན་པ་
རྡོ་རྗེ་མི་བསྐྱོད་པས་ཅི་ལྟར་ཐུགས་དང་སྐུ་དང་གསུང་གི་ཏིང་ངེ་འཛིན་མཛད་པའི་
ཕྱིར་ཐབས་དང་ཤེས་རབ་རོལ་པའི་གནས་སུ་གྱུར་པར་མཛད་དེ་དེ་བཞིན་དུ་སྒྲུབ་
པ་པོས་སྔགས་ཀྱིས་བྱིན་གྱིས་བརླབས་པས་གནས་ཀྱི་གནས་སུ་རྣམ་པར་བསྒོམ་་་་་
པར་བྱ་སྟེ། སྒྲུབ་པ་པོས་དེ་ལྟར་བསྒོམས་ན་སྐུ་དང་གསུང་དང་ཐུགས་གཉིས་སུ་
མེད་པ་བླ་ན་མེད་པའི་འབྲས་བུ་འགྲུབ་པར་འགྱུར་རོ། །དེ་ལྟར་གནས་སུ་རྣམ་་
པར་བསྒོམ་པའི་དོན་དུ་གསུངས་སོ། །སྔགས་ཀྱི་མཚན་གྱིས་ཤིན་ཏུ་མཚན་བྱས་


ལ་ཞེས་པ་ནི། མདུན་དུ་སྨོས་པའི་འོད་ཟེར་གྱི་དྲ་བ་དང་། སྐུ་ཕྱག་རྒྱ་སྤྲིན་ལྟ་
བུ་དེ་ཉིད་ཉིད་ཀྱི་ས་བོན་སྔགས་ཀྱི་ཡིག་འབྲུ་ལས་བསྐྱེད་དེ་ས་བོན་སྔགས་ཀྱི་ཡིག་
འབྲུ་རྣམས་ནི་སྐུ་གསུང་ཐུགས་དང་གཉིས་སུ་མེད་པ་ཡིན་ཏེ། སྒྲུབ་པ་པོས་སྒོམ་
པའི་དུས་སུ་མཚན་མར་བྱ་བར་གསུངས་སོ། །དེ་ལྟར་སྔགས་ཀྱི་མཚན་གྱིས་ཤིན་
ཏུ་མཚན་བྱས་པའི་དོན་དུ་གསུངས་སོ། །མཆོག་རབ་འདི་དག་བསྒྲུབ་པ་ཉིད་དུ་
བྱ་ཞེས་པ་ནི་སྟོན་པ་རྡོ་རྗེ་མི་བསྐྱོད་པས་རིགས་གསུམ་གྱི་བྱེ་བྲག་གི་ཏིང་ངེ་འཛིན་་
མཛད་པའི་དུས་སུ་འོད་ཀྱི་དྲ་བ་འཇིག་རྟེན་གྱི་ཁམས་ཐམས་ཅད་སྤྲོ་བར་མཛད་་
དོ༑ །གཞན་ཡང་སྐུ་དང་གསུང་གི་ཏིང་ངེ་འཛིན་པའི་དུས་སུ་སྐུ་ཕྱག་རྒྱ་སྤྲིན་་
བཞིན་དུ་སྤྲོ་བར་མཛད་པས་སེམས་ཅན་ཐམས་ཅད་བྱིན་གྱིས་བརླབ་པར་མཛད་་
པ་དེ་བཞིན་དུ་སྒྲུབ་པ་པོས་སྒོམ་པའི་དུས་སུ་སྤྲོ་བ་དང་། སེམས་ཅན་བྱིན་གྱིས་
བརླབས་ཅིང་སྤྲོ་བའི་གནས་སུ་སླར་བསྡུ་བར་བྱ་སྟེ། དེ་ལྟར་བྱས་པས་མཆོག་་
མཆོག་སྟེ། བླ་ན་མེད་པའི་དངོས་གྲུབ་འགྲུབ་པར་འགྱུར་རོ། །དེ་ལྟར་་་
མཆོག་རབ་འདི་དག་བསྒྲུབ་པ་པ་ཉིད་དུ་བྱ་ཞེས་པའི་དོན་དུ་གསུངས་སོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་རིན་པོ་ཆེའི་ཏོག་གི་རྡོ་རྗེ་་
སྒྲོན་མ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་བྱ་བའི་དོན་
བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་མདུན་དུ་སྨོས་པའི་སྐུ་གསུང་
ཐུགས་ཀྱི་ཏིང་ངེ་འཛིན་མཛད་པའི་འོག་ཏུ། རིན་པོ་ཆེའི་རིགས་ཀྱི་ཏིང་ངེ་་
འཛིན་མཛད་པར་མཚོན་པའོ། །བཅོམ་ལྡན་འདས་དེ་བཞིན་གཤེགས་པ་ཞེས་བྱ་
བ་ནི་མདུན་དུ་བཤད་པ་བཞིན་དུ་འདིར་སྦྱར་རོ། །རིན་པོ་ཆེ་ཏོག་ཅེས་པ་ནི།
རིན་པོ་ཆེའི་རིགས་རིན་ཆེན་ཏོག་འཁོར་ལོའི་ངོ་བོ་ཡིན་པར་གསུངས་སོ། །སྒྲོན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མ་ཞེས་པ་ནི་མཉམ་པ་ཉིད་ཀྱི་ཡེ་ཤེས་དེ་ནི་དེ་བཞིན་གཤེགས་པ་ཐམས་ཅད་ཀྱི་ཡེ་
ཤེས་ཀྱི་ཡོན་ཏན་གྱི་ཚོགས་ཏེ། སེམས་ཅན་ཐམས་ཅད་ཀྱི་དོན་གྲུབ་པར་མཛད་
པའོ༑ །བཤད་པར་བྱ་སྟེ། སྟོན་པ་རྡོ་རྗེ་མི་བསྐྱོད་པས་ཉིད་ཀྱི་ཤེས་རབ་མ་་
ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་ནས་མཱ་མ་ཀཱིའི་སྐུ་ཕྱག་རྒྱའི་
སྤྱི་བོར་རིན་པོ་ཆེའི་རིགས་རིན་ཆེན་ཏོག་གི་ས་བོན་སྔགས་ཀྱི་ཡིག་འབྲུ་སྭ་བསམ་སྟེ།
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་ཁ་དོག་སེར་པོ་ཉི་མ་ཁྲི་དང་མཉམ་པར་འབར་་་
ཞིང་སྤྱི་བོར་ཐིམ་པར་བསམ་མོ། །དེ་ཐིམ་མ་ཐག་ཏུ་རིན་པོ་ཆེ་ཏོག་གི་ཏིང་ངེ་་
འཛིན་རོལ་པ་མཛད་པའི་གནས་ཀྱི་ངོ་བོར་གྱུར་རོ། །དེ་ལྟར་གྱུར་པས་སྟོན་པ་་
རྡོ་རྗེ་མི་བསྐྱོད་པས་འདོད་ཆགས་ཆེན་པོའི་ཐུགས་དགྱེས་པས་གསང་བའི་དབང་་
པོ་གཉིས་མཉམ་པར་སྦྱར་ནས་ཐབས་དང་ཤེས་རབ་རོལ་པ་མཛད་ནས། བདེ་་
བར་གྱུར་པའི་དུས་སུ་ཤེས་རབ་མ་མཱ་མ་ཀཱིའི་བྷ་གའི་དབུས་སུ་བྱང་ཆུབ་སེམས་འོ་
མའི་རྒྱུན་བཞིན་དུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་་་
བའི་དཀྱིལ་འཁོར་ལྟ་བུར་གྱུར་ཏེ། ཟླ་བའི་དཀྱིལ་འཁོར་དེ་ལས་མཉམ་པ་ཉིད་
ཀྱི་ཡེ་ཤེས་ཀྱི་ངོ་བོའི་གཟི་བརྗིད་ཆེན་པོ་འབར་བ་འཇིག་རྟེན་གྱི་ཁམས་ཐམས་ཅད་
དུ་སྤྲོ་བར་མཛད་དེ། དེ་སྤྲོས་མ་ཐག་ཏུ་གསལ་བ་ཆེན་པོར་གྱུར་རོ། །དེ་ལྟར་
མདོར་བསྡུས་པ་སྒྲོན་མའི་དོན་དུ་གསུངས་སོ། །རྡོ་རྗེ་ཞེས་བྱ་བའི་ཏིང་ངེ་འཛིན་
ནི༑ རྡོ་རྗེ་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་རིན་ཆེན་ཏོག་ཡིན་ནོ། །
བཤད་པར་བྱ་སྟེ། ཏིང་ངེ་འཛིན་ནི་མདུན་དུ་སྨོས་པའི་ཐབས་དང་ཤེས་རབ་་་་་
རོལ་པ་མཛད་པའི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུ་དེ་ལ།
དེ་བཞིན་གཤེགས་པ་རིན་ཆེན་ཏོག་གི་ས་བོན་སྔགས་ཀྱི་ཡིག་འབྲུ་བཀོད་དེ་ཁ་དོག་
སེར་པོ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་འབར་ཞིང་བྱང་་་་


ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པའི་ས་བོན་
དེ་ལས་དེ་བཞིན་གཤེགས་པ་རིན་པོ་ཆེའི་ཏོག་གི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་་་
མཛད་པས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། དེ་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་དང་ལྡན་པ་ནི་མདུན་དུ་སྨོས་པའོ། །དེ་སྤྲོས་མ་ཐག་
ཏུ་ལྷའི་དབང་པོ་བརྒྱ་བྱིན་ལ་སོགས་པ་སེམས་ཅན་ང་རྒྱལ་ཅན་ལ་ཐམས་ཅད་བྱིན་
གྱིས་བརླབས་ནས་ཉིད་ཉིད་ཀྱི་གསང་བའི་ཐུགས་ཀར་བསྡུ་བར་མཛད་དོ། །དེ་
ལྟར་མཛད་པའི་འོག་ཏུ་སྟོན་པ་རྡོ་རྗེ་མི་བསྐྱོད་པ་སྤྲོས་པའི་གནས་སུ་བསྡུ་བར་་
མཛད་དོ། །དེ་ལྟར་མདོར་བསྡུས་པ་ཏིང་ངེ་འཛིན་གྱི་དོན་ནི་སྒྲུབ་པ་པོ་རྣམས་
ཀྱི་དོན་དུ་བསྟན་ཏོ། །སྙོམས་པར་ཞུགས་ཞེས་པའི་དོན་ནི་བདེ་སྟེ་བཤད་མི་་
དགོས་སོ། །རྗེས་སུ་ཆགས་པའི་སྔགས་འདི་གསུངས་སོ་ཞེས་པའི་དོན་ནི་བདེ་སྟེ་
བཤད་མི་དགོས་སོ། །ཨོཾ་སརྦ་ཏ་ཐཱ་ག་ཏཱ་ནུ་ར་ག་ཎ། བཛྲ་སྭ་བྷཱ་བ་ཨཱཏྨ་ཀོ་ཧཾ།
ཞེས་བྱ་བའི་དོན་ནི་བཤད་པར་བྱ་སྟེ། ས་བོན་སྔགས་ཀྱི་ཡིག་འབྲུ་ཨོཾ་གྱི་དོན་དུ་
བཤད་པ་བཞིན་དུ་འདིར་སྦྱར་རོ། །སརྦ་ཏ་ཐཱ་ག་ཏ་ཞེས་པ་ནི་སྐུའི་རིགས་རྣམ་
པར་སྣང་མཛད་ལ་སོགས་པ་རིགས་རྣམ་པ་ལྔའི་བྱེ་བྲག་གྲངས་མེད་པ་ཚད་ཏིལ་གྱི་
འབྲུ་དང་མཉམ་པའོ། །དེ་ལྟར་སརྦ་ཏ་ཐ་ག་ཏའི་དོན་ནོ། །ཨ་ནུ་ར་ག་ཎ་་
ཞེས་པ་ནི་གོང་དུ་སྨོས་པའི་དེ་བཞིན་གཤེགས་པ་དེ་དག་གིས་རྗེས་སུ་ཆགས་པས་་
ཉིད་ཉིད་ཀྱི་ཤེས་རབ་མ་དང་གཉིས་སུ་མེད་པར་སྦྱོར་བས་ཐབས་དང་ཤེས་རབ་་་
རོལ་པ་མཛད་པའི་བདེ་བ་ཆེན་པོ་ཡོན་ཏན་གྱི་ངོ་བོ་ནི་རིན་པོ་ཆེ་ཏོག་གོ། །དེ་
ཡང་དོན་དམ་པར་དཔལ་རྡོ་རྗེ་སེམས་དཔའ་ཉིད་དང་གཉིས་སུ་མེད་པར་བསྟན་་་་
ཏོ༑ །གཞན་ཡང་རྗེས་སུ་ཆགས་པ་ནི་དེ་བཞིན་གཤེགས་པ་ཐམས་ཅད་ཀྱིས་་
ཐུགས་རྗེ་ཆེན་པོའི་ཐུགས་ཀྱིས་སེམས་ཅན་ཐམས་ཅད་ཉིད་ཉིད་ཀྱི་ཡེ་ཤེས་ཀྱིས་་


རྒྱུད་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བྱིན་གྱིས་བརླབས་ནས་བདེ་བ་ཆེན་པོ་ཐོབ་པར་མཛད་པའོ། །དེ་ལྟར་རྗེས་སུ་
ཆགས་པའི་དོན་ནོ། །རྡོ་རྗེ་ནི་རྣམ་པ་གཉིས་ཏེ་ནང་དང་དོན་དམ་པའོ། །དེ་
ལ་ནང་གི་ནི་རིན་པོ་ཆེའི་རིགས་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་དེ་ནི་བརྒྱ་བྱིན་་
ལ་སོགས་པ་སེམས་ཅན་ཕྱིན་ཅི་ལོག་གི་ང་རྒྱལ་ཅན་ཐམས་ཅད་ཀྱི་སྒྱུ་མའི་སྟོབས་་
ཀྱིས་ཐབས་ཀྱིས་གཡོ་བ་དང་འཇིག་པར་མི་ནུས་པའི་ཡོན་ཏན་གྱིས་རྡོ་རྗེའོ། །དེ་
ལྟར་ནང་གི་རྡོ་རྗེའོ། །དོན་དམ་པའི་རྡོ་རྗེའི་དོན་ནི་སྔར་བཤད་པ་བཞིན་དུ་
སྦྱར་རོ། །སྭ་བྷཱ་བ་ཨཱཏྨ་ཀོ་ཧཾ་ཞེས་པ་ནི་མདུན་དུ་སྨོས་པའི་རིན་པོ་ཆེའི་རིགས་་
རིན་པོ་ཆེ་ཏོག་གི་ངོ་བོ་དེ་དཔལ་རྡོ་རྗེ་སེམས་དཔའ་དང་གཉིས་སུ་མེད་པ་ཡིན་་་་་
པས་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པའི་རྗེས་སུ་ཆགས་པ་རྡོ་
རྗེའི་ངོ་བོ་དེ་དང་གཉིས་སུ་མེད་པར་སྒྲུབ་པ་པོས་རིན་པོ་ཆེ་ཏོག་གི་ཏིང་ངེ་འཛིན་
བྱ་བའི་དུས་སུ་སྔགས་ཀྱིས་བྱིན་གྱིས་བརླབ་པར་བྱའོ། །ཨོཾ་སརྦ་ཏ་ཐཱ་ག་ཏཱ་ནུ་ར་
ག་ན་བཛྲ་སྭ་བྷཱ་ཨཱཏྨ་ཀོ་ཧཾ་ཡིན་པའི་དོན་ནོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་གྲུབ་པ་གདོན་མི་ཟ་བ།
གདོན་མི་ཟ་བའི་རྡོ་རྗེ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་
བྱ་བའི་དོན་བཤད་པར་བྱ་སྟེ། དེ་ནས་ནི་རིན་པོ་ཆེའི་རིགས་ཀྱི་ཏིང་ངེ་འཛིན་་
མཛད་པའི་འོག་ཏུ་ལས་ཀྱི་ཏིང་ངེ་འཛིན་མཛད་པའི་དོན་མཚོན་པའོ། །བཅོམ་
ལྡན་འདས་དེ་བཞིན་གཤེགས་པ་ཞེས་པ་ནི་མདུན་དུ་བཤད་པ་བཞིན་དུ་སྦྱར་རོ། །
གྲུབ་པ་གདོན་མི་ཟ་བ་ཞེས་པ་ནི། ལས་ཀྱི་རིགས་ཏེ་འཁོར་གྱི་ངོ་བོའོ། །
གདོན་མི་ཟ་བ་ཞེས་པ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་
ཐམས་ཅད་ཀྱི་ཐུགས་རྗེའི་ཐུགས་ཀྱིས་བྱེ་བྲག་སྣ་ཚོགས་ཀྱིས་སེམས་ཅན་ཐམས་་་


ཅད་ངེས་པར་འགྲུབ་པའི་འཕྲིན་ལས་མཛད་པ་ཡིན་ནོ། །བཤད་པར་བྱ་སྟེ།
སྟོན་པ་རྡོ་རྗེ་མི་བསྐྱོད་པས་སྔར་འཁྱུད་པར་མཛད་པའི་ཤེས་རབ་མ་ཡེ་ཤེས་ཀྱི་ལྷ་
མོ་སྤྲུལ་པའི་མཱ་མ་ཀཱིའི་སྐུ་ཕྱག་རྒྱའི་སྤྱི་བོར་ལས་ཀྱི་རིགས་དོན་ཡོད་གྲུབ་པའི་ས་་
བོན་སྔགས་ཀྱི་ཡིག་འབྲུ་ཧ་བསམ་སྟེ། ཁ་དོག་ལྗང་གུ་བྱ་བ་ནན་ཏན་གྱི་ཡེ་ཤེས་
ཀྱི་ངོ་བོ་མེ་ཕུང་བཞིན་འབར་ཞིང་སྤྱི་བོར་ཐིམ་པར་བསམ་མོ། །དེ་ཐིམ་མ་ཐག་
དུ་མཱ་མ་ཀཱིའི་སྐུ་ཕྱག་རྒྱ་སྟེ། དོན་ཡོད་གྲུབ་པའི་ཡེ་ཤེས་ཀྱི་ལྷ་མོ་དམ་ཚིག་སྒྲོལ་་
མའི་ངོ་བོར་གྱུར་རོ། །དེའི་འོག་ཏུ་ཐུགས་ཀར་ཉིད་ཀྱིས་ས་བོན་སྔགས་ཀྱི་ཡིག་
འབྲུ་ཏམ་བསམ་སྟེ། ཁ་དོག་སེར་པོའམ་ཡང་ན་ལྗང་གུ་ཡང་མི་འགལ་ཏེ།
ཉིད་ཀྱི་རིགས་ཀྱི་ཡེ་ཤེས་གཟི་བརྗིད་ཀྱི་ཕུང་པོ་ཆེན་པོ་འབར་ཞིང་ཐུགས་ཀར་ཐིམ་
པར་གྱུར་པར་བསམ་མོ། །དེ་ལྟར་སྔགས་ཀྱིས་བྱིན་གྱིས་བརླབས་མ་ཐག་ཏུ་དམ་
ཚིག་སྒྲོལ་མའི་སྐུ་ཕྱག་རྒྱ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་སེར་པོ་འོད་ཟེར་་
གྱི་ཕྲེང་བའི་ཚོགས་འཕྲོ་བས་མཛེས་པར་གྱུར་པར་དེ་ལྟ་བུའི་སྐུའི་ངོ་བོ་ཤེས་རབ་་
མ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་སྟོན་པ་རྡོ་རྗེ་མི་བསྐྱོད་པས་འདོད་ཆགས་ཆེན་
པོའི་ཐུགས་དགྱེས་པ་རྡོ་རྗེ་རོལ་པ་མཛད་པའི་གནས་ཀྱི་ངོ་བོ་ཡིན་པའི་མཚན་ཉིད་
དུ་འཁྱུད་ནས་གསང་བའི་དབང་པོ་གཉིས་མཉམ་པར་སྦྱར་ཏེ། ཐབས་དང་ཤེས་
རབ་རོལ་པ་མཛད་ནས་བདེ་བར་གྱུར་པའི་དུས་སུ་ཤེས་རབ་མ་ཡེ་ཤེས་ཀྱི་ལྷ་མོ་་་་་
དམ་ཚིག་སྒྲོལ་མའི་བྷ་གའི་དབུས་སུ་བྱང་ཆུབ་སེམས་འོ་མའི་རྒྱུན་བཞིན་དུ་འོད་དུ་
ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་་་་
གྱུར་རོ། །དེ་ལྟར་མདོར་བསྡུས་པ་གདོན་མི་ཟ་བ་ཞེས་པའི་དོན་ནོ། །རྡོ་རྗེ་་་
ཞེས་པ་ནི་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དེ་བཞིན་གཤེགས་པ་གདོན་མི་ཟ་བར་
གྲུབ་པ་ཡིན་ནོ། །བཤད་པར་བྱ་སྟེ། ཏིང་ངེ་འཛིན་ནི་ཐབས་དང་ཤེས་རབ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
རོལ་པ་མཛད་པའི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་གྱི་དབུས་སུ་
དོན་ཡོད་གྲུབ་པའི་ས་བོན་སྔགས་ཀྱི་ཡིག་འབྲུ་ཧ་བཀོད་དེ། ཁ་དོག་ལྗང་གུ་བྱ་་
བ་ནན་ཏན་གྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་མེ་ཕུང་བཞིན་དུ་འབར་ཞིང་བྱང་
ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པའི་ས་བོན་
དེ་ལས་དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་་
མཛད་པས་འཇིག་རྟེན་གྱི་ཁམས་ཐམས་ཅད་དུ་ཁྱབ་སྟེ། སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་ནི་མདུན་དུ་སྨོས་པ་དང་ལྡན་པའོ། །དེ་སྤྲོས་མ་ཐག་ཏུ་
བགེགས་ཀྱི་རྒྱལ་པོ་བི་ན་ཡ་ཀ་ལ་སོགས་པ་སེམས་ཅན་ཕྲག་དོག་ཅན་དོན་ཡོད་་་་
གྲུབ་པའི་སྐུ་ཕྱག་རྒྱའི་སྤྲིན་གྱིས་བྱིན་གྱིས་བརླབ་པར་མཛད་ནས་ཉིད་ཉིད་ཀྱི་་་་
གསང་བའི་ཐུགས་ཀར་བསྡུ་བར་མཛད་དོ། །དེའི་འོག་ཏུ་སྟོན་པ་རྡོ་རྗེ་མི་བསྐྱོད་
པས་སྤྲོས་པའི་གནས་སུ་སླར་བསྡུ་བར་མཛད་དོ། །དེ་ལྟར་མདོར་བསྡུས་པའི་་་་
ཏིང་ངེ་འཛིན་གྱི་དོན་ནི་སྒྲུབ་པ་པོའི་བསྟན་ཏོ། །སྙོམས་པར་ཞུགས་ཏེ་ཞེས་པ་་
ནི་བདེ་སྟེ་བཤད་མི་དགོས་སོ། །དེ་བཞིན་གཤེགས་པ་ཐམས་ཅད་ཀྱི་མཆོད་པའི་
སྔགས་འདི་གསུངས་སོ། །ཞེས་བྱ་བའི་དོན་ནི་བདེ་སྟེ་བཤད་མི་དགོས་སོ། །
ཨོཾ་སརྦ་ཏ་ཐཱ་ག་ཏ་པུ་ཛ་བཛྲ་སྭ་བྷཱ་བ་ཨཱཏྨ་ཀོ་ཧཾ་ཞེས་བྱ་བའི་དོན་བཤད་པར་བྱ་སྟེ།
སྔགས་ཀྱི་ཡིག་འབྲུ་ཨོཾ་གྱི་དོན་ནི་མདུན་དུ་ཇི་ལྟར་བཤད་པ་དེ་བཞིན་དུ་འདིར་་་་་
སྦྱར་རོ། །སརྦ་ཏ་ཐཱ་ག་ཏ་ཞེས་པ་ནི་སྐུའི་རིགས་རྣམ་པར་སྣང་མཛད་ལ་སོགས་
པ་ལྔའི་བྱེ་བྲག་གྲངས་མེད་པ་ཚད་ཏིལ་འབྲུ་དང་མཉམ་པའོ། །དེ་ལྟར་སརྦ་ཏ་་
ཐཱ་ག་ཏའི་དོན་ནོ། །པུ་ཛ་བཛྲ་ཞེས་པ་ནི་མདུན་དུ་སྨོས་པའི་དེ་བཞིན་གཤེགས་
པ་དེ་དག་ཐམས་ཅད་ཀྱིས་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་བླ་ན་མེད་
པའི་འདོད་ཆགས་ཀྱི་ཐུགས་དགྱེས་པས་སྒྲུབ་པ་པོ་རྣམས་ལ་སྔགས་ཀྱི་སྤྱོད་པ་སྤྱད་


པའི་ལམ་བསྟན་པར་བྱ་བའི་ཕྱིར་གསང་བའི་དབང་པོ་གཉིས་མཉམ་པར་སྦྱར་ཏེ།
ཐབས་དང་ཤེས་རབ་རོལ་པ་མཛད་པས་སྐུ་དང་གསུང་དང་ཐུགས་རྡོ་རྗེའི་བདག་
པོ་དཔལ་རྡོ་རྗེ་སེམས་དཔའ་མཉེས་པར་འགྱུར་རོ། །དེ་མཉེས་པས་སྒྲུབ་པ་པོ་་་
རྣམས་ཀྱིས་ཕྱག་རྒྱ་ཆེན་པོའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་རོ། །དེ་
ལྟར་པུ་ཛའི་དོན་ནོ། །རྡོ་རྗེ་ནི་རྣམ་པ་གཉིས་ཏེ་ནང་དང་དོན་དམ་པའོ། །
ནང་གི་ནི་ལས་ཀྱི་རིགས་ཀྱི་བྱེ་བྲག་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་དེ་བགེགས་
ཀྱི་རྒྱལ་པོ་བི་ན་ཡ་ཀ་ལ་སོགས་པ་སེམས་ཅན་ཕྱིན་ཅི་ལོག་གི་ཕྲག་དོག་ཅན་གྱི་ཕྲག་
དོག་གི་སྟོབས་ཀྱི་གནོད་པའི་ཐབས་ཀྱི་སྒྱུས་གཡོ་བ་དང་འཇིག་པར་མི་ནུས་ཏེ་ཡོན་
ཏན་དེའི་ཕྱིར་རྡོ་རྗེའོ། །དོན་དམ་པའི་རྡོ་རྗེ་ནི་སྔར་བཤད་པ་དང་མཐུན་ནོ། །
སྭ་བྷཱ་བ་ཨཱཏྨ་ཀོ་ཧཾ་ཞེས་པ་ནི་ལས་ཀྱི་རིགས་ཀྱི་དོན་ཡོད་གྲུབ་པའི་ངོ་བོ་དེ་ནི་་་་་
དཔལ་རྡོ་རྗེ་སེམས་དཔའ་དང་གཉིས་སུ་མེད་པ་ཡིན་ནོ། །དེ་བཞིན་གཤེགས་པ་
ཐམས་ཅད་ཀྱི་རྡོ་རྗེའི་མཆོད་པ་བདེ་བ་ཆེན་པོའི་བདག་ཉིད་དེ་དང་གཉིས་སུ་མེད་
པར་སྒྲུབ་པ་པོས་དོན་ཡོད་གྲུབ་པའི་ཏིང་ངེ་འཛིན་བྱ་བའི་དུས་སུ་སྔགས་ཀྱིས་བྱིན་
གྱིས་བརླབ་པར་བྱའོ། །ཨོཾ་སརྦ་ཏ་ཐཱ་ག་ཏ་པུ་ཛ་བཛྲ་སྭ་བྷཱ་བ་ཨཱཏྨ་ཀོ་ཧཾ་ཡིན་་་་
པའི་དོན་དུ་གསུངས་སོ། །རྟག་ཏུ་འདོད་པའི་ཡོན་ཏན་ལྔས། །སངས་རྒྱས་
ཚུལ་བཞིན་མཆོད་པར་བྱ། །མཆོད་པ་རྣམ་པ་ལྔ་རྣམས་ཀྱིས། །བྱང་ཆུབ་མྱུར་
དུ་ཐོབ་པར་འགྱུར། །ཞེས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་་
ཀྱི་སྐུ་དང་གསུང་དང་ཐུགས་ཀྱི་བདག་པོས་གསུངས་སོ། །ཞེས་བྱ་བའི་དོན་བདེ་
སྟེ་བཤད་མི་དགོས་སོ། །དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་་
ཅད་ཀྱི་སྐུ་དང་གསུང་དང་ཐུགས་ཀྱི་བདག་པོ་རྡོ་རྗེ་འཛིན་གྱིས། དེ་བཞིན་་་་
གཤེགས་པ་ཐམས་ཅད་ཀྱི་སྔགས་གསང་བ་འདི་གསུངས་སོ། །ཞེས་བྱ་བའི་དོན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བཤད་པར་བྱ་སྟེ། དེ་ནས་ནི་ཏིང་ངེ་འཛིན་རྣམས་ཀྱི་དོན་རྫོགས་པའི་འོག་ཏུ།
སྔགས་ཀྱི་བཟླས་པ་བྱ་བའི་དོན་མཚོན་པའོ། །བཅོམ་ལྡན་འདས་ཞེས་པ་ནི་མདུན་
དུ་བཤད་པ་བཞིན་དུ་འདིར་སྦྱར་རོ། །དེ་བཞིན་གཤེགས་པ་ཐམས་ཅད་ཞེས་
པ་ནི་རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་བརྗོད་དུ་མེད་པའོ། །
སྐུ་དང་གསུང་དང་ཐུགས་ཞེས་པ་ནི་མདུན་དུ་སྨོས་པའི་དེ་བཞིན་གཤེགས་པ་་་
ཐམས་ཅད་ཀྱི་སྐུ་དང་གསུང་དང་ཐུགས་གཉིས་སུ་དབྱེར་མེད་པའོ། །བདག་པོ་
རྡོ་རྗེ་འཛིན་ཞེས་པ་ནི་སྟོན་པ་རྡོ་རྗེ་མི་བསྐྱོད་པའོ། །དེ་བཞིན་གཤེགས་པ་་་
ཐམས་ཅད་ཀྱི་སྔགས་གསང་བ་འདི་གསུངས་སོ་ཞེས་པའི་དོན་ནི་མདུན་དུ་སྨོས་པ་
ཐུགས་རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་རིགས་ཀྱི་་
བྱེ་བྲག་གི་ཏིང་ངེ་འཛིན་སྒྲུབ་པ་པོས་བྱ་བའི་དུས་སུ་གཉིས་སུ་མེད་པར་སྔགས་་་
ཀྱིས་བྱིན་གྱིས་བརླབ་པའི་ཕྱིར། སྔགས་རྣམ་པ་ལྔ་སྨོས་པ་དེ་ནི་དེ་བཞིན་་་
གཤེགས་པ་ཐམས་ཅད་ཀྱིས་སྔགས་གསང་བ་སྟེ་ཕྱིའི་ཐེག་པ་འོག་མ་པ་ཉན་ཐོས་
དང་རང་སངས་རྒྱས་དང་། གཞན་ཡང་ཚངས་པ་དང་། ཁྱབ་འཇུག་དང་།
ལྷ་ཆེན་པོ་ལ་སོགས་པ་སེམས་ཅན་སྐལ་བ་དང་མི་ལྡན་པ་ཐམས་ཅད་ཀྱིས་མི་
མཐོང་བས་གསང་བའོ། །དེ་ལྟར་དེ་བཞིན་གཤེགས་པ་ཐམས་ཅད་ཀྱི་སྔགས་་
གསང་བ་འདི་གསུངས་སོ། །ཞེས་པའི་དོན་ནོ། །ད་ནི་སྔགས་ཀྱི་བཟླས་པ་བྱ་
བའི་དོན་བསྟན་པར་བྱ་སྟེ། སྔགས་ལ་དམིགས་པའི་ལུས་དང་ནི། །ངག་དང་་་
ཡིད་ཀྱིས་བསྐུལ་ནས་སུ། །ཡིད་ནི་དགའ་ཞིང་མགུ་བ་ཡིས། །དངོས་གྲུབ་རབ་
མཆོག་བསྒྲུབ་པར་བྱ་ཞེས་བྱ་བའི་དོན་བཤད་པར་བྱ་སྟེ། སྔགས་སྒྲུབ་པ་པོས་་་་
རང་དགའ་བའི་ལྷ་སྒོམ་པ་བཏང་བའི་འོག་ཏུ་སྐུ་དང་གསུང་དང་ཐུགས་ཀྱི་སྔགས་
ཡིག་འབྲུ་གསུམ་བཟླ་བར་བྱའོ། །ཡང་ན་དེ་བཞིན་གཤེགས་པ་ལྔའི་སྔགས་ཀྱི་་་་


ཡིག་འབྲུ་རྣམ་པ་ལྔ་བཟླ་བར་བྱ། དེ་བཞིན་དུ་རང་དགའ་བའི་ལྷའི་བསྐྱེད་པའི་
ས་བོན་སྔགས་ཀྱི་ཡིག་འབྲུ་བཟླ་བ་ཡང་མི་འགལ་ལོ། །དེ་ལྟར་སྔགས་ལ་དམིགས་
པའི་དོན་དུ་གསུངས་སོ། །ལུས་ཞེས་པ་ནི་སྒྲུབ་པ་པོས་བཟླས་པ་བྱ་བའི་དུས་
སུ་རང་གི་ལུས་དངོས་པོ་མེད་པའི་མཚན་ཉིད་དུ་བརྟགས་ནས་རང་དགའ་བའི་་
ལྷའི་སྐུ་ཕྱག་རྒྱ་རྣམ་པར་སྣང་མཛད་དང་གཉིས་སུ་མེད་པའི་ངོ་བོ་ཡིན་ནོ་བར་་་
བསམ་མོ། །དེ་ལྟར་ལུས་ཀྱི་དོན་ནོ། །ངག་ཅེས་པ་ནི་མདུན་དུ་སྨོས་པའི་་
ཟླས་པ་བྱ་བའི་དུས་སུ་བདག་སེམས་ཅན་གྱི་ངག་དེ་རང་དགའ་བའི་ལྷའི་གསུང་།
གསུང་རྡོ་རྗེ་སྣང་བ་མཐའ་ཡས་དང་གཉིས་སུ་མེད་པའི་ངོ་བོ་ཡིན་པར་བསམ་མོ།
བཤད་པར་བྱ་སྟེ། སྐུ་ལ་གསུང་གཉིས་སུ་མེད་པའི་ངོ་བོ་གནས་པའོ། །དེ་་
ལྟར་གསུང་གི་དོན་དུ་གསུངས་སོ། །ཡིད་ཀྱི་བསྐུལ་ནས་སུ་ཞེས་པ་ནི་བཟླས་པ་
བྱ་བའི་དུས་སུ་རང་གི་ཉོན་མོངས་པའི་ཡིད་རང་དགའ་བའི་ལྷའི་ཐུགས་སྟོན་པ་མི་
བསྐྱོད་པའི་ཐུགས་རྡོ་རྗེ་དང་གཉིས་སུ་མེད་པའི་ངོ་བོ་ཡིན་པར་བསམ་མོ། །
བསྟན་པར་བྱ་སྟེ་མདུན་དུ་སྨོས་པའི་སྐུ་དང་གསུང་གཉིས་སུ་མེད་པར་གནས་པའི་
གསུང་དེ་སྔགས་ཀྱི་བཟླས་པ་བྱ་བའི་ཕྱིར་ཡིད་ཀྱིས་བསྐུལ་ཏེ། སྔགས་ཀྱི་སྒྲའི་ངོ་
བོ་དེ་གསུང་ཡིན་པས་དེ་ནི་ཐུགས་དང་གཉིས་སུ་མེད་པར་གནས་པ་ཡིན་ནོ། །
དེ་ལྟར་ཡིད་ཀྱིས་བསྐུལ་བའི་དོན་དུ་གསུངས་སོ། །ཡིད་ནི་དགའ་ཞིང་མགུ་བ་་་
ཡིས་ཞེས་པ་ནི་བཟླས་པ་བྱ་བའི་དུས་སུ་ཡིད་དགའ་བར་བྱེད་པའི་རང་གི་ཡི་དམ་
གྱི་ལྷའི་བྱེ་བྲག་གི་ཤེས་རབ་མ་བཟུང་ནས་དགའ་མ་དེ་དང་གཉིས་སུ་མེད་པར་་་་་
སྦྱོར་བས་སྔགས་ཀྱི་བཟླས་པ་བྱའོ། །དེ་ལྟར་ཡིད་ནི་དགའ་ཞིང་མགུ་ཞེས་པའི་་་་
དོན་ནོ། །དངོས་གྲུབ་རབ་མཆོག་བསྒྲུབ་པར་བྱ་ཞེས་པ་ནི་མདུན་དུ་སྨོས་པའི་་་
སྒྲུབ་པ་པོས་སྐུ་དང་གསུང་དང་ཐུགས་གཉིས་སུ་མེད་པའི་ངོ་བོའི་སྔགས་ཀྱི་བཟླས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པ་བྱ་བས་དངོས་གྲུབ་རབ་མཆོག་བསྒྲུབ་པར་བྱའོ། །བཤད་པར་བྱ་སྟེ། རབ་
མཆོག་ནི་སྐུ་རྡོ་རྗེ་རྣམ་པར་སྣང་མཛད་ལ་སོགས་པ་རིགས་ལྔའི་བྱེ་བྲག་གྲངས་མེད་
པ་ཚད་ཏིལ་གྱི་འབྲུ་དང་མཉམ་པའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་་་
གསུང་དང་ཐུགས་གསུམ་དོན་དམ་པར་གཅིག་པའི་ངོ་བོ་དེ་དག་གི་སྐུ་དང་གསུང་
དང་ཐུགས་གསུམ་ནི་དཔལ་རྡོ་རྗེ་སེམས་དཔའ་དང་གཉིས་སུ་མེད་པའི་ངོ་བོ་ཕྱག་
རྒྱ་ཆེན་པོའི་དངོས་གྲུབ་རབ་མཆོག་ཏུ་མིང་བཏགས་པ་དེ་གྲུབ་པའི་འོག་ཏུ། དེ་
བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་འགྲུབ་པར་་་་
འགྱུར་ཏེ། དེ་གོང་དུ་སྨོས་པའི་ཚུལ་དུ་སྔགས་ཀྱི་བཟླས་པ་བྱ་བས་བསྒྲུབ་པར་་་
བྱའོ༑ །དེ་ལྟར་དངོས་གྲུབ་རབ་མཆོག་བསྒྲུབ་པར་བྱ་ཞེས་པའི་དོན་ནོ། །
སེམས་ལ་དམིགས་པ་བདག་མེད་པར། །ངག་དང་ལུས་ཀྱང་རྣམ་པར་བསྒོམ། །
ནམ་མཁའ་བཞིན་དུ་མཉམ་པའི་གནས། །སྦྱོར་བ་རྣམ་པ་གསུམ་བསྒྲུབ་པར་་
བྱ་ཞེས་པའི་དོན་བཤད་པར་བྱ་སྟེ། སེམས་ལ་དམིགས་པ་ནི་དོན་དམ་པའི་་་
ཐུགས་བསྒོམ་པའི་ངོ་བོའི་ཐུགས་བསྟན་པར་བྱ་སྟེ། དེ་བཞིན་གཤེགས་པ་ཐམས་
ཅད་ཀྱི་ཐུགས་ནི་དོན་དམ་པའི་ཐུགས་ཡིན་ཏེ། ཐུགས་དེ་དང་སྒྲུབ་པ་པོ་རང་གི་
སེམས་གཉིས་སུ་མེད་པའི་ངོ་བོར་བརྟག་གོ། །དེ་ལྟར་སེམས་ལ་དམིགས་པའི་་
དོན་དུ་གསུངས་སོ། །བདག་མེད་པ་ཞེས་པ་ནི་དོན་དམ་པའི་ཐུགས་དེ་ནི་རང་
བཞིན་གྱིས་སྟོང་པ་བདག་མེད་པ་ཡིན་ཏེ། དེ་ལྟར་བདག་མེད་ཞེས་པའི་དོན་ནོ། །
བདག་དང་ལུས་ཀྱང་རྣམ་པར་བསྒོམ་ཞེས་པ་ཅི་ལྟར་ཐུགས་སྟོང་པ་བདག་མེད་་
པའི་ངོ་བོ་དེ་བཞིན་དུ། གསུང་དང་སྐུ་ཡང་དོན་དམ་པར་སྟོང་པ་བདག་མེད་པ་
ཡིན་ཏེ། ཚུལ་དེ་ལྟར་སྒྲུབ་པ་པོས་རང་གི་སེམས་དང་ངག་དང་ལུས་གཉིས་སུ་་
མེད་པར་བསྒོམ་པར་བྱའོ། །དེ་ལྟར་ངག་དང་ལུས་ཀྱང་རྣམ་པར་བསྒོམ་ཞེས་་


པའི་དོན་དུ་གསུངས་སོ། །ནམ་མཁའ་བཞིན་དུ་མཉམ་པའི་གནས་ཞེས་པ་ནི་་
མདུན་དུ་སྨོས་པའི་སྐུ་དང་གསུང་དང་ཐུགས་གསུམ་ནི་དོན་དམ་པར་ཅི་ལྟར་ནམ་
མཁའ་སྟོང་པའི་ངོ་བོ་ཐམས་ཅད་ལ་ཁྱབ་ནས་གནས་པ་ཐམས་ཅད་འབྱུང་བ་དང་
གནས་པའི་གནས། དེ་བཞིན་དུ་སྐུ་དང་གསུང་དང་ཐུགས་གསུམ་དངོས་པོ་མེད་
པ་ཆོས་ཀྱི་སྐུ་ཡིན་ཏེ། དེ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་སྐུ་་་་་
ཕྱག་རྒྱ་དང་། སྤྲུལ་པའི་ཆོ་འཕྲུལ་ལ་སོགས་པ་ཐམས་ཅད་འབྱུང་བ་དང་གནས་
པའི་གནས་ཡིན་ནོ། །དེ་ལྟར་ནམ་མཁའ་བཞིན་དུ་མཉམ་པའི་གནས་ཀྱི་དོན་དུ་
གསུངས་སོ། །སྦྱོར་བ་རྣམ་པ་གསུམ་བསྒྲུབ་པར་བྱ་ཞེས་པ་ནི། མདུན་དུ་་་
བཤད་པའི་སྐུ་དང་གསུང་དང་ཐུགས་གསུམ་ནི་བྱེ་བྲག་གསུམ་དུ་གཉིས་སུ་མེད་་
པར་བསྒྲུབ་པར་བྱའོ། །དེ་གང་ཞེ་ན། སྒྲུབ་པ་པོ་རང་དགའ་བའི་ལྷའི་བྱེ་་་
བྲག་དང་། སྒྲུབ་པ་པོ་ཉིད་ཀྱི་ལུས་ཀྱི་བྱེ་བྲག་སྔགས་ཀྱི་བཟླས་པ་བྱ་བའི་བྱེ་བྲག་
གོ༑ །དེ་སོ་སོའི་དོན་གསལ་བར་བཤད་པར་བྱ་སྟེ། སྒྲུབ་པ་པོ་རང་དགའ་་་
བའི་ལྷའི་སྐུ་གསུང་ཐུགས་ནི་དོན་དམ་པར་གཉིས་སུ་མེད་པའི་སྐུ་ཕྱག་རྒྱ་ཡིན་པར་
བསྟན༑ སྒྲུབ་པོས་རང་གི་ལུས་ཀྱང་རང་དགའ་བའི་ལྷ་དང་གཉིས་སུ་མེད་པའི་
སྐུ་དང་གསུང་དང་ཐུགས་གསུམ་གྱི་གཟུགས་ཀྱི་སྐུ་ཡིན་ནོ། །སྔགས་ཀྱི་བཟླས་པ་
བྱས་པ་ཡང་། སྐུ་དང་གསུང་དང་ཐུགས་ཀྱི་ཡེ་ཤེས་གསུམ་གྱི ཡེ་ཤེས་གསུམ་སྟེ།
ཆོས་ཀྱི་དབྱིངས་ཀྱི་ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། མེ་ལོང་ལྟ་
བུའི་ཡེ་ཤེས་སྟེ། དེ་ལྟར་ཡེ་ཤེས་གསུམ་དང་གཉིས་སུ་མེད་པའི་ངོ་བོའི་སྔགས་་་
ཡིན་ནོ། །དེ་ལྟར་སྐུ་དང་གསུང་དང་ཐུགས་གསུམ་གྱི་ངོ་བོར་གཉིས་སུ་མེད་པ་་
སྦྱོར་བ་གསུམ་གྱི་བྱེ་བྲག་སྒྲུབ་པ་པོས་བཟླས་པ་བྱ་བའི་དུས་སུ་བསྒྲུབ་པར་བྱའོ། །
དེ་ལྟར་སྦྱོར་བ་རྣམ་གསུམ་བསྒྲུབ་པར་བྱ་བའི་དོན་དུ་གསུངས་སོ། །སྐུ་དང་་་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གསུང་དང་ཐུགས་དམིགས་ན། །ངོ་བོ་ཉིད་ནི་དམིགས་སུ་མེད། །སྔགས་ཀྱི་་་
གཟུགས་སུ་སྦྱོར་བའང་མེད། །བྱང་ཆུབ་མེད་ཅིང་བསྒོམ་པའང་མེད། །ཞེས་
བྱ་བའི་དོན་བཤད་པར་བྱ་སྟེ། ལུས་དང་ངག་དང་སེམས་དམིགས་ན། །ཞེས་
པའི་དོན་ནི་བདེ་སྟེ་བཤད་མི་དགོས་སོ། །ངོ་བོ་ཉིད་ནི་དམིགས་སུ་མེད་ཞེས་་་་
པའི་དོན་དམ་པར་སྐུ་དང་གསུང་དང་ཐུགས་གསུམ་ནི་དབྱིབས་དང་ཁ་དོག་སྣང་
བ་མི་སྣང་བ་གཉིས་ཀྱི་ངོ་བོ་ཉིད་དུ་དམིགས་སུ་མེད་དོ། །ཅིའི་ཕྱིར་ན། ངོ་བོ་
ཉིད་དམིགས་སུ་མེད་པ་བདག་མེད་པ། སྟོང་པ་ནམ་མཁའ་ལྟ་བུར་སྐུ་གསུང་་་་
ཐུགས་བསྟན་ཏོ། །དེ་ལྟར་ངོ་བོ་ཉིད་ནི་དམིགས་སུ་མེད་པའི་དོན་དུ་གསུངས་སོ།།
སྔགས་ཀྱི་གཟུགས་སུ་སྦྱོར་བ་ལ་ཞེས་པ། སྔགས་སྐུ་དང་གསུང་དང་ཐུགས་ཀྱི་ཡེ་
ཤེས་ཀྱི་ཡིག་འབྲུ་གསུམ་སྒྲུབ་པ་པོ་རང་དགའ་བའི་ལྷ་དང་གཉིས་སུ་མེད་པར་སྐུ་་
ཕྱག་རྒྱར་སྦྱོར་བའི་ཚུལ་གྱི་སྔགས་ཀྱི་བཟླས་པ་དབྱུང་བ་ཡིན་ནོ། །གཞན་ཡང་
སྔགས་ཀྱི་ལུས་སུ་སྦྱོར་བའི་དོན། འཕགས་པ་ཡེ་ཤེས་ཞབས་ཀྱིས་བཤད་པའི་སྒྲ་
འདིར་དྲངས་ནས་བསྟན་པ། སྔགས་ཀྱི་གཟུགས་སུ་སྦྱར་བ་བྱེ་བྲག་གཉིས་ཏེ།
སྒྲུབ་པ་པོས་རང་དགའ་བའི་ལྷའི་བསྒོམ་པ་དང་། བཟླས་པ་བྱ་བའི་དུས་སུ་དང་
པོ་ཉིད་ཀྱི་ས་བོན་སྔགས་ཀྱི་ཡིག་འབྲུ་ལས་སྐུ་ཕྱག་རྒྱ་བསྐྱེད་པར་བྱ་སྟེ། དེའི་
འོག་ཏུ་གཉིས་སུ་མེད་པའི་ང་རྒྱལ་ཞུགས་སོ། །དེ་ལྟར་དང་པོའོ། །དེའི་འོག་
ཏུ་སྒྲུབ་པ་པོས་རང་གི་ལྷའི་རིགས་ཀྱི་བྱེ་བྲག་གི་ཤེས་རབ་མ་མཚན་དང་ཡོན་ཏན་
ཐམས་ཅད་དང་ལྡན་པ་བླངས་ཏེ་ཤེས་རབ་མ་ཡེ་ཤེས་ཀྱི་ལྷ་མོའི་སྐུའི་ཚུལ་ཇི་ལྟར་
སྨོས་པ་དང་གཉིས་སུ་མེད་པའི་གནས་ལྔར་དེ་བཞིན་གཤེགས་པ་ལྔའི་ས་བོན་་་་་
སྔགས་ཀྱི་ཡིག་འབྲུ་རྣམ་པ་ལྔས་བྱིན་གྱིས་བརླབ་པ་བྱས་པས་ཤེས་རབ་མ་དེ་ཡེ་་་་
ཤེས་ཀྱི་ལྷའི་ངོ་བོར་འགྱུར་རོ། །དེ་གྱུར་ནས་སྔགས་ཀྱི་གཟུགས་སུ་བསྒོམ་པ་དང་


བཟླས་པ་བྱའོ། །དེ་ལྟར་སྔགས་ཀྱི་ལུས་སུ་སྦྱོར་བའི་དོན་དུ་གསུངས་སོ། །
བྱང་ཆུབ་མེད་ཅིང་བསྒོམ་པ་མེད་ཞེས་པ་སྔགས་ཀྱི་གཟུགས་སུ་སྦྱོར་བས་བསྒོམ་པ་་
དང་བཟླས་པ་བྱ་བ་དེ་དོན་དམ་པར་རང་དགའ་བའི་ལྷ་དང་གཉིས་སུ་མེད་པ་་་
སྔགས་ཀྱི་བཟླས་པ་དེ་རང་བཞིན་གྱིས་མ་སྐྱེས་པ་སྟོང་པའོ། །དེ་བཞིན་དུ་བླ་ན་
མེད་པའི་བྱང་ཆུབ་ཡེ་ཤེས་ཆེན་པོའི་འབྲས་བུའི་གནས་དང་གཉིས་སུ་མེད་པ་མ་
སྐྱེས་པ་སྟོང་པ་སྟེ། དེ་ལྟར་དོན་དམ་པའི་ཚུལ་དུ་བྱང་ཆུབ་མེད་ཅིང་བསྒོམ་པ་
མེད་པའི་དོན་དུ་གསུངས་སོ། །སྐུ་དང་གསུང་ཐུགས་མཚན་ཉིད་འདི། །
མདོར་ན་རྣམ་པར་དཔྱད་ནས་སུ། །ཏིང་ངེ་འཛིན་གྱིས་བརྟགས་པའི་སྔགས། །
སྦྱོར་བའི་བྱང་ཆུབ་བསྒོམ་པར་བྱ་ཞེས་པའི་དོན་བཤད་པར་བྱ་སྟེ། སྐུ་དང་་་་
གསུང་ཐུགས་མཚན་ཉིད་འདི། །རིམ་པར་རྣམ་པར་དཔྱད་ནས་སུ་ཞེས་སྒྲུབ་པ་
པོས་སྔགས་ཀྱི་བཟླས་པ་བྱ་བའི་དུས་སུ་སྐུ་དང་གསུང་ཐུགས་རྣམ་པ་བཞིའི་བྱེ་བྲག་
གི་མཚན་ཉིད་དུ་རིམ་པར་དཔྱད་པར་བྱ་སྟེ། སྐུའི་བྱེ་བྲག་དང་། སྔགས་ཀྱི་་
བྱེ་བྲག་དང་། གསང་བའི་བྱེ་བྲག་དང་། དོན་དམ་པའི་བྱེ་བྲག་གོ། །དེའི་
དོན་གསལ་བར་བཤད་པར་བྱ་སྟེ། སྐུའི་བྱེ་བྲག་ནི་སྒྲུབ་པ་པོས་དཔལ་རྡོ་རྗེ་་་
སེམས་དཔའ་ལ་སོགས་པ་དེ་བཞིན་གཤེགས་པ་ལྔའི་ནང་ནས་གང་ཡང་རུང་བ་་་་་
རང་དགའ་བའི་ལྷའི་སྐུ་ཕྱག་རྒྱའི་ངོ་བོ་དེའི་སྐུ་གསུང་ཐུགས་གསུམ་གཉིས་སུ་མེད་
པར་གསུངས་སོ། །སྔགས་ཀྱི་བྱེ་བྲག་ནི་སྒྲུབ་པ་པོས་རང་དགའ་བའི་ལྷའི་སྔགས་
ཀྱི་བཟླས་པ་བྱེད་པ་དེ་སྐུ་གསུང་ཐུགས་གསུམ་གྱི་ཡེ་ཤེས་དང་གཉིས་སུ་མེད་པའི་་
ངོ་བོ་ཡིན་པར་གསུངས་སོ། །གསང་བའི་ཚུལ་ནི་མདུན་དུ་སྨོས་པའི་ཤེས་རབ་མ་
རང་དགའ་བའི་ལྷའི་རིགས་ཀྱི་བྱེ་བྲག་ལས་བཟུང་སྟེ། དེའི་འོག་ཏུ་སྔགས་ཀྱི་་
ལུས་དེ་དང་གཉིས་སུ་མེད་པར་འཁྱུད་པའི་སྦྱོར་བས་འདོད་ཆགས་ཆེན་པོའི་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སེམས་དགའ་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་ནས་རྡོ་་
རྗེའི་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་དབུས་སུ་འོད་་
དུ་ཞུ་སྟེ། ཟླ་བའི་དཀྱིལ་འཁོར་ལྟ་བུར་གྱུར་པ་དེ་སྐུ་གསུང་ཐུགས་གསུམ་གཉིས་
སུ་མེད་པའི་ངོ་བོ་ཡིན་ནོ། །དོན་དམ་པའི་བྱེ་བྲག་ནི་སྒྲུབ་པ་པོས་བསྒོམ་པ་དང་
བཟླས་པ་བྱས་པས་བླ་ན་མེད་པའི་ཡེ་ཤེས་ཀྱི་འབྲས་བུ་འགྲུབ་སྟེ། འབྲས་བུ་དེ་་
སྐུ་གསུང་ཐུགས་གསུམ་གཉིས་སུ་མེད་པའི་ངོ་བོ་ཡིན་ནོ། །དེ་ལྟར་མདོར་བསྡུས་
པ་སྐུ་དང་གསུང་ཐུགས་མཚན་ཉིད་འདི། མདོར་ན་རྣམ་པར་སྦྱང་ནས་སུའི་་
དོན་དུ་གསུངས་སོ། །དེ་ལྟར་དཔྱད་མ་ཐག་ཏུ་བསྒོམ་པ་དང་བཟླས་པ་ཁྱད་པར་
དུ་བྱ་བའི་དོན་བསྟན་པར་བྱ་སྟེ། ཏིང་ངེ་འཛིན་གྱིས་བརྟགས་པའི་སྔགས་ཞེས་
པ༑ སྒྲུབ་པ་པོས་བཟླས་པ་བྱ་བའི་ཏིང་ངེ་འཛིན་སེམས་རྩེ་གཅིག་པས་བྱའོ། །
བསྟན་པར་བྱ་སྟེ། ཏིང་ངེ་འཛིན་གྱིས་བརྟགས་པའི་སྔགས་ནི་བྱེ་བྲག་རྣམ་པ་་
གཉིས་ཏེ། ནང་གི་ཡེ་ཤེས་དང་གསང་བའིའོ། །སྒྲུབ་པ་པོས་ཉིད་ཀྱི་གསང་
བའི་ཐུགས་ཀ་ཡེ་ཤེས་སེམས་དཔའི་གནས་ནས་མདུན་དུ་སྨོས་པའི་བཟླས་པའི་་་
སྔགས་དེ། སྐར་མ་བཞིན་དུ་ཉིད་ཀྱི་ཡེ་ཤེས་ཀྱི་གཟི་བརྗིད་ཀྱིས་འབར་ཞིང་་་
འབྱུང་བར་སེམས་ཀྱིས་བསམ་མོ། །དེ་ལྟར་སྔགས་དེ་རྐན་དང་མཆུ་དང་ལྕེ་་
འཚོགས་པས་བརྗོད་པར་མི་བྱ་སྟེ། སྔགས་དེ་ནི་ཡེ་ཤེས་ཀྱི་ངོ་བོར་བརྟག་གོ། །
དེའི་སྒྲ་ནི་སྟོང་པའི་ངོ་བོ་ཡིན་ཏེ། དེའི་ཕྱིར་སེམས་ཀྱིས་བཟླས་པ་བྱ་བར་་་་
གསུངས་སོ། །གསང་བའི་ནི་སྒྲུབ་པ་པོས་སྒོམ་པ་དང་བཟླས་པ་བྱ་བའི་དུས་་
སུ་མདུན་དུ་སྨོས་པའི་ཤེས་རབ་མ་དང་ལྡན་པར་འདོད་ཆགས་ཆེན་པོའི་སེམས་་་
དགའ་བས་གསང་བའི་དབང་པོ་གཉིས་མཉམ་པར་སྦྱར་ཏེ། རྡོ་རྗེ་མཆོད་པ།
དལ་ནས་དལ་ནས་བྱས་ཏེ། བདེ་བར་གྱུར་པའི་དུས་སུ་ཁུ་བའི་ངོ་བོ་བྱང་ཆུབ་


སེམས་ཐབས་དང་ཤེས་རབ་ཀྱི་ལུས་ལས་བསྐུལ་ནས་རྡོ་རྗེ་ལམ་ནས་ཤེས་རབ་མའི་
བྷ་གའི་དབྱིངས་ཀྱི་གནས་སུ་ཐིགས་པའི་ངོ་བོ་མདུན་དུ་སྨོས་པའི་སྐར་མ་བཞིན་དུ་
ཉིད་ཀྱི་ཡེ་ཤེས་ཀྱི་གཟི་བརྗིད་ཀྱིས་འབར་ཞིང་དེ་སྔགས་ཀྱི་ཡིག་འབྲུར་གྱུར་པར་་་
བསམ་མོ། །བཤད་པར་བྱ་སྟེ། བྱང་ཆུབ་སེམས་ཀྱི་ཐིགས་པ་དེ། སྔགས་ཀྱི་
ཡིག་འབྲུའི་ངོ་བོར་གྱུར་མ་ཐག་ཏུ་རིམ་པར་དལ་ནས་དལ་ནས་ཕྲེང་བ་བཞིན་དུ་་
བྷ་གའི་དབྱིངས་ཀྱི་གནས་སུ་བབས་ནས་གཉིས་སུ་མེད་པར་ཐིམ་པར་གྱུར་ཏེ།
སྔགས་དེ་མདུན་དུ་སྨོས་པ་བཞིན་དུ་རྐན་དང་མཆུ་དང་། ལྕེ་འཚོགས་པས་མི་་
བརྗོད་དེ། སྔགས་དེ་ནི་གསང་བའི་ཡེ་ཤེས་ཀྱི་ངོ་བོར་བརྟག་༧གོ། །དེའི་སྒྲ་་
ནི་སྟོང་པའི་ངོ་བོ་ཡིན་ནོ། །དེའི་ཕྱིར་སྔགས་ཀྱི་བཟླས་པ་སེམས་ཀྱིས་བྱ་བར་་་
གསུངས་སོ། །དེ་ལྟར་ཏིང་ངེ་འཛིན་གྱིས་བརྟགས་པའི་སྔགས་ཀྱི་དོན་དུ་་་
གསུངས་སོ། །སྦྱོར་བའི་བྱང་ཆུབ་བསྒོམ་པར་བྱ་ཞེས་པ་ནི། སྒྲུབ་པ་པོས་རང་
དགའ་བའི་ལྷ་དང་གཉིས་སུ་མེད་པར་བསྒོམ་ཞིང་སྔགས་ཀྱི་བཟླས་པ་བྱའོ། །
བསྒོམ་པ་དེ་ནི་བྱང་ཆུབ་བྱེ་བྲག་གཉིས་དང་ལྡན་པ་སྟེ། བྱང་ཆུབ་རྣམ་པ་གཉིས་
ནི་གསང་བ་དང་དོན་དམ་པའོ། །གསང་བའི་ནི་རང་དགའ་བའི་ལྷའི་བྱེ་བྲག་གི་
ཤེས་རབ་མ་མདུན་དུ་སྨོས་པ་མཚན་དང་ཡོན་ཏན་ཐམས་ཅད་དང་ལྡན་པ་དང་
གཉིས་སུ་མེད་པར་ཐབས་དང་ཤེས་རབ་རོལ་པའི་ཚོགས་བསྒོམ་པར་བྱ་སྟེ།
གསང་བའི་བྱེ་བྲག་གིས་ཤེས་རབ་མ་དེ་བྱང་ཆུབ་ཡིན་པའི་དོན་དུ་གསུངས་སོ། །
དོན་དམ་པའི་ནི་ཆོས་ཐམས་ཅད་རང་བཞིན་གྱི་སྟོང་པའི་ངོ་བོ་དེ་བླ་ན་མེད་པའི་
འབྲས་བུ་ཐོབ་པའི་དུས་སུ་གནས་པ་ཡིན་ཏེ། བསྒོམ་པའི་དུས་སུ་ཤེས་རབ་མ་་་
དང་གཉིས་སུ་མེད་པའི་ལུས་སྟོང་པའི་ངོ་བོ་ཡིན་པར་བསམ་མོ། །དེ་ལྟར་དོན་་
དམ་པའི་བྱང་ཆུབ་ཡིན་པའི་དོན་དུ་གསུངས་སོ། །དེ་ནས་དཔལ་ལྡན་རྡོ་རྗེ་་་་


འཛིནརྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

འཛིན༑ །དེ་བཞིན་གཤེགས་ཀུན་གྱིས་མཆོད་པ། །སངས་རྒྱས་ཀུན་མཆོག་་
ཐམས་ཅད་མཁྱེན། །བསྒོམ་པའི་དམ་པ་བཤད་དུ་གསོལ། །ཞེས་བྱ་བའི་དོན་
བཤད་པར་བྱ་སྟེ། དེ་ནས་ནི་སྟོན་པ་རྡོ་རྗེ་མི་བསྐྱོད་པས་མདུན་དུ་བཤད་པའི་་
བསྒོམ་པ་དང་བཟླས་པའི་དོན་རྫོགས་པའི་འོག་ཏུ་ཕྲ་མོ་བསྒོམ་པ་དང་སྦྱོར་བ་་་
བཤད་པའི་ཕྱིར་རྣམ་པར་སྣང་མཛད་ལ་སོགས་པ་བརྗོད་དུ་ཡོད་པ་དང་བརྗོད་་་
དུ་མེད་པའི་དེ་བཞིན་གཤེགས་པ་ཐམས་ཅད་ཀྱིས་བསྟོད་པའི་སྒོ་ནས་བསྐུལ་བ་་
མཚོན་པའོ། །དཔལ་ལྡན་ཞེས་པ་ནི་ཕྱི་དང་ནང་དང་། གསུམ་གྱི་བྱེ་བྲག་སྟེ།
དེའི་དོན་ནི་ལེའུ་དང་པོའི་ཕྱག་འཚལ་བའི་སྐབས་སུ་རྒྱས་པར་བཤད་དེ། དེ་
བཞིན་དུ་འདིར་ཡང་སྦྱར་རོ། །རྡོ་རྗེ་འཛིན་ཞེས་པ་ནི་བྱེ་བྲག་གསུམ་སྟེ་སྐུ་་་
གསུང་ཐུགས་ཀྱི་བྱེ་བྲག་དང་། ཡེ་ཤེས་སེམས་དཔའི་བྱེ་བྲག་དང་། ཚོན་གྱི་
བྱེ་བྲག་གོ། །དེའི་དོན་གསལ་བར་བཤད་པར་བྱ་སྟེ། སྐུ་དང་གསུང་དང་་་
ཐུགས་ཀྱི་བྱེ་བྲག་ནི་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་དང་། གསུང་་
རྡོ་རྗེ་དང་། ཐུགས་རྡོ་རྗེ་གཉིས་སུ་མེད་པའི་ངོ་བོ་སྟེ། དེ་སྟོན་པ་རྡོ་རྗེ་མི་་་
བསྐྱོད་པ་ཉིད་ཀྱི་སྐུ་ཕྱག་རྒྱས་གཉིས་སུ་མེད་པར་འཛིན་པའོ། །ཡེ་ཤེས་སེམས་་
དཔའི་བྱེ་བྲག་ནི་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་གསང་བའི་ཐུགས་ཀའི་གནས་ན།
ཡེ་ཤེས་རྣམ་པ་ལྔའི་རྡོ་རྗེའི་བདག་ཉིད་སྔགས་ཀྱི་ཡིག་འབྲུ་ཧཱུཾ་མེ་མར་གྱི་གཟུགས་་
ལྟ་བུ་མི་གཡོ་བ་ཁ་དོག་རྣམ་པ་ལྔ་དང་ལྡན་པ། ཡེ་ཤེས་ཐམས་ཅད་ཀྱི་ཆོ་འཕྲུལ་
གྱིས་བསྒྱིངས་པ་སྤྲོ་བ་དང་བསྡུ་བའི་གནས་ཡིན་ཏེ་དེ་འཛིན་པར་གསུངས་སོ། །
ཚོན་གྱི་བྱེ་བྲག་ནི་སྟོན་པ་རྡོ་རྗེ་མི་བསྐྱོད་པ་ཉིད་ཀྱི་ཕྱག་གཡས་དང་པོ་ན་མེ་ལོང་་
ལྟ་བུའི་ཡེ་ཤེས་ཀྱི་ངོ་བོ་ཡེ་ཤེས་རྣམ་པ་ལྔ་དང་གཉིས་སུ་མེད་པའི་རྟགས་མཚན་རྡོ་
རྗེ་རྩེ་ལྔ་བསྣམས་ཏེ། དེས་བགེགས་མ་རུངས་པ་གནོད་པ་བྱེད་པ་འཇིགས་པར་


བྱེད་པ་དང་། མེད་པར་བྱེད་པའི་ངོ་བོར་འཛིན་པའོ། །དེ་ལྟར་རྡོ་རྗེ་འཛིན་
གྱི་དོན་དུ་གསུངས་སོ། །དེ་བཞིན་གཤེགས་པ་ཀུན་གྱིས་མཆོད་ཞེས་པ་ནི་རྣམ་་
པར་སྣང་མཛད་ལ་སོགས་པ་རིགས་རྣམ་པ་ལྔའི་བྱེ་བྲག་བརྗོད་དུ་ཡོད་པ་དང་
བརྗོད་དུ་མེད་པ་རྣམས་ཀྱིས་སྟོན་པ་མི་བསྐྱོད་པས། རྡོ་རྗེ་འཛིན་ལ་སེམས་་་
དགའ་བ་ཆེན་པོས་མཆོད་པའི་བྱེ་བྲག་གསུམ་གྱིས་མཆོད་དེ། མཆོད་པའི་བྱེ་་་
བྲག་གསུམ་ནི། ཕྱི་ནང་གསང་བའོ། །ཕྱི་ནི་ལྷ་དང་མིའི་མེ་ཏོག་དང་སྤོས་་
དང་དྲི་དང་རོ་དང་རེག་ལ་སོགས་པ་མཆོད་པའི་རྫས་ཀྱི་བྱེ་བྲག་སྣ་ཚོགས་ཀྱིས་་
མཆོད་པར་བྱ་བར་གསུངས་སོ། །ནང་གི་ནི་མདུན་དུ་སྨོས་པའི་བྱེ་བྲག་ཏུ་
དེ་བཞིན་གཤེགས་པ་ཐམས་ཅད་ཀྱིས་ཉིད་ཉིད་ཀྱི་གསང་བའི་ཐུགས་ཀ་ཡེ་ཤེས་་་
སེམས་དཔའི་གནས་ནས་འདོད་པའི་ཡོན་ཏན་རྣམ་པ་ལྔའི་ལྷ་མོ་ཉིད་ཉིད་ཀྱི་ས་་
བོན་སྔགས་ཀྱི་ཡིག་འབྲུ་ལས་སྤྲིན་བཞིན་དུ་སྤྲོ་བར་བྱ་སྟེ། སྤྲོས་མ་ཐག་ཏུ་སྟོན་་
པ་མི་བསྐྱོད་རྡོ་རྗེ་འཛིན་ལ་ཉིད་ཉིད་ཀྱི་མཆོད་པའི་རྫས་ཀྱིས་མཆོད་པ་བྱེད་དེ།
དེ་རྣམས་ཀྱི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ལེའུ་གསུམ་པ་ལས་ཇི་་་
ལྟར་འབྱུང་བ་བཞིན་དུ་འདིར་སྦྱར་རོ། །གསང་བའི་ནི་དེ་བཞིན་གཤེགས་པ་་
ཐམས་ཅད་ཀྱིས་ཉིད་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་ལྡན་པར་གཉིས་སུ་
མེད་པར་སྦྱོར་བས་འཁྱུད་ནས་འདོད་ཆགས་ཆེན་པོའི་ཐུགས་དགྱེས་པས་ཐབས་་
དང་ཤེས་རབ་རོལ་པ་མཛད་པས་བདེ་བར་གྱུར་པའི་དུས་སུ་ལྷ་མོ་རྣམས་ཀྱི་བྷ་་་
གའི་དབུས་སུ་ཁུ་བའི་ངོ་བོ་བྱང་ཆུབ་སེམས་རྡོ་རྗེའི་ལམ་ནས་འོད་དུ་ཞུ་སྟེ། དེ་
ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་ཏེ། བྱང་ཆུབ་་་
སེམས་ཟླ་བའི་དཀྱིལ་འཁོར་དེ་ལས་རྣམ་པར་སྣང་མཛད་ལ་སོགས་པ་དེ་བཞིན་་་་
གཤེགས་པ་ལྔའི་རིགས་ཀྱི་བྱེ་བྲག་གི་འོད་ཟེར་རྣམ་པ་ལྔ་ཉིད་ཉིད་ཀྱི་ཁ་དོག་དང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལྡན་པ་སྤྲིན་བཞིན་དུ་སྤྲོ་བར་མཛད་དེ། དེ་སྤྲོས་མ་ཐག་ཏུ་ཡེ་ཤེས་ཀྱི་གཞལ་་་་་
ཡས་ཁང་རྒྱུད་བཀའ་སྩལ་པའི་གནས་དེ། ཡེ་ཤེས་ཀྱི་འོད་ཟེར་གཟི་བརྗིད་ཀྱི་་་་
འོད་ཀྱིས་སྣང་བར་གྱུར་ཏོ། །གཞན་ཡང་མཆོད་པའི་དོན་ཁྱད་པར་དུ་བསྟན་་་་
པར་བྱ་སྟེ། མདུན་དུ་བཤད་པའི་ཚུལ་དུ་གསང་བའི་མཆོད་པ་བྱས་པ་དེ་བཞིན་
གཤེགས་པ་ཐམས་ཅད་སོ་སོར་བདེ་བར་གྱུར་པས་སྟོན་པ་མི་བསྐྱོད་པ་རྡོ་རྗེ་འཛིན་
བདེ་བར་འགྱུར་རོ། །གཞན་ཡང་ཡེ་ཤེས་ཀྱི་འོད་སྤྲོས་པའི་གཟི་བརྗིད་ཀྱི་འོད་ཀྱི་
སྣང་བས་དགྱེས་པར་འགྱུར་རོ། །དེ་ཅིའི་ཕྱིར་ན། མདུན་དུ་སྨོས་པའི་དེ་་་་
བཞིན་གཤེགས་པ་ཐམས་ཅད་ནི་དོན་དམ་པར་སྟོན་པ་མི་བསྐྱོད་པ་རྡོ་རྗེ་འཛིན་་་
དང་། གཉིས་སུ་མེད་པའི་ངོ་བོ་དེ་བཞིན་གཤེགས་པ་ཐམས་ཅད་སྤྲུལ་པ་མཛད་
པའི༑ དེ་ཅིའི་ཕྱིར་དེ་བཞིན་གཤེགས་པ་ཐམས་ཅད་ཀྱིས་གསང་བའི་མཆོད་་
པ་མཛད་པའི་བདེ་བར་གྱུར་པ་དེ། སྟོན་པ་མི་བསྐྱོད་པ་རྡོ་རྗེ་འཛིན་ཉིད་་་
ཀྱི་གསང་བའི་མཆོད་པ་མཛད་པ་ཡིན་པས་བདེ་བ་དང་དགྱེས་པར་གྱུར་པ་ཡིན་་་
ནོ༑ །དེ་ལྟར་མདོར་བསྡུས་པ་དེ་བཞིན་གཤེགས་པ་ཀུན་གྱིས་མཆོད་པའི་དོན་དུ་
གསུངས་སོ། །སངས་རྒྱས་ཀུན་མཆོག་ཞེས་པ་ནི་རྣམ་པར་སྣང་མཛད་ལ་སོགས་
པ་རིགས་རྣམ་པ་ལྔའི་བྱེ་བྲག་བརྗོད་དུ་ཡོད་པ་དང་བརྗོད་དུ་མེད་པའི་ནང་ན་་་
སྟོན་པ་མི་བསྐྱོད་པ་རྡོ་རྗེ་འཛིན་ནི་མཆོག་ཡིན་པར་བསྟན་ཏོ། །དེ་ཅིའི་ཕྱིར་ན།
མདུན་དུ་སྨོས་པའི་དེ་བཞིན་གཤེགས་པ་ཐམས་ཅད་སྟོན་པ་མི་བསྐྱོད་པ་རྡོ་རྗེ་་་
འཛིན་གྱིས་སྤྲུལ་པར་མཛད་པས་དེའི་ཕྱིར་ན་བདག་པོའི་ངོ་བོར་གྱུར་པས་མཆོག་
ཡིན་ཏེ། དེ་ལྟར་སངས་རྒྱས་ཀུན་མཆོག་གི་དོན་དུ་གསུངས་སོ། །ཐམས་ཅད་
མཁྱེན་པ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཕྱི་ནང་གི་རིག་པའི་་་
གནས་ཐམས་ཅད་རང་བཞིན་གྱིས་མཁྱེན་པ་དང་། གཞན་ཡང་ལྷ་དང་མི་ལ་་


སོགས་པ་སེམས་ཅན་ཐམས་ཅད་ཀྱི་དུས་གསུམ་དུ་སེམས་ལས་བྱུང་བ་ཅི་སྙེད་པ་
ཐམས་ཅད་མཁྱེན་པ་སྟེ། དེ་ལྟར་མདོར་བསྡུས་པ་ཐམས་ཅད་མཁྱེན་པའི་དོན་
དུ་གསུངས་སོ། །བསྒོམ་པའི་དམ་པ་ཞེས་པ་ནི་ཕྲ་མོ་བསྒོམ་པའི་སྦྱོར་བ་ནི་་་
བསྒོམ་པ་ཐམས་ཅད་ཀྱི་ནང་ན་དམ་པ་ཡིན་པར་བསྟན་ཏོ། །བཤད་པར་བྱ་སྟེ།
སྒྲུབ་པ་པོ་རྣམས་ཀྱི་སེམས་མ་དུལ་བ་སྤྲེའུ་ལྟ་བུ་བསྟན་པར་བྱ་བའི་ཕྱིར་ཕྲ་མོའི་་
སྦྱོར་བ་བསྒོམ་པར་བྱ་སྟེ། ཅི་ལྟར་ཕྱག་ན་རྡོ་རྗེ་དང་། ཀུན་ཏུ་བཟང་པོ་དང་།
འཇམ་དཔལ་གྱི་ཐུགས་རྡོ་རྗེ་ལྟར་བརྟན་པ་དེ་བཞིན་དུ་སྒྲུབ་པ་རྣམས་འགྲུབ་པར་
འགྱུར་རོ། །དེ་ལྟར་བསྒོམ་པའི་དམ་པའི་དོན་དུ་གསུངས་སོ། །བཤད་དུ་་་་
གསོལ་ཞེས་པའི་དོན་ནི་བདེ་སྟེ་བཤད་མི་དགོས་སོ། །ནམ་མཁའི་དབྱིངས་ཀྱི་་
དབུས་གནས་པར། །ཟླ་བའི་དཀྱིལ་འཁོར་བསྒོམ་པར་བྱ། །སངས་རྒྱས་་་
གཟུགས་ནི་རབ་བསྒོམས་ན། །ཕྲ་མོའི་སྦྱོར་བ་བརྩམ་པར་བྱ། །ཞེས་བྱ་བའི་་
དོན་བཤད་པར་བྱ་སྟེ། ནམ་མཁའི་དབྱིངས་ཀྱི་དབུས་གནས་པ་ནི། ཕྱི་ནང་
གསང་བའི་བྱེ་བྲག་གསུམ་དུ་བསྟན་ཏེ། དེའི་དོན་དུ་ལེའུ་གསུམ་པར་རྒྱས་པར་
བཤད་པ་དེ་བཞིན་དུ་འདིར་སྦྱར་རོ། །ཟླ་བའི་དཀྱིལ་འཁོར་བསྒོམ་པར་བྱ་ཞེས་
པ་ནི་མདུན་དུ་སྨོས་པའི་གནས་ཕུན་སུམ་ཚོགས་པའི་དབུས་སུ་སྔགས་ཀྱི་ཡིག་འབྲུ་
ཧཱུཾ་དུ་གྱུར་པར་བསམ་སྟེ། མེ་ལོང་ལྟ་བུའི་ཡེ་ཤེས་ཀྱི་ངོ་བོ་ཁ་དོག་དཀར་པོ་གཟི་
བརྗིད་ཆེན་པོ་འབར་བ་འོད་དུ་ཞུ་བའི་ས་བོན་དེ་ལས་དོན་དམ་པ་བྱང་ཆུབ་་་་
སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །དེ་ལྟར་ཟླ་བའི་དཀྱིལ་
འཁོར་བསྒོམ་པར་བྱ་བའི་དོན་ཏེ། དེ་ནི་གདན་ཕུན་སུམ་ཚོགས་པའོ། །
སངས་རྒྱས་གཟུགས་ནི་རབ་བསྒོམས་ན་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་
ཡིན་ཏེ། སངས་རྒྱས་ཀྱི་གཟུགས་སུ་བསྟན་ཏེ། དེ་བསྐྱེད་པའི་ཆོ་གའི་ཚུལ་དུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་དང་ལྡན་པའི་ནི་ལེའུ་གསུམ་པ་ལས་རྒྱས་་
པར་ཅི་ལྟར་འབྱུང་བ་དེ་བཞིན་དུ་འདིར་སྦྱར་རོ། །དེ་བསྐྱེད་མ་ཐག་ཏུ་མདུན་་
དུ་སྨོས་པའི་གདན་གྱི་ངོ་བོ་ཟླ་བའི་དཀྱིལ་འཁོར་གྱི་སྟེང་དུ་བཞུགས་པར་གྱུར་པ་་
ཡིན་ཏེ། དེ་ལྟར་བྱས་པའི་འོག་ཏུ་སངས་རྒྱས་ཀྱི་གཟུགས་སྟོན་པ་མི་བསྐྱོད་པ་རྡོ་
རྗེ་འཛིན་གྱི་སྐུ་ཕྱག་རྒྱ་བདག་ཡིན་ནོ་བར་གཉིས་སུ་མེད་པར་བསྒོམ་པར་བྱའོ། །
དེ་ལྟར་སངས་རྒྱས་གཟུགས་ནི་རབ་བསྒོམས་ཞེས་པའི་དོན་ནོ། །ཕྲ་མོའི་སྦྱོར་བ་
བརྩམ་པར་བྱ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་བསྒོམ་པའི་དུས་སུ་དེའི་
རིགས་ཀྱི་ཤེས་རབ་མ་མདུན་དུ་སྨོས་པའི་མཚན་དང་ཡོན་ཏན་ཐམས་ཅད་དང་་་་
ལྡན་པ་བཟུང་སྟེ། སྒྲུབ་པ་པོས་འདོད་ཆགས་ཆེན་པོའི་སེམས་ཀྱིས་འཁྱུད་ནས་་
གསང་བའི་དབང་པོ་གཉིས་མཉམ་པར་སྦྱར་ཏེ། ཕྲ་མོའི་སྦྱོར་བ་བསྒོ་བར་

བརྩམ་པར་བྱ་སྟེ། དེ་ལྟར་ཕྲ་མོའི་སྦྱོར་བ་ཀུན་ཏུ་བརྩམ་པའི་དོན་ནོ། །སྣའི་
རྩེ་མོར་ཡུངས་ཀར་བསམ། །འགྲོ་དང་མི་འགྲོ་ཡུངས་ཀར་ལ། །གསང་བའི་་་
སྔགས་ཀྱིས་བརྟགས་པ་ཡི། །ཡེ་ཤེས་མཆོག་གི་གནས་བསྒོམ་མོ། །ཞེས་བྱ་བའི་
དོན་བཤད་པར་བྱ་སྟེ། སྣའི་རྩེ་མོ་ནི་སྒྲུབ་པ་པོ་མདུན་དུ་སྨོས་པའི་ཤེས་རབ་མ་
དང་ལྡན་པར་གསང་བའི་དབང་པོ་གཉིས་མཉམ་པར་སྦྱར་བའི་དབུས་ཀྱི་གནས་་
སྣའི་རྩེ་མོར་མིང་བཏགས་པ་ཕྲ་མོ་སྦྱོར་བ་སྒོམ་པའི་གནས་ཡིན་ནོ། །དེ་ལྟར་་
སྣའི་རྩེ་མོའི་དོན་དུ་གསུངས་སོ། །ཡུངས་ཀར་བསམ་ཞེས་པ་ནི་ཡེ་ཤེས་རྣམ་པ་་
ལྔ་དང་གཉིས་སུ་མེད་པའི་ངོ་བོ་ཡེ་ཤེས་ཀྱི་རིན་པོ་ཆེ་ཡུངས་ཀར་གྱི་འབྲུ་ཚད་དང་
མཉམ་པ་དེ་བཞིན་གཤེགས་པ་ལྔའི་ཁ་དོག་དང་ལྡན་པ་མདུན་དུ་སྨོས་པའི་སྣའི་རྩེ་
མོའི་དབུས་ཀྱི་གནས་སུ་སྒྲུབ་པ་པོས་བསམ་མོ། །དེ་ཡུངས་ཀར་བསམ་ཞེས་པའི་
དོན་ནོ། །འགྲོ་དང་མི་འགྲོ་ཡུངས་ཀར་ལ་ཞེས་པ་ནི་ཡེ་ཤེས་ཀྱི་རིན་པོ་ཆེ་ཡུངས་


ཀར་གྱི་འབྲུ་དང་མཉམ་པའི་ངོ་བོ་དེའི་ནང་ན་འགྲོ་དང་མི་འགྲོ་བ་མ་ལུས་པ་་་་
ཐམས་ཅད་ཀྱི་གནས་ཀྱི་ངོ་བོ་ཡིན་ནོ། །གཞན་ཡང་འགྲོ་དང་མི་འགྲོ་བ་ནི་བྱེ་་་
བྲག་རྣམ་པ་གཉིས་སུ་བསྟན་པར་བྱ་སྟེ། ཕྱི་ཐུགས་རྗེ་ཆེན་པོའི་དམ་ཚིག་གི་བྱེ་་
བྲག་དང་། དོན་དམ་པའི་ཡེ་ཤེས་སྤྲོ་བ་དང་བསྡུ་བའི་བྱེ་བྲག་གོ། །ཕྱིའི་་་་
ཐུགས་རྗེ་ཆེན་པོའི་དམ་ཚིག་གི་བྱེ་བྲག་ནི། གནས་སྟོང་གསུམ་གྱི་སྟོང་ཆེན་པོ་མ་
ལུས་པ་ཐམས་ཅད་མདུན་དུ་སྨོས་པའི་ཡེ་ཤེས་ཀྱི་རིན་པོ་ཆེ་ཚད་ཡུངས་ཀར་གྱི་་་
འབྲུ་དང་མཉམ་པ་དེ་དང་གཉིས་སུ་མེད་པ་ཡིན་པར་བསམ་མོ། །གཞན་ཡང་་
སྟོང་གསུམ་གྱི་སྟོང་ཆེན་པོའི་འཇིག་རྟེན་ན་གནས་པའི་ལྷ་དང་མི་ལ་སོགས་པ་འགྲོ་
བ་སེམས་ཅན་དུ་མིང་བཏགས་པ་ཐམས་ཅད་ཡེ་ཤེས་ཀྱི་རིན་པོ་ཆེ་ཡུངས་ཀར་གྱི་་
འབྲུ་དང་མཉམ་པ་དེའི་ནང་དུ་དེ་བཞིན་གཤེགས་པ་རྣམ་པར་སྣང་མཛད་ལ་་་
སོགས་པ་རིགས་རྣམ་པ་ལྔའི་བྱེ་བྲག་གྲངས་མེད་པ་ཚད་རྡུལ་ཕྲ་མོ་དང་མཉམ་པའི་
སྐུ་ཕྱག་རྒྱའི་ངོ་བོ་ཉིད་ཉིད་ཀྱི་ཤེས་རབ་ལྷ་མོ་འཁྱུད་པ་ཆ་ལུགས་ཕུན་སུམ་ཚོགས་
པ་དཀྱིལ་འཁོར་གྱི་སྐབས་ནས་འབྱུང་བ་དང་ལྡན་པ་གནས་ནས་སྤྲོ་བ་དང་བསྡུ་་་
བའི་ཚུལ་སྒྲུབ་པ་པོས་བསྒོམ་པར་བྱ་བར་གསུངས་སོ། །དོན་དམ་པའི་ཡེ་ཤེས་སྤྲོ་
བ་དང་བསྡུ་བའི་བྱེ་བྲག་ནི་མདུན་དུ་སྨོས་པའི་ཡེ་ཤེས་ཀྱི་རིན་པོ་ཆེ་ཡུངས་ཀར་གྱི་
འབྲུ་དང་ཚད་མཉམ་པ་དེའི་ནང་དངོས་པོ་མེད་པ་ནམ་མཁའ་བཞིན་དུ་སྟོང་པ་་་
ཆོས་ཀྱི་སྐུ་མི་གཡོ་བ་ཀུན་ལ་ཁྱབ་ནས་གནས་པ་ཡེ་ཤེས་ཀྱི་རིན་པོ་ཆེ་དེ་ནི་མི་འགྲོ་
བ་ཡིན་ནོ། །གཞན་ཡང་ཡེ་ཤེས་ཀྱི་རིན་པོ་ཆེ་ཡུངས་ཀར་གྱི་འབྲུ་དང་མཉམ་པ་
དེའི་ནང་དུ་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པ་རྣམ་པ་ལྔའི་བྱེ་
བྲག་གི་ས་བོན་སྔགས་ཀྱི་ཡིག་འབྲུ་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་ཁ་་་
དོག་དང་ལྡན་པ་སྐར་མ་ལྟ་བུ་འབར་བ་བསམ་མོ། །ས་བོན་སྔགས་ཀྱི་ཡིག་འབྲུ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དེ་དག་ལས་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བ་དང་བསྡུ་བར་་
བྱའོ༑ །བཤད་པར་བྱ་སྟེ། དེ་བཞིན་གཤེགས་པའི་སྐུ་ཕྱག་རྒྱ་ཚད་རྡུལ་ཕྲ་མོ་
དང་མཉམ་པ། ཉིད་ཉིད་ཀྱི་ཤེས་རབ་ལྷ་མོ་འཁྱུད་པ་སྐུ་ཕྱག་རྒྱའི་ཆ་ལུགས་ཕུན་
སུམ་ཚོགས་པ། དཀྱིལ་འཁོར་གྱི་སྐབས་སུ་ཅི་ལྟར་བསྟན་པ་དང་ལྡན་པ་ཚུལ་དེ་
ལྟ་བུ་སྒོམ་པར་བྱའོ། །དེ་ལྟར་མདོར་བསྡུས་པ་འགྲོ་དང་མི་འགྲོ་ཡུངས་ཀར་གྱི་
དོན་དུ་གསུངས་སོ། །གསང་བའི་སྔགས་ཀྱིས་བརྟགས་པའི་ཞེས་པ་ནི་མདུན་དུ་
བཤད་པའི་ཡེ་ཤེས་ཀྱི་རིན་པོ་ཆེ་ཡུངས་ཀར་གྱི་འབྲུ་ཚད་དང་མཉམ་པ་འགྲོ་བ་་་་་
དང་མི་འགྲོ་བའི་སྤྲོ་བ་དང་བསྡུ་བའི་གནས་ཀྱི་ངོ་བོ་དེ་གསང་བའི་རྫས་ལས་གྱུར་
པར་བྱ་སྟེ། སྒྲུབ་པ་པོས་དང་པོ་ཕྲ་མོ་སྦྱོར་བ་བརྩམ་པའི་དུས་སུ་འདོད་ཆགས་་
ཆེན་པོའི་སེམས་དགའ་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་
པའི་དུས་སུ་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་འོད་དུ་ཞུ་སྟེ། དེ་་
ཞུ་མ་ཐག་ཏུ་བྱང་ཆུབ་སེམས་དེ་རིན་པོ་ཆེ་ཤེལ་ལྟར་ཤིན་ཏུ་དཀར་བ་དྲི་མ་མེད་པ་
ཡུངས་ཀར་གྱི་འབྲུ་དང་མཉམ་པར་གྱུར་པར་བསམ་མོ། །དེ་ལྟར་གྱུར་པའི་འོག་
ཏུ་བྱང་ཆུབ་སེམས་ཚད་ཡུངས་ཀར་གྱི་འབྲུ་དང་མཉམ་པ་གསང་བའི་རྫས་ཀྱི་ངོ་བོ་
དེ་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་ཡེ་ཤེས་
རྣམ་པ་ལྔ་དང་གཉིས་སུ་མེད་པའི་ཁ་དོག་དང་ལྡན་པའི་འོད་ཟེར་གྱི་ཕྲེང་བ་འཕྲོ་
བར་བརྟག་གོ། །།དེ་ལྟར་མདོར་བསྡུས་པ་གསང་བའི་ཡེ་ཤེས་ཀྱི་བརྟགས་པའི་་་་་
དོན་དུ་གསུངས་སོ། །ཡེ་ཤེས་མཆོག་གི་གནས་བསྒོམ་ན་ཞེས་པ་ནི། ཡེ་ཤེས་་
ཀྱི་རིན་པོ་ཆེ་ཚད་ཡུངས་ཀར་གྱི་འབྲུ་དང་མཉམ་པ་མདུན་དུ་སྨོས་པའི་འགྲོ་དང་་
མི་འགྲོ་གཉིས་སུ་མེད་པའི་ངོ་བོ་དཔལ་རྡོ་རྗེ་སེམས་དཔའ་ལ་སོགས་པ་རིགས་རྣམ་
པ་ལྔའི་བྱེ་བྲག་གི་དེ་བཞིན་གཤེགས་པ་བརྗོད་དུ་ཡོད་པ་བརྗོད་དུ་མེད་པའི་ཡེ་་


ཤེས་དང་གཉིས་སུ་མེད་པའི་གནས་ཀྱི་ངོ་བོ་ཡིན་ནོ། །གཞན་ཡང་དེ་བཞིན་་་་
གཤེགས་པ་ཐམས་ཅད་ཀྱི་ཡེ་ཤེས་སྤྲོ་བ་དང་བསྡུ་བའི་སྐུ་ཕྱག་རྒྱའི་ཆོ་གའི་ཚུལ་གྱི་
གནས་སྒྲུབ་པ་པོ་རྣམས་ཀྱི་བླ་ན་མེད་པའི་བྱང་ཆུབ་ཀྱི་ལམ་ཡིད་དུ་འོང་བའོ། །
དེ་ལྟར་ཡིད་དུ་འོང་བའི་གནས་བསྒོམ་པའི་དོན་དུ་གསུངས་སོ།། །།
ད་ནི་ཕྲ་མོའི་སྦྱོར་བ་མཉམ་པར་བྱས་པའི་འོག་ཏུ་དཀྱིལ་འཁོར་དྲུག་གི་དེ་་
བཞིན་གཤེགས་པའི་རིགས་ཀྱི་བྱེ་བྲག་སྤྲོ་བའི་བསྒོམ་པ་སྦྱོར་བའི་དོན་བསྟན་པར་
བྱ་སྟེ། ནམ་མཁའི་དབྱིངས་ཀྱི་དབུས་གནས་པར། །ཉི་མའི་དཀྱིལ་འཁོར་་་
བསྒོམ་པར་བྱ། །སངས་རྒྱས་སྐུའི་གནས་བསྒོམས་ཏེ། །དེའི་སྟེང་དུ་གནས་་
བཞག་གོ། །ཧཱུཾ། ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
ནམ་མཁའི་དབྱིངས་ཀྱི་དབུས་གནས་པ་ནི་མདུན་དུ་ཕྲ་མོ་སྦྱོར་བ་བསྒོམ་པ་དང་་
པོར་ཅི་ལྟར་བཤད་པ་དེ་བཞིན་དུ་འདིར་སྦྱར་རོ། །ཉི་མའི་དཀྱིལ་འཁོར་བསྒོམ་
པར་བྱ་ཞེས་པ་ནི། སྒྲུབ་པ་པོས་དང་པོ་ཤེས་རབ་མ་འཁྱུད་པའི་སྦྱོར་བའི་ཚུལ་་
བྱ་སྟེ། དེའི་འོག་ཏུ་གསང་བའི་དབང་པོ་གཉིས་མཉམ་པར་སྦྱར་ཏེ། ནམ་་
མཁའི་དབྱིངས་སུ་མིང་བཏགས་པའི་དབུས་ཀྱི་གནས་སུ་ས་བོན་སྔགས་ཀྱི་ཡིག་་་
འབྲུ་ཧཱུཾ་ཁ་དོག་དམར་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་བསྐལ་པའི་མེ་བཞིན་དུ་་
རབ་ཏུ་འབར་བ་བསམ་སྟེ། ས་བོན་དེ་ལས་ཉི་མའི་དཀྱིལ་འཁོར་གྱི་གཟུགས་སུ་
གྱུར་ཏེ། ཉི་མའི་དཀྱིལ་འཁོར་དེ་འབར་བའི་ཕྲེང་བའི་ཚུལ་དུ་འབར་བའོ། །
དེ་ལྟར་ཉི་མའི་དཀྱིལ་འཁོར་བསྒོམ་པར་བྱ་བའི་དོན་དུ་གསུངས་སོ། །སངས་་
རྒྱས་གཟུགས་ཀྱི་གནས་བསྒོམས་ཏེ་ཞེས་པ་ནི། མདུན་དུ་སྨོས་པའི་ཉི་མའི་་་་
དཀྱིལ་འཁོར་དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཧཱུཾ་རིན་པོ་ཆེ་ཨིནྡྲ་ནཱི་ལའི་ཁ་
དོག་ལྟ་བུ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་རབ་ཏུ་འབར་བ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བསམ་སྟེ། དེ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བའི་ས་བོན་དེ་ལས་སྟོན་པ་མི་
བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་བསྐྱེད་པར་བྱ་སྟེ། སྐུ་ཕྱག་རྒྱའི་རིང་ཐུང་་
སྦོམ་ཕྲའི་ཚད་ནི་ནས་འབྲུ་འབྲིང་དང་མཉམ་པའོ། །ཤེས་རབ་མ་ཡེ་ཤེས་ཀྱི་ལྷ་་
མོ་མཱ་མ་ཀཱི་དང་གཉིས་སུ་མེད་པར་འཁྱུད་ནས་སྦྱོར་བ་དེའི་སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་ནི་མདུན་དུ་ཇི་ལྟར་སྨོས་པ་བཞིན་འདིར་སྦྱར་རོ། །དེ་ལྟར་་
སངས་རྒྱས་ཀྱི་གཟུགས་བསྐྱེད་མ་ཐག་སྒྲུབ་པ་པོས་གཉིས་སུ་མེད་པའི་ང་རྒྱལ་་་
བསྒོམ་པར་བྱའོ། །བཤད་པར་བྱ་སྟེ། ཉིད་ཀྱི་གསང་བའི་ཐུགས་ཡེ་ཤེས་་
སེམས་དཔའི་གནས་སུ་ས་བོན་སྔགས་ཀྱི་ཡིག་འབྲུ་ཧཱུཾ་བསམས་ཏེ། དེའི་ཁ་དོག་
དང་ཡེ་ཤེས་ནི་སྔ་མ་དང་མཐུན། ཡེ་ཤེས་ཀྱི་གཟི་བརྗིད་ཀྱིས་འབར་བ་ཡེ་ཤེས་་
ཀྱི་ཁུ་བའི་ངོ་བོར་འོད་དུ་ཞུ་བའི་ས་བོན་དེ་ལས་སྟོན་པ་རྡོ་རྗེ་མི་བསྐྱོད་པ་རྡོ་རྗེ་་་
འཛིན་གྱི་སྐུ་ཕྱག་རྒྱ་དང་ཚད་མཉམ་པའི་སྐུ་ཕྱག་རྒྱ་ཆ་ལུགས་ཕུན་སུམ་ཚོགས་པ་་
དང་ལྡན་པ་སྤྲིན་བཞིན་དུ་ནམ་མཁའི་དབྱིངས་ཀྱི་དབུས་ཀྱི་གནས་ཁྱབ་པར་སྤྲོས་
ཏེ༑ ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་བརླབ་་
པར་བྱའོ། །དེ་བྱིན་གྱིས་རླབས་མ་ཐག་ཏུ་ཕྱིན་ཅི་ལོག་གི་ཞེ་སྡང་བཅོམ་པར་་
འགྱུར་རོ། །དེ་ལྟར་བྱས་པའི་འོག་ཏུ་སྤྲོས་པའི་སྐུ་ཕྱག་རྒྱ་སྒྲུབ་པ་པོས་སྤྲོས་པའི་
གནས་སུ་བསྡུ་བར་བྱའོ། །དེ་བསྡུས་ནས་མདུན་དུ་སྨོས་པའི་གདན་ཉི་མའི་་་
དཀྱིལ་འཁོར་ལ་གཉིས་སུ་མེད་པར་ཐིམ་ཏེ། འབར་བ་ཆེན་པོའི་དོན་དུ་གྱུར་རོ། །
དེ་ལྟར་སངས་རྒྱས་གཟུགས་ནི་བསྒོམ་པར་བྱ་ཞེས་པའི་དོན་དུ་གསུངས་སོ། །
དེའི་སྟེང་དུ་གནས་བཞག་གོ་ཞེས་པ་ནི་སྔོན་དུ་བཤད་པ་སྟོན་པ་མི་བསྐྱོད་པ་རྡོ་རྗེ་
འཛིན་དང་གཉིས་སུ་མེད་པའི་ང་རྒྱལ་གྱི་ཏིང་ངེ་འཛིན་དུ་གནས་ཏེ། དེའི་་
གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས། ཉི་མའི་དཀྱིལ་འཁོར་་


གདན་གྱི་ངོ་བོ་དེའི་སྟེང་དུ། ཞེ་སྡང་རྡོ་རྗེའི་གདན་བསྐྱེད་པའི་སྔགས་ཀྱི་ས་བོན་
ཡིག་འབྲུ་ཧཱུཾ་བསམ་སྟེ། ཁ་དོག་ནག་པོ་མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་བ་
ཆེན་པོས་འབར་བའི་ངོ་བོ་དེ་ལས་ཁྲོ་བོའི་རྡོ་རྗེ་རྩེ་དགུའི་གཟུགས་སུ་གྱུར་ཏེ།
ཁ་དོག་སྔགས་ཀྱི་ས་བོན་ཡིག་འབྲུ་ཧཱུཾ་དང་འདྲ་བའི་རྡོ་རྗེ་དེ་མེ་ཕུང་བཞིན་དུ་རབ་
ཏུ་འབར་བའོ། །བཤད་པར་བྱ་སྟེ། གདན་རྡོ་རྗེ་དེའི་བུམ་པའི་དབུས་སུ་་་
སྔགས་ཀྱི་ས་བོན་ཡིག་འབྲུ་ཧཱུཾ་བསམས་ཏེ། ཁ་དོག་སྤྲིན་ནག་པོ་འདྲ་བ་མེ་ལོང་་
ལྟ་བུའི་ཡེ་ཤེས་ཀྱི་ངོ་བོ་འབར་བ་ཆེན་པོ་འབར་བ། ཡེ་ཤེས་ཀྱི་ཁུ་བའི་ངོ་བོར་་
འོད་དུ་ཞུ་བའི་ས་བོན་ལས་སྟོན་པ་མི་བསྐྱོད་པ་རྡོ་རྗེ་འཛིན་དང་གཉིས་སུ་མེད་་་་་
པའི་ངོ་བོའི་གཟུགས་འཇིགས་པ་ཆེན་པོར་བྱེད་པ་ཞེ་སྡང་རྡོ་རྗེའི་སྐུ་ཕྱག་རྒྱ་བསྐྱེད་
དེ༑ དེའི་སྐུ་མདོག་སྤྲིན་ནག་པོ་ལྟ་བུར་རལ་པ་གྱེན་དུ་བརྫེས་པ། རབ་ཏུ་་་
འབར་བ་ཞལ་གསུམ་པ། ཁྲོས་ཏེ་སྨིན་མའི་རླབས་བསྐྱོད་པ། མཆེ་བ་བསྣོལ་
བ༑ ཕྱག་དྲུག་ཕྱག་མཚན་དྲུག་སྟེ། ཕྱག་གཡས་དང་པོ་ན་ཁྲོ་བོའི་རྡོ་རྗེ་རྩེ་་་
དགུ་འཛིན། ཕྱག་མཚན་ཕྱི་མ་ནི་སྟོན་པ་མི་བསྐྱོད་པ་རྡོ་རྗེ་འཛིན་དང་མཐུན་ནོ།།
སྐུ་ལ་རྒྱན་གྱི་བྱེ་བྲག་སྣ་ཚོགས་ཀྱིས་བརྒྱན་པ། ཤེས་རབ་མ་ཡེ་ཤེས་ཀྱི་ལྷ་མོ་ཞེ་་
སྡང་དགའ་མ་དེ་ཡང་མཱ་མ་ཀཱི་དང་གཉིས་སུ་མེད་པ་འཇིགས་པར་བྱེད་པ་ཁྲོ་བོའི་
གཟུགས་དང་གཉིས་སུ་མེད་པར་འཁྱུད་པའི་སྦྱོར་བ་དང་ལྡན་པའོ། །དེ་ལྟར་ཞེ་
སྡང་རྡོ་རྗེའི་སྐུ་ཕྱག་རྒྱའི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་་་་
མདུན་དུ་སྨོས་པའི་ཚུལ་གྱིས་ས་བོན་སྔགས་ཀྱི་ཡིག་འབྲུ་ཧཱུཾ་ལས་ཅི་ལྟར་ཞེ་སྡང་རྡོ་་
རྗེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པ་དེ་ལྟ་བུའི་སྐུ་ཕྱག་རྒྱ་་
ནམ་མཁའི་དབྱིངས་སུ་ཁྱབ་པར་སྤྲོ་བས་བགེགས་ཀྱི་ཚོགས་མ་རུངས་པ་ཐམས་་་
ཅད་བྱིན་གྱིས་བརླབས་ནས་བཅོམ་པར་འགྱུར་རོ། །དེ་ལྟར་བྱས་པའི་འོག་ཏུ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་སྒྲུབ་པ་པོས་སྤྲོ་བའི་གནས་སུ་བསྡུ་བར་བྱ་སྟེ།
དེ་མ་ཐག་ཏུ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་གྱུར་རོ། །དེ་་
ལྟར་དེའི་སྟེང་དུ་གནས་བཞག་གོ་ཞེས་པའི་དོན་ནོ། །ཧཱུཾ་ནི་བྱེ་བྲག་རྣམ་པ་་་
བཞིར་བསྟན་ཏེ། དང་པོ་སྟོན་པ་མི་བསྐྱོད་པ་རྡོ་རྗེ་འཛིན་གྱི་གདན་ཉི་མའི་་
དཀྱིལ་འཁོར་ས་བོན་སྔགས་ཀྱི་ཡིག་འབྲུ་ཧཱུཾ་ལས་བསྐྱེད་པ་སྟེ་གཅིག །དེའི་་་
འོག་ཏུ་མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་ཕྱག་རྒྱ་ས་བོན་སྔགས་ཀྱི་ཡིག་འབྲུ་ཧཱུཾ་་
ལས་བསྐྱེད་པ་དང་གཉིས་པ་ནི། འོག་ཏུ་ཞེ་སྡང་རྡོ་རྗེའི་གདན་ཉི་མའི་་་
དཀྱིལ་འཁོར་གྱི་སྟེང་དུ་རྡོ་རྗེ་རྩེ་དགུ་ས་བོན་སྔགས་ཀྱི་ཡི་གེ་ཧཱུཾ་ལས་སྐྱེད་པ་དང་་
གསུམ༑ དེའི་འོག་ཏུ་ཞེ་སྡང་རྡོ་རྗེ་ཉིད་ཀྱི་སྐུ་ཕྱག་རྒྱ་ས་བོན་སྔགས་ཀྱི་ཡིག་འབྲུ་
ཧཱུཾ་ལས་སྐྱེད་པ་དང་བཞིའོ། །དེ་ལྟར་ས་བོན་སྔགས་ཀྱི་ཡིག་འབྲུ་ཧཱུཾ་གི་དོན་བྱེ་་་་
བྲག་བཞིར་གསུངས་སོ། །ནམ་མཁའི་དབྱིངས་ཀྱི་དབུས་གནས་པར། །གསལ་
བའི་དཀྱིལ་འཁོར་བསྒོམ་པར་བྱ། །སྤྱན་གྱི་ཚུལ་དུ་སྦྱོར་བ་ལ། །རྡོ་རྗེ་པདྨ་དེ་
ནས་བསྒོམ་ཞེས་བྱ་བའི་དོན་བཤད་པར་བྱ་སྟེ། ནམ་མཁའི་དབྱིངས་ཀྱི་དབུས་་
གནས་པ་ནི། སྔར་བྱེ་བྲག་གསུམ་དུ་བཤད་པ་དང་མཐུན་པར་སྦྱར་རོ། །
གསལ་བའི་དཀྱིལ་འཁོར་བསྒོམ་པར་བྱ་ཞེས་པ་ནི། སྒྲུབ་པ་པོས་དང་པོ་སྐུའི་་་་་
རིགས་ཀྱི་བྱེ་བྲག་གི་རིགས་ཀྱི་བུ་མོ་མཚན་དང་ཡོན་ཏན་ཐམས་ཅད་དང་ལྡན་པ་་
ལོ་བཅུ་དྲུག་ལོན་པ་བླངས་ཏེ། དེ་སངས་རྒྱས་སྤྱན་དང་གཉིས་སུ་མེད་པར་བྱིན་
གྱིས་བརླབས་ལ། དེའི་འོག་ཏུ་ཐབས་དང་ཤེས་རབ་འཁྱུད་པའི་སྦྱོར་བའི་ཚུལ་་
བྱས་ཏེ། དེ་མ་ཐག་ཏུ་གསང་བའི་དབང་པོ་གཉིས་མཉམ་པར་སྦྱར་ནས།
ནམ་མཁའི་དབྱིངས་སུ་མིང་བཏགས་པའི་དབུས་ཀྱི་གནས་སུ་ས་བོན་སྔགས་ཀྱི་་་
ཡིག་འབྲུ་ཨོཾ་བསམས་ཏེ། ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་་


ཟླ་བ་སྟོང་དང་འདྲ་བར་གཟི་བརྗིད་ཀྱིས་འབར་བའི་ས་བོན་ལས་ཟླ་བའི་དཀྱིལ་་
འཁོར་གྱི་གཟུགས་སུ་གྱུར་ཏེ། ཟླ་བའི་དཀྱིལ་འཁོར་དེ་ནི་གཟི་བརྗིད་ཀྱི་་་
འབར་བར་གྱུར་པའོ། །དེ་ལྟར་གསལ་བའི་དཀྱིལ་འཁོར་བསྒོམ་པར་བྱ་བའི་་
དོན་ནོ། །སྤྱན་གྱི་ཚུལ་དུ་སྦྱོར་བ་ལ་ཞེས་པ་ནི། གོང་དུ་སྨོས་པའི་གསལ་བའི་
དཀྱིལ་འཁོར་དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཨོཾ་བསམ་སྟེ། ཁ་དོག་་་
དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གཟི་བརྗིད་ཀྱི་ཕུང་པོ་རབ་ཏུ་འབར་
བ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་སྟེ། ས་བོན་དེ་ལས་རྣམ་པར་སྣང་མཛད་
ཀྱི་སྐུ་ཕྱག་རྒྱ་ཡེ་ཤེས་ཀྱི་ལྷ་མོ་སངས་རྒྱས་སྤྱན་གྱི་གཟུགས་དང་ལྡན་པར་བསྐྱེད་དེ།
དེའི་སྐུ་ཕྱག་རྒྱའི་རིང་ཐུང་དང་སྦོམ་ཕྲའི་ཚད་ནི། ཙ་ན་ཀའི་འབྲུ་དང་མཉམ་་་
པའོ༑ །དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་མདུན་ན་ཇི་ལྟར་སྨོས་
པ་དེ་བཞིན་དུ་འདིར་སྦྱར་རོ། །དེ་ལྟར་རྣམ་པར་སྣང་མཛད་ཀྱི་སྐུ་ཕྱག་རྒྱ་་་
བསྐྱེད་མ་ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
བཤད་པར་བྱ་སྟེ། །དེ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་
སུ་ས་བོན་སྔགས་ཀྱི་ཡིག་འབྲུ་ཨོཾ་བསམ་སྟེ། དེ་ཡེ་ཤེས་དང་ཁ་དོག་ནི་མདུན་དུ་
སྨོས་པ་དང་མཐུན། ཡེ་ཤེས་ཀྱི་གཟི་བརྗིད་ཀྱིས་འབར་བས་འབར་ཏེ། ཡེ་
ཤེས་ཀྱི་ཁུ་བའི་ངོ་བོར་འོད་དུ་ཞུ་བའི་ས་བོན་ལས་ཅི་ལྟར་རྣམ་པར་སྣང་མཛད་
ཉིད་ཀྱི་སྐུ་རྒྱའི་ཚད་དང་ཆ་ལུགས་ཕུན་སུམ་ཚོགས་པ་དང་ལྡན་པའི་སྐུ་ཕྱག་རྒྱ་
སྤྲིན་བཞིན་དུ་ནམ་མཁའི་དབྱིངས་ཐམས་ཅད་དུ་ཁྱབ་པར་སྤྲོས་ཏེ། ལྷ་དང་མི་
ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་བརླབ་པར་བྱ་སྟེ། བྱིན་
གྱིས་བརླབས་པས་ཕྱིན་ཅི་ལོག་གི་གཏི་མུག་བཅོམ་པར་འགྱུར་རོ། །དེ་ལྟར་་
བྱས་པའི་འོག་ཏུ་སྤྲོས་པའི་སྐུ་ཕྱག་རྒྱ་རྣམས་སྤྲོས་པའི་གནས་སུ་བསྡུ་བར་བྱ་སྟེ།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བསྡུས་མ་ཐག་ཏུ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་གྱུར་པར་་
བསམ་མོ། །དེ་ལྟར་སྤྱན་གྱི་ཚུལ་དུ་སྦྱོར་བའི་དོན་དུ་གསུངས་སོ། །རྡོ་རྗེ་པདྨ་
དེ་ནས་བསྒོམ་ཞེས་པའི་དོན་སྔར་བཤད་པས་བཤད་མི་དགོས་སོ།། །།
ནམ་མཁའ་དབྱིངས་ཀྱི་དབུས་གནས་པར། །རིན་ཆེན་དཀྱིལ་འཁོར་་
བསྒོམ་པར་བྱ། །དང་པོའི་སྦྱོར་བ་ནན་ཏན་གྱིས། །དེ་ཡི་སྟེང་དུ་ཡོངས་སུ་
བསྒོམ་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ནམ་མཁའི་
དབྱིངས་ཀྱི་དབུས་གནས་པ་ནི་སྔར་བཤད་པའི་བྱེ་བྲག་གསུམ་དང་མཐུན་པར་་་
སྦྱར་རོ། །རིན་ཆེན་དཀྱིལ་འཁོར་བསྒོམ་པར་བྱ་ཞེས་པ་ནི་སྒྲུབ་པ་པོས་དང་པོ་་
རྡོ་རྗེའི་རིགས་ཀྱི་ཚུལ་དུ་ཁྲུས་མཁན་གྱི་བུ་མོ་བླང་། ཡང་ན་རྒྱལ་རིགས་ཀྱི་བུ་མོ་
ཡང་མི་འགལ་ཏེ། མཚན་དང་ཡོན་ཏན་ཐམས་ཅད་དང་ལྡན་པ་ལོ་བཅུ་གཉིས་
ལོན་པ། མཱ་མ་ཀཱིར་གཉིས་སུ་མེད་པར་བྱིན་གྱིས་བརླབས་པ་དེའི་འོག་ཏུ་ཐབས་
དང་ཤེས་རབ་འཁྱུད་པའི་སྦྱོར་བའི་ཚུལ་བྱ་སྟེ། དེ་མ་ཐག་ཏུ་གསང་བའི་དབང་
པོ་གཉིས་མཉམ་པར་སྦྱར་ཏེ། ནམ་མཁའི་དབྱིངས་སུ་མིང་བཏགས་པའི་དབུས་
ཀྱི་གནས་སུ་ས་བོན་སྔགས་ཀྱི་ཡིག་འབྲུ་སྭ་བསམ་སྟེ། ཁ་དོག་སེར་པོ་མཉམ་པ་་
ཉིད་ཀྱི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་གཟི་བརྗིད་ཀྱིས་འབར་བའི་་་
འོད་དུ་ཞུ་བའི་ས་བོན་ལས་རིན་པོ་ཆེ་འཛམ་བུ་ནཱ་ད་ཟུར་བརྒྱད་པར་གྱུར་ཏེ།
རིན་པོ་ཆེའི་དཀྱིལ་འཁོར་དེ་གཟི་བརྗིད་ཀྱིས་འབར་བས་འབར་བའོ། །དེ་ལྟར་
རིན་ཆེན་དཀྱིལ་འཁོར་བསྒོམ་པར་བྱ་བའི་དོན་དུ་གསུངས་སོ། །དང་པོའི་སྦྱོར་
བ་ནན་ཏན་གྱིས་ཞེས་པ་ནི། མདུན་དུ་སྨོས་པའི་རིན་ཆེན་དཀྱིལ་འཁོར་གནས་
གཞན་༧གྱི་ངོ་བོ་དེ་དང་པོའི་སྦྱོར་བ་དང་མཉམ་པར་ནན་ཏན་ཏུ་བསྒོམ་པར་བྱའོ།།
བསྟན་པར་བྱ་སྟེ། སྔར་བཤད་པའི་དེ་བཞིན་གཤེགས་པ་རྣམ་པ་ལྔའི་རིགས་ཀྱི་


བྱེ་བྲག་གི་ཕྲ་མོ་སྦྱོར་བ་བསྒོམ་པར་བྱ་བའི་གནས་ཀྱི་ངོ་བོ་ཡེ་ཤེས་ཀྱི་རིན་པོ་ཆེ་་
ཡུངས་ཀར་གྱི་འབྲུ་ཙམ་དེ་དང་པོ་སྦྱོར་བ་ཡིན་པར་བསྟན་ཏོ། །དེ་དང་ཚད་་
མཉམ་པར་རིན་ཆེན་འབྱུང་ལྡན་གྱི་གང་ན་རིན་ཆེན་དཀྱིལ་འཁོར་སྒྲུབ་པ་པོས་
ནན་ཏན་ཏུ་བསྒོམ་པར་བྱའོ། །དེ་ལྟར་དང་པོའི་སྦྱོར་བ་ནན་ཏན་གྱི་དོན་དུ་་
གསུངས་སོ། །དེའི་སྟེང་དུ་ཡོངས་སུ་བསྒོམ་ཞེས་པ་ནི། དང་པོའི་སྦྱོར་བའི་
ཚད་ཀྱི་རིན་པོ་ཆེ་འཛམ་བུ་ནཱ་དའི་དཀྱིལ་འཁོར་གདན་གྱི་ངོ་བོ་དེའི་སྟེང་གི་་་་
དབུས་ཀྱི་གནས་སུ་ས་བོན་སྔགས་ཀྱི་ཡིག་འབྲུ་སྭ་བསམ་སྟེ། ཁ་དོག་རིན་པོ་ཆེ་
འཛམ་བུ་ནཱ་ད་ལྟར་སེར་བ་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་འབར་བ་ཆེན་པོས་་
འབར་བའི་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བའི་ས་བོན་དེ་ལས་རིན་ཆེན་་་་་
འབྱུང་ལྡན་གྱི་སྐུ་ཕྱག་རྒྱ་བསྐྱེད་དེ། དེའི་སྐུ་མདོག་རིན་པོ་ཆེ་འཛམ་བུ་ནཱ་ད་
ལྟར་སེར་བ། སྐུ་ཕྱག་རྒྱའི་ཚད་རིང་ཐུང་སྦོམ་ཕྲ་ནི་དང་པོའི་སྦྱོར་བར་མིང་་
བཏགས་པའི་ཡུངས་ཀར་གྱི་འབྲུ་དང་མཉམ་པའོ། །དེའི་སྐུ་ཕྱག་རྒྱའི་ཆ་ལུགས་
ཕུན་སུམ་ཚོགས་པ་ནི་སྔར་ཇི་ལྟར་བཤད་པ་བཞིན་འདིར་སྦྱར་རོ། །དེ་ལྟར་རིན་
ཆེན་འབྱུང་ལྡན་གྱི་སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་པ་པོས་གཉིས་སུ་མེད་པར་་་
བསྒོམ་པའི་ང་རྒྱལ་བྱའོ། །བསྟན་པར་བྱ་སྟེ། ཉིད་ཀྱི་གསང་བའི་ཐུགས་ཀ་ཡེ་
ཤེས་སེམས་དཔའི་གནས་སུ་ས་བོན་སྔགས་ཀྱི་ཡིག་འབྲུ་སྭ་བསམ་ཏེ། དེ་ཡེ་ཤེས་
དང་ཁ་དོག་ནི་སྔ་མ་དང་མཐུན་ནོ། །གཟི་བརྗིད་ཀྱི་འབར་བས་འབར་བ་ཡེ་་་་
ཤེས་ཀྱི་ཁུ་བའི་ངོ་བོར་འོད་དུ་ཞུ་བའི་ས་བོན་དེ་ལས་རིན་ཆེན་འབྱུང་ལྡན་ཉིད་ཀྱི་
སྐུ་ཕྱག་རྒྱའི་ཚད་དང་ཆ་ལུགས་ཕུན་སུམ་ཚོགས་པ་དང་ལྡན་པའི་སྐུ་ཕྱག་རྒྱ་སྤྲིན་་
བཞིན་དུ་ནམ་མཁའི་དབྱིངས་ཀྱི་དབུས་ཀྱི་གནས་སུ་ཁྱབ་པར་སྤྲོས་ཏེ། ལྷ་དང་
མི་ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་བརླབ་པར་བྱ་སྟེ།


རྒྱུད་ཀྱི་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བྱིན་གྱིས་བརླབས་པས་ཕྱིན་ཅི་ལོག་གི་ང་རྒྱལ་བཅོམ་པར་འགྱུར་རོ། །དེ་ལྟར་་
བྱས་ནས་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་སྒྲུབ་པ་པོས་སྤྲོས་པའི་གནས་སུ་བསྡུ་་་
བར་བྱ་སྟེ། བསྡུས་མ་ཐག་ཏུ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་་
བོར་བསམ་མོ། །དེ་ལྟར་དེའི་སྟེང་དུ་ཡོངས་སུ་བསྒོམ་་པའི་དོན་དུ་གསུངས་སོ།།
ནམ་མཁའི་དབྱིངས་ཀྱི་དབུས་གནས་པར། །པདྨའི་དཀྱིལ་འཁོར་བསྒོམ་པར་བྱ།།
པདྨ་རཱ་གའི་འོད་འདྲ་བ། །འདོད་ཆགས་རྡོ་རྗེ་བསྒོམ་པར་བྱ། །ཞེས་བྱ་བའི་
དོན་བཤད་པར་བྱ་སྟེ། ཇི་ལྟར་ཡིན་ན། ནམ་མཁའི་དབྱིངས་ཀྱི་དབུས་་་
གནས་པ་ནི། མདུན་དུ་བྱེ་བྲག་གསུམ་དུ་བཤད་པ་དང་མཐུན་པར་སྦྱར་རོ། །
པདྨའི་དཀྱིལ་འཁོར་བསྒོམ་པར་བྱ་ཞེས་པ་ནི། སྒྲུབ་པ་པོས་དང་པོ་པདྨའི་་་
རིགས་ཀྱི་བྱེ་བྲག་གར་མཁན་གྱི་བུ་མོ་བླང་སྟེ། མཚན་དང་ཡོན་ཏན་ཐམས་ཅད་
དང་ལྡན་པ་ལོ་ཉི་ཤུ་རྩ་ལྔ་ལོན་པ་ན་བཟའ་དཀར་མོར་གཉིས་སུ་མེད་པར་བྱིན་་
གྱིས་བརླབ་པར་བྱའོ། །དེའི་འོག་ཏུ་ཐབས་དང་ཤེས་རབ་སོ་སོར་འཁྱུད་པའི་་
སྦྱོར་བ་བྱ་སྟེ། དེ་མ་ཐག་ཏུ་གསང་བའི་དབང་པོ་གཉིས་མཉམ་པར་སྦྱར་ཏེ།
ནམ་མཁའི་དབྱིངས་སུ་མིང་བརྟགས་པའི་དབུས་ཀྱི་གནས་སུ་ས་བོན་སྔགས་ཀྱི་་
ཡིག་འབྲུ་ཨའམ། ཡང་ན་བཾ་ཡང་མི་འགལ་ཏེ། ཁ་དོག་དམར་པོ་སོ་སོར་རྟོག་
པའི་ཡེ་ཤེས་ཀྱི་ངོ་བོ་ཉི་མ་སྟོང་དང་མཉམ་པར་གཟི་བརྗིད་ཀྱིས་འབར་བར་བསམ་
མོ༑ །དེ་འོད་དུ་ཞུ་བའི་ས་བོན་ལས་པདྨ་འདབ་མ་བརྒྱད་དམར་པོར་གྱུར་ཏེ།
པདྨའི་དཀྱིལ་འཁོར་དེ་ནི་གཟི་བརྗིད་ཀྱིས་འབར་བས་འབར་བའོ། །དེ་ལྟར་་
པདྨའི་དཀྱིལ་འཁོར་བསྒོམ་པའི་དོན་དུ་གསུངས་སོ། །པདྨ་ར་གའི་འོད་འདྲ་བ་
ཞེས་པ་ནི། རིན་པོ་ཆེ་པདྨ་རཱ་གའི་འོད་ཀྱི་ཁ་དོག་ཇི་ལྟ་བ་དེ་བཞིན་དུ་གདན་་
པདྨའི་དཀྱིལ་འཁོར་གྱི་ཁ་དོག་བསྟན་ཏེ། སྣང་བ་མཐའ་ཡས་ཀྱི་སྐུ་ཕྱག་རྒྱའི་ཁ་


དོག་ཀྱང་དེ་བཞིན་ནོ། །དེ་ལྟར་པདྨ་རཱ་གའི་འོད་འདྲ་བའི་དོན་དུ་གསུངས་སོ། །
འདོད་ཆགས་ཆེན་པོ་བསྒོམ་པར་བྱ་ཞེས་པ་ནི་གང་ན་པདྨའི་དཀྱིལ་འཁོར་དེའི་་་་
སྟེང་དུ་འདོད་ཆགས་རྡོ་རྗེ་སྣང་བ་མཐའ་ཡས་བསྒོམ་པར་བྱའོ། །བཤད་པར་བྱ་
སྟེ༑ ས་བོན་སྔགས་ཀྱི་ཡི་གེ་ཨ་བསམ་སྟེ། ཁ་དོག་པདྨ་རཱ་གའི་འོད་དང་འདྲ་
བ་སོ་སོར་རྟོག་པའི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་བ་ཡེ་ཤེས་ཀྱི་ཁུ་བའི་
ངོ་བོ་འོད་དུ་ཞུ་བའི་ས་བོན་དེ་ལས་སྣང་བ་མཐའ་ཡས་ཀྱི་སྐུ་ཕྱག་རྒྱ་བསྐྱེད་དེ།
དེའི་སྐུ་མདོག་ནི་ས་བོན་དང་མཐུན་ནོ། །སྐུ་ཕྱག་རྒྱའི་སྦོམ་ཕྲ་རིང་ཐུང་གི་ཚད་
ནི༑ ཙ་ན་ཀའི་འབྲུ་ཙམ་མོ། །སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་་
མདུན་དུ་ཇི་ལྟར་བཤད་པ་དེ་བཞིན་དུ་སྦྱར་རོ། །དེ་ལྟར་སྣང་བ་མཐའ་ཡས་ཀྱི་
སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་བསྒོམ་པར་བྱའོ།།
བཤད་པར་བྱ་སྟེ། ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་སུ་
ས་བོན་སྔགས་ཀྱི་ཡིག་འབྲུ་ཨ་བསམ་སྟེ། དེའི་ཁ་དོག་ནི་མདུན་དུ་སྨོས་པའོ། །
ཡེ་ཤེས་ཀྱི་གཟི་བརྗིད་ཀྱིས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བའི་ས་
བོན་ལས་སྣང་བ་མཐའ་ཡས་ཀྱི་སྐུ་ཕྱག་རྒྱ་དང་ཚད་མཉམ་པ་ཆ་ལུགས་ཕུན་སུམ་་
ཚོགས་པ་དང་ལྡན་པའི་སྐུ་ཕྱག་རྒྱ་དང་ཚད་མཉམ་པ་ཆ་ལུགས་ཕུན་སུམ་ཚོགས་་
པ་དང་ལྡན་པའི་སྐུ་ཕྱག་རྒྱ་སྤྲིན་བཞིན་དུ་ནམ་མཁའི་དབྱིངས་སུ་སྤྲོ་བར་བྱ་སྟེ།
དེའི་འོག་ཏུ་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་་་
བརླབས་པར་བྱ་སྟེ། དེ་བྱིན་གྱིས་བརླབས་པས་ཕྱིན་ཅི་ལོག་གི་འདོད་ཆགས་་
བཅོམ་པར་འགྱུར་རོ། །དེ་ལྟར་བྱས་པའི་འོག་ཏུ་སྤྲིན་བཞིན་སྤྲོས་པའི་སྐུ་ཕྱག་རྒྱ་
སྒྲུབ་པ་པོས་སྤྲོས་པའི་གནས་སུ་བསྡུ་བར་བྱའོ། །དེ་བསྡུས་མ་ཐག་ཏུ་ཡེ་ཤེས་་
སེམས་དཔའ་དང་གཉིས་སུ་མེད་པའི་ངོ་བོར་གྱུར་པར་བསམ་མོ། །དེ་ལྟར་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
འདོད་ཆགས་རྡོ་རྗེ་བསྒོམ་པར་བྱ་བའི་དོན་དུ་གསུངས་སོ། །ནམ་མཁའི་་་
དབྱིངས་ཀྱི་དབུས་གནས་པར། །འོད་ཟེར་དཀྱིལ་འཁོར་བསྒོམ་པར་བྱ། །
སངས་རྒྱས་ཚུལ་གྱི་ཞི་བ་སྤྲོ། །འཁོར་ཀྱང་ཁྱད་པར་དག་ཏུ་སྤྲོ་ཞེས་བྱ་བའི་དོན་
བཤད་པར་བྱ་སྟེ། ཅི་ལྟར་ཡིན་ན། ནམ་མཁའི་དབྱིངས་ཀྱི་དབུས་གནས་པ་
ནི་མདུན་དུ་སྨོས་པའི་བྱེ་བྲག་རྣམ་པ་གསུམ་འདིར་ཡང་སྦྱར་རོ། །འོད་ཟེར་་
དཀྱིལ་འཁོར་བསྒོམ་པར་བྱ་ཞེས་པ་ནི། སྒྲུབ་པ་པོས་དང་པོ་དམང་རིགས་ཀྱི་བུ་
མོ་བླངས་ཏེ། མཚན་དང་ཡོན་ཏན་ཐམས་ཅད་དང་ལྡན་པ། ལོ་བཅུ་གཉིས་
དང་བཅུ་དྲུག་དང་ཉི་ཤུ་རྩ་ལྔ་གང་ཡང་རུང་ལོན་པ་མི་འགལ་ཏེ། ལས་ཀྱི་་་
རིགས་དོན་ཡོད་གྲུབ་པའོ། །ཤེས་རབ་དེ་དམ་ཚིག་སྒྲོན་མར་གཉིས་སུ་མེད་་
པར་བྱིན་གྱིས་བརླབས་པར་བྱ་སྟེ། དེའི་འོག་ཏུ་ཐབས་དང་ཤེས་རབ་འཁྱུད་་་
པའི་སྦྱོར་བ་བྱའོ། །དེ་མ་ཐག་ཏུ་གསང་བའི་དབང་པོ་གཉིས་མཉམ་པར་སྦྱར་་
ནས་ནམ་མཁའི་དབྱིངས་སུ་མིང་བཏགས་པའི་དབུས་ཀྱི་གནས་སུ་ས་བོན་སྔགས་་
ཀྱི་ཡིག་འབྲུ་ཧ་བསམ་སྟེ། ཁ་དོག་རྣམ་པ་ལྔ་དང་ལྡན་པ་བྱ་བ་ནན་ཏན་གྱི་ཡེ་་
ཤེས་ཀྱི་ངོ་བོ་གཟི་བརྗིད་ཀྱི་ཁ་དོག་ལ་འབར་བས་འབར་བ་འོད་དུ་ཞུ་བའི་ས་་་་
བོན་དེ་ལས་ཁ་དོག་རྣམ་པ་ལྔ་དང་ལྡན་པའི་འོད་ཟེར་གྱི་དཀྱིལ་འཁོར་གདན་གྱི་་
ངོ་བོར་གྱུར་རོ། །འོད་ཟེར་གྱི་དཀྱིལ་འཁོར་དེ་ཁ་དོག་རྣམ་པ་ལྔའི་གཟི་བརྗིད་
ཀྱིས་འབར་བས་འབར་བའོ། །དེ་ལྟར་དཀྱིལ་འཁོར་བསྒོམ་པར་བྱ་བའི་དོན་དུ་
གསུངས་སོ། །འོད་ཟེར་གྱི་དཀྱིལ་འཁོར་གདན་གྱི་ངོ་བོ་དེའི་སྟེང་དུ་ས་བོན་་་་་་
སྔགས་ཀྱི་ཡིག་འབྲུ་ཧ་བསམ་སྟེ། ཁ་དོག་ལྗང་ཁུ་རིན་པོ་ཆེ་བཻ་ཌཱུརྱ་ལྟ་བུ་བྱ་བ་་
ནན་ཏན་གྱི་ཡེ་ཤེས་ཀྱི་ངོ་བོ་འབར་བ་ཆེན་པོས་འབར་ཞིང་ཡེ་ཤེས་ཀྱི་ཁུ་བའི་ངོ་་་་
བོར་འོད་དུ་ཞུ་བའི་ས་བོན་དེ་ལས་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་དེ། སྐུ་་


མདོག་ནི་རིན་པོ་ཆེ་བཻ་ཌཱུརྱའི་ཁ་དོག་ལྟ་བུ། དེའི་སྐུ་ཕྱག་རྒྱའི་རིང་ཐུང་སྦོམ་་
ཕྲའི་ཚད་ནི་ནས་འབྲིང་པོ་དང་མཉམ་པའོ། །སྐུ་ཕྱག་རྒྱའི་ཆ་ལུགས་ཕུན་སུམ་
ཚོགས་པ་ནི་མདུན་དུ་ཇི་ལྟར་སྨོས་པ་དེ་བཞིན་དུ་འདིར་སྦྱར་རོ། །དེ་ལྟར་དོན་
ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ་སྒྲུབ་པ་པོས་གཉིས་སུ་མེད་པའི་ང་རྒྱལ་
བསྒོམ་པར་བྱ་སྟེ། དེ་ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་
ནས་མི་བསྐྱོད་པ་རྡོ་རྗེ་འཛིན་ལ་སོགས་པ་དེ་བཞིན་གཤེགས་པ་ལྔའི་སྔགས་ཀྱི་ས་་
བོན་ཡིག་འབྲུ་ལྔ་ཉིད་ཀྱི་ཁ་དོག་དང་ཡེ་ཤེས་དང་ལྡན་པ་བསམ་མོ། །ཧཱུཾ་ཨོཾ་ཨ་སྭ་
ཧཱ༑ ས་བོན་སྔགས་ཀྱི་ཡིག་འབྲུ་དེ་རྣམས་ཉིད་ཉིད་ཀྱི་ཡེ་ཤེས་ཀྱི་གཟི་བརྗིད་་
འབར་བས་འབར་བ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་ནས་ས་བོན་དེ་ལྔ་ལས་མི་
བསྐྱོད་པ་རྡོ་རྗེ་འཛིན་ལ་སོགས་པ་དེ་བཞིན་གཤེགས་པ་ལྔ་རིམ་པར་མདུན་དུ་སྨོས་
པའི་སྐུ་ཕྱག་རྒྱའི་ཚད་དང་ཆ་ལུགས་ཕུན་སུམ་ཚོགས་པ་དང་ལྡན་པའི་སྐུ་ཕྱག་རྒྱ་་
སྤྲིན་བཞིན་དུ། མདུན་དུ་སྨོས་པའི་ནམ་མཁའི་དབྱིངས་ཀྱི་དབུས་ཀྱི་གནས་སུ་་
ཁྱབ་པར་སྤྲོ་བར་བྱ་སྟེ། དོན་ཡོད་གྲུབ་པའི་སྐུ་ཕྱག་རྒྱ་སྤྲིན་ལྟ་བུས་ལྷ་དང་མི་ལ་
སོགས་པ་སེམས་ཅན་ཐམས་ཅད་བྱིན་གྱིས་བརླབ་པར་བྱའོ། །དེ་བྱིན་གྱིས་་་
བརླབས་པས་ཕྱིན་ཅི་ལོག་གི་ཕྲག་དོག་བཅོམ་པར་འགྱུར་རོ། །དེ་ལྟར་བྱས་པའི་
འོག་ཏུ་བྱིན་གྱིས་བརླབས་པའི་ཆོ་གའི་ཚུལ་བསྟན་པར་བྱ་སྟེ། མི་བསྐྱོད་པ་རྡོ་རྗེ་
འཛིན་ལ་སོགས་པ་རྣམས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེས། སེམས་ཅན་
ཐམས་ཅད་བྱིན་གྱིས་བརླབས་ནས་གཉིས་སུ་མེད་པར་བསྡུ་བར་བྱའོ། །དེའི་བྱེ་
བྲག་སོ་སོར་བསྟན་པར་བྱ་སྟེ། དེ་བཞིན་གཤེགས་པ་སྣང་བ་མཐའ་ཡས་ཀྱི་སྐུ་་
ཕྱག་རྒྱ་སྤྲིན་བཞིན་དུ་སྤྲོས་པ་འདོད་ཁམས་ཀྱི་ལྷ་མ་ལུས་པ་འཁོར་དང་བཅས་པ་་
ཐམས་ཅད་བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བར་བསམ་མོ། །དེའི་འོག་ཏུ་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་་
ཕྱག་རྒྱ་སྤྲིན་བཞིན་དུ་སྤྲོས་པས་གཟུགས་ཀྱི་ལྷ་མ་ལུས་པ་འཁོར་དང་བཅས་པ་་་་
ཐམས་ཅད་བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་་
བར་བསམ་མོ། །དེའི་འོག་ཏུ་དེ་བཞིན་གཤེགས་པ་མི་བསྐྱོད་པ་རྡོ་རྗེ་འཛིན་གྱི་
སྐུ་ཕྱག་རྒྱ་སྤྲིན་བཞིན་དུ་སྤྲོས་པས་གཟུགས་མེད་པའི་ཁམས་ཀྱི་ལྷ་མ་ལུས་པ་ཐམས་
ཅད་འཁོར་དང་བཅས་པ་བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་་
མེད་པར་བསྡུ་བར་བསམ་མོ། །དེའི་འོག་ཏུ་དེ་བཞིན་གཤེགས་པ་རིན་ཆེན་་་
འབྱུང་ལྡན་གྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་པས་མིའི་རིགས་མ་ལུས་པ་ཐམས་ཅད་
བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་བསམ་མོ།
དེའི་འོག་ཏུ་དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་
པས་གནོད་སྦྱིན་དང་སྲིན་པོ་དང་ལྷ་མ་ཡིན་དང་འབྱུང་པོ་ལ་སོགས་པ་སེམས་ཅན་
གྱི་རིགས་ཇི་སྙེད་མ་ལུས་པ་ཐམས་ཅད་བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་
ལ་གཉིས་སུ་མེད་པར་བསྡུ་བར་བསམ་མོ། །དེ་ལྟར་བྱས་པའི་འོག་ཏུ་སྒྲུབ་པ་་་་
པོས་སྔར་སྤྲོས་པའི་གནས་སུ་རིམ་པ་མ་ནོར་བར་བསྡུ་བར་བྱའོ། །དེ་བསྡུས་མ་་
ཐག་ཏུ་དེ་བཞིན་གཤེགས་པ་རྣམས་ཀྱི་སྐུ་ཕྱག་རྒྱ་སྤྲིན་ལྟ་བུ་མ་ལུས་པ་ཐམས་ཅད་
གཉིས་སུ་མེད་པའི་ངོ་བོར་རིགས་ལྔའི་ཡེ་ཤེས་ལྔའི་ཁ་དོག་དང་ལྡན་པ་གཟི་བརྗིད་
ཀྱི་གོང་བུ་ལྟ་བུར་གྱུར་པར་བསམ་མོ། །སངས་རྒྱས་ཚུལ་ནི་ཞི་བ་སྤྲོས་ཞེས་པ་ནི་
སྒྲུབ་པ་པོས་མདུན་དུ་སྨོས་པའི་དོན་ཡོད་གྲུབ་པའི་སྐུ་ཕྱག་རྒྱར་གཉིས་སུ་མེད་པའི་
ང་རྒྱལ་བསྒོམ་པའི་སྦྱོར་བས་གསང་བའི་ཐུགས་ཀའི་གནས་ནས་མི་བསྐྱོད་པ་རྡོ་རྗེ་
འཛིན་ལ་སོགས་པ་དེ་བཞིན་གཤེགས་པ་ལྔའི་རིགས་ཀྱི་བྲེ་བྲག་གི་སྐུ་ཕྱག་རྒྱ་སྤྲིན་་
བཞིན་དུ་སྤྲོས་ནས་སེམས་ཅན་བྱིན་གྱིས་བརླབས་པའི་འོག་ཏུ་སྤྲོས་པའི་གནས་སུ་


0


བསྡུ་བར་མཛད་པས་ཞི་བའི་གནས་ཀྱི་ངོ་བོར་གྱུར་རོ། །དེ་ལྟར་སངས་རྒྱས་ཚུལ་
ནི་ཞི་བ་སྤྲོ་བའི་དོན་དུ་གསུངས་སོ། །འཁོར་ཀྱང་ཁྱད་པར་དག་ཏུ་སྤྲོ་ཞེས་པ་ནི་
སྒྲུབ་པ་པོས་དེ་བཞིན་གཤེགས་པ་ལྔའི་བྱེ་བྲག་གི་སྐུ་ཕྱག་རྒྱ་བསྡུས་པའི་འོག་ཏུ་
གཟི་བརྗིད་ཀྱི་གོང་བུ་ལྟ་བུར་གྱུར་པ་དེའི་གནས་ནས་ཐུགས་ཀྱི་དཀྱིལ་འཁོར་དུ་་
སྨོས་པའི་དེ་བཞིན་གཤེགས་པ་རྡོ་རྗེ་མི་བསྐྱོད་པ་ལ་སོགས་པ་དེ་བཞིན་གཤེགས་པ་
རྣམ་པ་ལྔ་མ་གཏོགས་པ་འཁོར་རིགས་གསུམ་ལས་བྱུང་བ་ཐམས་ཅད་ཀྱི་སྐུ་ཕྱག་རྒྱ་
སྤྲིན་བཞིན་དུ་སྤྲོ་བར་བྱའོ། །དེ་ལྟར་འཁོར་ཀྱང་ཁྱད་པར་དུ་སྤྲོ་བའི་དོན་དུ་་
གསུངས་སོ། །དེ་ནས་སྤྲོ་བར་བྱ་བའི་ཆོ་གའི་ཚུལ་གྱི་དོན་དུ་བཤད་པར་བྱ་སྟེ།
ཨུཏྤལ་སྔོན་པོའི་འོད་འདྲ་བར། །རྩེ་མོ་ལྔ་པ་ཁྱད་པར་དུ། །ནས་ཀྱི་འབྲུ་ཙམ་
ནན་ཏན་གྱིས། །སྣའི་རྩེ་མོར་རྣམ་པར་བསམ། །ཞེས་པའི་དོན་བཤད་པར་བྱ་
སྟེ༑ ཅི་ལྟར་ཡིན་ན། ཨུཏྤ་ལ་སྔོན་པོའི་འོད་འདྲ་བ། རྩེ་མོ་ལྔ་པ་ཁྱད་པར་
དུ་ནི། གསང་བའི་ཐུགས་ཀ་ཡེ་ཤེས་སེམས་དཔའི་གནས་ན་ཡེ་ཤེས་ཀྱི་གཟི་་་
བརྗིད་ཀྱི་གོང་བུའི་སྙིང་པོ་ནས་རྡོ་རྗེ་རྩེ་ལྔ་འཕྲོ་བར་སྒྲུབ་པ་པོས་སེམས་ཀྱིས་་་་་
བསམ་མོ། །དེའི་ཁ་དོག་ཁྱད་པར་དུ་ཨུཏྤ་ལ་སྔོན་པོའི་འོད་ལྟ་བུར་སྨོས་ཏེ།
རྡོ་རྗེ་དེའི་རིང་ཐུང་དང་སྦོམ་ཕྲའི་ཚད་ནི་ནས་འབྲིང་པོ་དང་མཉམ་པའོ། །དེ་
ལྟ་བུའི་རྡོ་རྗེའི་སྤྲོས་མ་ཐག་ཏུ་བྱང་ཆུབ་སེམས་དཔའ་ཕྱག་ན་རྡོ་རྗེ་ལ་སོགས་པ་རྡོ་
རྗེའི་རིགས་བཞིའི་རིམ་པའི་ཉིད་ཉིད་ཀྱི་ས་བོན་སྔགས་ཀྱི་ཡིག་འབྲུར་གྱུར་པར་་་་
བསམ་མོ། །ཛི་ ཁཾ་མཱཾ་སྐོ། དེ་ལྟར་ས་བོན་སྔགས་ཀྱི་ཡིག་འབྲུ་སྐར་མ་བཞིན་
དུ་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་པ་ཡེ་ཤེས་ཀྱི་གཟི་བརྗིད་ཀྱིས་འབར་་་་་
བའི་ས་བོན་སྔགས་ཀྱི་ཡིག་འབྲུ་ལས་རིམ་པ་བཞིན་དུ་སྐུ་ཕྱག་རྒྱ་བསྐྱེད་པར་བསམ་
མོ༑ །བཤད་པར་བྱ་སྟེ། དང་པོ་སྔགས་ས་བོན་ཡིག་འབྲུ་ཛི་ལས་ཕྱག་ན་རྡོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

རྗེའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱ་སྟེ། དེའི་ཚད་ནི་མདུན་དུ་སྨོས་པ་ནས་
ཀྱི་འབྲུ་དང་མཉམ་པའོ། །ཉིད་ཀྱི་ཤེས་རབ་མ་ལྷ་མོ་འཁྱུད་པའི་ཚུལ་གྱི་སྦྱོར་བ་
དང་ལྡན་པའོ། །དེ་ལྟར་ཕྱག་ན་རྡོ་རྗེའི་སྐུ་ཕྱག་རྒྱ་སྤྲོས་པའི་འོག་ཏུ། སྔགས་
ས་བོན་ཡིག་འབྲུ་ཁཾ་ལས་ནམ་མཁའི་སྙིང་པོའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །
དེའི་ཚད་ནི་མདུན་དུ་སྨོས་པའི་ནས་ཀྱི་འབྲུ་དང་མཉམ་པ་ཉིད་ཀྱི་ཤེས་རབ་ལྷ་མོ་
འཁྱུད་པའི་སྦྱོར་བའི་ཚུལ་གྱི་ལྡན་ནོ། །དེ་ལྟར་ནམ་མཁའི་སྙིང་པོའི་སྐུ་ཕྱག་རྒྱ་་
སྤྲོས་པའི་འོག་ཏུ། སྔགས་ས་བོན་ཡིག་འབྲུ་ཚུ་ལས་འཇམ་དཔལ་གྱི་སྐུ་ཕྱག་རྒྱ་་
སྤྲིན་བཞིན་དུ་སྤྲོ་བར་བྱ་སྟེ། དེའི་ཚད་ནི་མདུན་དུ་སྨོས་པའི་ནས་ཀྱི་འབྲུ་དང་་
མཉམ་པ། ཉིད་ཀྱི་ཤེས་རབ་ལྷ་མོ་འཁྱུད་པའི་ཚུལ་གྱི་སྦྱོར་བ་དང་ལྡན་ནོ། །
དེ་ལྟར་འཇམ་དཔལ་གྱི་སྐུ་ཕྱག་རྒྱ་སྤྲོས་པའི་འོག་ཏུ། སྔགས་ས་བོན་ཡིག་འབྲུ་སྐོ་
ལས་སྒྲིབ་པ་ཐམས་ཅད་རྣམ་པར་སེལ་བའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །
དེའི་ཚད་ནི་མདུན་དུ་སྨོས་པའི་ནས་ཀྱི་འབྲུ་དང་མཉམ་པ་ཉིད་ཀྱི་ཤེས་རབ་ལྷ་མོ་
འཁྱུད་པའི་ཚུལ་གྱིས་སྦྱོར་བ་དང་ལྡན་པའོ། །དེ་ལྟར་ཨུཏྤ་ལ་སྔོན་པོའི་འོད་འདྲ་
བ༑ རྩེ་མོ་ལྔ་ཁྱད་པར་དུ་ཞེས་པའི་དོན་དུ་གསུངས་སོ། །ནས་ཀྱི་འབྲུ་ཙམ་་
ནན་ཏན་གྱིས། །སྣའི་རྩེ་མོར་རྣམ་པར་བསམ། །ཞེས་པའི་དོན་ནི་སྔར་བཤད་
པས་འདིར་བཤད་མི་དགོས་སོ། །ཙ་ན་ཀའི་འབྲུ་ཙམ་ལ། །འདབ་མ་བརྒྱད་
པ་གེ་སར་བཅས། །སྣའི་རྩེ་མོར་འདི་ཤེས་ཏེ། །བསྒོམས་པས་བྱང་ཆུབ་ཐོབ་་
པར་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། ཙ་ན་ཀའི་་
འབྲུ་ཙམ་ལ། །འདབ་མ་བརྒྱད་པ་གེ་སར་བཅས་པ་ནི། མདུན་དུ་སྨོས་པའི་་
ཚུལ་དུ་གསུང་གི་རིགས་ཀྱི་བྱང་ཆུབ་སེམས་དཔའ་འཇིག་རྟེན་དབང་ཕྱུག་བསྒོམ་་
པར་བྱའོ། །བཤད་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་དཔའི་་་་


0


གནས་ཀྱི་ཡེ་ཤེས་ཀྱི་གཟི་བརྗིད་ཀྱི་གོང་བུའི་སྙིང་པོའི་ནང་ནས་སྒྲུབ་པ་པོས་པདྨ་་
འདབ་བརྒྱད་བྱུང་བར་སེམས་ཀྱིས་བསམ་མོ། །དེའི་ཁ་དོག་ནི་རིན་པོ་ཆེ་པདྨ་རཱ་
ག་འདྲ་བ། པདྨ་དེའི་རིང་ཐུང་སྦོམ་ཕྲའི་ཚད་ནི་ཙ་ན་ཀའི་འབྲུ་དང་མཉམ་པའོ།།
པདྨ་དེ་སྤྲོས་མ་ཐག་ཏུ་བྱང་ཆུབ་སེམས་དཔའ་འཇིག་རྟེན་དབང་ཕྱུག་ཉིད་ཀྱི་ས་་
བོན་སྔགས་ཀྱི་ཡིག་འབྲུ་བཱཾ་དུ་གྱུར་པར་བསམ་མོ། །དེ་སྐར་མ་བཞིན་དུ་ཉིད་ཀྱི་
རིགས་ཀྱི་ཁ་དོག་དང་ལྡན་པ་ཉིད་ཀྱི་རིགས་ཀྱི་ཡེ་ཤེས་ཀྱི་གཟི་བརྗིད་འབར་བ་་་་་་
ལས་འཇིག་རྟེན་དབང་ཕྱུག་གི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །ཉིད་ཀྱི་་
ཤེས་རབ་ལྷ་མོ་འཁྱུད་པའི་ཚུལ་གྱི་སྦྱོར་བ་དང་ལྡན་པའོ། །སྣའི་རྩེ་མོའི་འདི་་
ཤེས་ཏེ། །བསྒོམས་པས་བྱང་ཆུབ་ཐོབ་པར་འགྱུར་ཞེས་པའི་དོན་ནི་མདུན་དུ་་་་
བཤད་པ་བཞིན་འདིར་སྦྱར་རོ། །གཞན་ཡང་བསྒོམས་པས་བྱང་ཆུབ་ཐོབ་པར་་
འགྱུར་བ་ནི། སྒྲུབ་པ་པོ་གང་བླ་ན་མེད་པའི་བྱང་ཆུབ་འདོད་པས་མདུན་དུ་སྨོས་
པས་གནས་དང་གདན་ཕྲ་མོ་སྦྱོར་བའི་ངོ་བོ་སྐུ་ཕྱག་རྒྱ་སྤྲོ་བ་དང་བསྒོམ་པར་བྱའོ།
དེ་ལྟར་གསུང་གི་རིགས་ཀྱི་ཕྲ་མོའི་ཏིང་ངེ་འཛིན་ཏེ། དེ་ལྟར་འཇིག་རྟེན་དབང་
ཕྱུག་གི་སྐུ་ཕྱག་རྒྱ་སྤྲོས་པའི་འོག་ཏུ་སྐུའི་རིགས་ཀྱི་བྱང་ཆུབ་སེམས་དཔའ་གསུམ་་་
བསྒོམ་པའི་ཆོ་ག་བསྟན་པར་བྱ་སྟེ། འཁོར་ལོ་ལ་སོགས་ཁྱད་པར་དུ། །བསྒོམ་
པ་དེར་ནི་བརྟག་པར་བྱ། །དངོས་གྲུབ་ཐམས་ཅད་ཡོན་ཏན་གནས། །བྱང་
ཆུབ་གནས་མཆོག་ཡིད་འོང་འགྲུབ་ཅེས་བྱ་བའི་དོན་བཤད་པར་བྱ་སྟེ། ཇི་ལྟར་
ཡིན་ན། འཁོར་ལོ་ལ་སོགས་ཁྱད་པར་དུ། །བསྒོམ་པ་དེར་ནི་བརྟག་པར་བྱ་
བ་ནི། སྔ་མ་བཞིན་དུ་སའི་སྙིང་པོ་དང་། བྱམས་པ་དང་། ཀུན་ཏུ་བཟང་
པོ་བསྒོམ་པར་བྱའོ། །བཤད་པར་བྱ་སྟེ། གསང་བའི་ཐུགས་ཀ་ཡེ་ཤེས་སེམས་
དཔའི་གནས་ཀྱི་གཟི་བརྗིད་ཀྱི་གོང་བུ་སྙིང་པོའི་ནང་ནས་འཁོར་ལོ་རྩིབས་བརྒྱད་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བྱུང་བར་སྒྲུབ་པ་པོས་སེམས་ཀྱིས་བསམ་མོ། །འཁོར་ལོ་དེ་བྱུང་མ་ཐག་ཏུ་སའི་་
སྙིང་པོ་ལ་སོགས་པ་སྐུའི་རིགས་ཀྱི་བྱང་ཆུབ་སེམས་དཔའ་གསུམ་གྱི་རིམ་པའི་ཉིད་
ཉིད་ཀྱི་ས་བོན་ཡིག་འབྲུར་གྱུར་པར་བསམ་མོ། །ཁྲི་མེ་སི། སྔགས་ཀྱི་ས་་
བོན་ཡིག་འབྲུ་དེ་རྣམས་སྐར་མ་བཞིན་དུ་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་པ།
ཡེ་ཤེས་ཀྱི་གཟི་བརྗིད་ཀྱིས་འབར་བའི་སྔགས་ས་བོན་ཡིག་འབྲུ་ལས་རིམ་པར་སྐུ་་་
ཕྱག་རྒྱ་བསམ་མོ། །དང་པོ་སྔགས་ས་བོན་ཡིག་འབྲུ་ཁྲིམ་ལས་སའི་སྙིང་པོའི་སྐུ་
ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་ཚད་ནི་རིང་ཐུང་སྦོམ་ཕྲ་ནི་ཙ་ན་ཀའི་
འབྲུ་དང་མཉམ་པ། ཉིད་ཀྱི་ཤེས་རབ་མ་ལྷ་མོ་འཁྱུད་པའི་ཚུལ་གྱི་སྦྱོར་བ་དང་་
ལྡན་ནོ། །དེ་ལྟར་སའི་སྙིང་པོའི་སྐུ་ཕྱག་རྒྱ་སྤྲོས་པའི་འོག་ཏུ། སྔགས་ཀྱི་ས་་་
བོན་ཡིག་འབྲུ་མི་ལས་བྱམས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་
ཚད་ནི་སྔ་མ་དང་མཐུན་ནོ། །ཉིད་ཀྱི་ཤེས་རབ་ལྷ་མོ་འཁྱུད་པའི་ཚུལ་གྱི་སྦྱོར་བ་
དང་ལྡན་པའོ། །དེ་ལྟར་བྱམས་པའི་སྐུ་ཕྱག་རྒྱ་སྤྲོས་པའི་འོག་ཏུ། སྔགས་ས་
བོན་ཡིག་འབྲུ་སཾ་ལས་ཀུན་ཏུ་བཟང་པོའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །
དེའི་ཚད་ནི་སྔ་མ་དང་མཐུན་ནོ། །ཉིད་ཀྱི་ཤེས་རབ་ལྷ་མོ་འཁྱུད་པའི་ཚུལ་གྱིས་
སྦྱོར་བ་དང་ལྡན་པའོ། །གཞན་ཡང་འཁོར་ལོ་ལ་སོགས་ཁྱད་པར་དུ། །བསྒོམ་
པ་དེར་ནི་བརྟག་པར་བྱ་ཞེས་པའི་དོན་བྱེ་བྲག་དུ་བསྟན་པར་བྱ་སྟེ། མདུན་དུ་་
སྨོས་པའི་གནས་ནས་སུ་བསྒོམ་པའི་ཚུལ་གྱི་ཆོ་གའི་བྱམས་པ་བསྒོམ་པའི་དུས་སུ་་
དང་པོ་ཀླུའི་མེ་ཏོག་བྱུང་བར་སེམས་ཀྱིས་བསམ། དེའི་ཁ་དོག་དཀར་པོ་ཅུང་་་་
ཟད་སེར་བ། རིང་ཐུང་སྦོམ་ཕྲའི་ཚད་ནི་ཙ་ན་ཀའི་འབྲུ་དང་མཉམ་པའོ། །
ཀླུའི་མེ་ཏོག་བྱུང་མ་ཐག་ཏུ། བྱང་ཆུབ་སེམས་དཔའ་བྱམས་པ་ཉིད་ཀྱི་ས་བོན་་
སྔགས་ཀྱི་ཡིག་འབྲུར་གྱུར་པར་བསམ་མོ། །མི་དེ་སྐར་མ་བཞིན་དུ་ཉིད་ཀྱི་རིགས་


ཀྱི་ཁ་དོག་དང་ལྡན་པ་ཡེ་ཤེས་ཀྱི་གཟི་བརྗིད་ཀྱིས་འབར་བའི་སྔགས་ས་བོན་ཡིག་
འབྲུ་ལས་བྱམས་པའི་སྐུ་ཕྱག་རྒྱ་སྤྲོར་བར་བྱའོ། །ཉིད་ཀྱི་ཤེས་རབ་ལྷ་མོ་འཁྱུད་
པའི་ཚུལ་གྱིས་སྦྱོར་བ་དང་ལྡན་པའོ། །དེའི་འོག་ཏུ་མདུན་དུ་སྨོས་པའི་གནས་་
ནས་སུ་བསྒོམ་པའི་ཚུལ་གྱི་ཆོ་གས་ཀུན་ཏུ་བཟང་པོ་བསྒོམ་པའི་དུས་སུ་དང་པོ་་
པདྨ་དཀར་པོ་བྱུང་བར་སེམས་ཀྱིས་བསམ་མོ། །དེའི་ཚད་རིང་ཐུང་སྦོམ་ཕྲ་ནི་ཙ་
ན་ཀ་དང་མཉམ་པའོ། །པདྨ་དེ་ཕྱུང་མ་ཐག་ཏུ་བྱང་ཆུབ་སེམས་དཔའ་ཀུན་ཏུ་་
བཟང་པོ་ཉིད་ཀྱི་སྔགས་ས་བོན་ཡིག་འབྲུར་གྱུར་པར་བསམ་མོ། །སཾ་དེ་སྐར་མ་་
བཞིན་དུ་ཉིད་ཀྱི་ཁ་དོག་དང་ལྡན་པ་ཡེ་ཤེས་ཀྱི་གཟི་བརྗིད་ཀྱིས་འབར་བའི་སྔགས་
ས་བོན་ཡིག་འབྲུ་ལས། ཀུན་ཏུ་བཟང་པོའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ།།
ཉིད་ཀྱི་ཤེས་རབ་ལྷ་མོ་འཁྱུད་པའི་ཚུལ་གྱིས་སྦྱོར་བ་དང་ལྡན་པའོ། །དེ་ལྟར་་་་
མདོར་བསྡུས་པ་འཁོར་ལོ་ལ་སོགས་པ་ཁྱད་པར་དུ། བསྒོམ་པ་དེར་ནི་བརྟག་་་་
པར་བྱ་བའི་དོན་དུ་གསུངས་སོ། །དངོས་གྲུབ་ཐམས་ཅད་ཡོན་ཏན་གནས་ཞེས་
པ་ནི་ཞི་བ་ལ་སོགས་པ་དངོས་གྲུབ་ཇི་སྙེད་རྒྱུད་ཀྱི་ནང་ནས་སྨོས་པ་རྣམས་ཀྱི་ཡོན་་
ཏན་ཡེ་ཤེས་ཀྱི་འབྲས་བུ་བླ་ན་མེད་པའི་བྱང་ཆུབ་ཆོས་ཀྱི་སྐུ་དང་གཉིས་སུ་མེད་
པར་བསྟན་ཏེ། དེ་ནི་ཡོན་ཏན་གྱི་གནས་ཀྱི་ངོ་བོ་ཡིན་ནོ། །དེ་ལྟར་དངོས་
གྲུབ་ཐམས་ཅད་ཡོན་ཏན་གནས་ཀྱི་དོན་དུ་གསུངས་སོ། །བྱང་ཆུབ་གནས་་་
མཆོག་ཡིད་འོང་འགྲུབ་ཞེས་པ་ནི། སྒྲུབ་པ་པོས་མདུན་དུ་སྨོས་པའི་ཕྲ་མོ་སྦྱོར་བ་
བསྒོམ་པར་བྱས་པས་བླ་ན་མེད་པའི་བྱང་ཆུབ་ཆོས་ཀྱི་སྐུ་དང་གཉིས་སུ་མེད་པའི་་
གནས་ཀྱི་ངོ་བོ་དེ་ནི་ཀུན་རྫོབ་ཐམས་ཅད་དང་དོན་དམ་པ་ལ་བདེ་བའི་སེམས་་་་
འགྲུབ་པར་འགྱུར་རོ། །དེ་ལྟར་བྱང་ཆུབ་གནས་མཆོག་ཡིད་འོང་འགྲུབ་ཅེས་་་
པའི་དོན་དུ་གསུངས་སོ། །གཞན་ཡང་རིགས་གསུམ་གྱི་བྱེ་བྲག་གི་ཁྱད་པར་གྱི་


རྒྱུད་ཀྱི་རྒྱལ་པོ་ཆེན་པོ་གསང་བ་འདུས་པའི་རྒྱ་ཆེར་འགྲེལ་པ།

འཁོར་ཕུན་སུམ་ཚོགས་པ་ཁྲོ་བོའི་རྒྱལ་པོ་བཅུ་ཕྲ་མོ་སྦྱོར་བའི་བསྒོམ་པའི་ཆོ་ག་་
བསྟན་པར་བྱ་སྟེ། །སྒྲུབ་པ་པོས་མདུན་དུ་སྨོས་པའི་གནས་ཡེ་ཤེས་ཀྱི་གཟི་བརྗིད་
ཀྱི་གོང་བུའི་ནང་ནས་རྡོ་རྗེ་རྩེ་ལྔ་བྱུང་བར་སེམས་ཀྱིས་བསམ་མོ། །དེའི་ཚད་་
དང་ཁ་དོག་ནི་མདུན་དུ་བཤད་པའོ། །དེ་ལྟར་རྡོ་རྗེ་བྱུང་མ་ཐག་ཏུ་པྲཛྙཱནྟ་ཀ་
དང་། ། ཏ་ཀ་དང་། ཊཀྐི་རཱ་ཛ་དང་། ། ལ་དཎྜ་དང་། མ་ཧཱ་པཱ་ལ་
དང་། ཨཱརྱ་ཨ་ཙ་ལ་དང་། ། ཧཱུཾ་ཀ་ར་དང་། པདྨ་ཀུནྜ་ལི་དང་། དེ་
ལྟར་ཁྲོ་བོའི་རྒྱལ་པོ་བརྒྱད་ནི་རྡོ་རྗེའི་རིགས་ཡིན་ནོ། །ཅི་ལྟར་སྨོས་པའི་རིམ་པ་
བཞིན་དུ་ས་བོན་སྔགས་ཀྱི་ཡིག་འབྲུ་ཧཱུཾ་དུ་གྱུར་པར་བསམ་མོ། །ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་
ཧཱུཾ་ཧཱུཾ། དེ་དག་ཐམས་ཅད་སྐར་མ་བཞིན་དུ་ཉིད་ཀྱི་རིགས་ཀྱི་ཁ་དོག་དང་ལྡན་
པ་ཡེ་ཤེས་ཀྱི་གཟི་བརྗིད་ཀྱིས་འབར་བའི་ས་བོན་སྔགས་ཀྱི་ཡིག་འབྲུ་ལས་ཁྲོ་བོའི་་
རྒྱལ་པོ་བརྒྱད་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེ་རྣམས་ཀྱི་ཚད་ནི་་་
མདུན་དུ་སྨོས་པ་ནས་འབྲུ་འབྲིང་དང་མཉམ་པའོ། །ཉིད་ཉིད་ཀྱི་ཤེས་རབ་ལྷ་མོ་
ཁྲོ་མོའི་དབང་ཕྱུག་མ་འཁྱུད་པའི་ཚུལ་གྱིས་སྦྱོར་བ་དང་ལྡན་པའོ། །དེ་ལྟར་རྡོ་་
རྗེའི་རིགས་ཀྱི་ཁྲོ་བོའི་རྒྱལ་པོ་བརྒྱད་སྤྲོས་པའི་འོག་ཏུ། གསུང་གི་རིགས་ཀྱི་ཁྲོ་་་
བོའི་རྒྱལ་པོ་པདྨནྟ་ཀ་བསྒོམ་པའི་ཆོ་ག་བསྟན་པར་བྱ་སྟེ། སྒྲུབ་པ་པོས་སྔར་སྨོས་
པའི་གནས། ཡེ་ཤེས་ཀྱི་གཟི་བརྗིད་ཀྱི་གོང་བུའི་ནང་ནས་པདྨ་འདབ་བརྒྱད་ཙ་་
ན་ཀ་ཙམ་བྱུང་བར་སེམས་ཀྱིས་བསམ་མོ། །དེ་ཁ་དོག་དམར་པོ་དེ་ལྟར་པདྨ་་
བྱུང་མ་ཐག་ཏུ་ཁྲོ་བོའི་རྒྱལ་པོ་པདྨནྟ་ཀ་སྔགས་ས་བོན་ཡིག་འབྲུ་ཧཱུཾ་དུ་གྱུར་པར་
བསམ་མོ། །ཧཱུཾ་དེ་སྐར་མ་བཞིན་དུ་ཉིད་ཀྱི་རིགས་ཀྱི་ཁ་དོག་དང་ལྡན་པ་ཡེ་ཤེས་
ཀྱི་གཟི་བརྗིད་ཀྱིས་འབར་བའི་སྔགས་ཀྱི་ས་བོན་ཡིག་འབྲུ་ལས་ཁྲོ་བོའི་རྒྱལ་པོ་་་
པདྨནྟ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་ཚད་ནི་མདུན་དུ་སྨོས་


པའི་ཙ་ན་ཀའི་འབྲུ་དང་མཉམ་པའོ། །ཉིད་ཀྱི་ཤེས་རབ་ལྷ་མོ་ཁྲོ་མོའི་དབང་་
ཕྱུག་མ་འཁྱུད་པའི་ཚུལ་གྱིས་སྦྱོར་བ་དང་ལྡན་པའོ། །དེ་ལྟར་གསུང་གི་རིགས་ཀྱི་
ཁྲོ་བོའི་རྒྱལ་པོ་པདྨནྟ་ཀའི་སྐུ་ཕྱག་རྒྱ་སྤྲོས་པའི་འོག་ཏུ། སྐུའི་རིགས་ཁྲོ་བོའི་རྒྱལ་
པོ་ཡ་མཱནྟ་ཀ་བསྒོམ་པར་བྱ་བའི་ཆོ་ག་བསྟན་པར་བྱ་སྟེ། སྒྲུབ་པ་པོས་མདུན་དུ་
སྨོས་པའི་གནས་ཡེ་ཤེས་ཀྱི་གཟི་བརྗིད་ཀྱི་གོང་བུའི་སྙིང་པོའི་ནང་ནས་འཁོར་ལོ་་་
རྩིབས་བརྒྱད་ཚད་ཙ་ན་ཀའི་འབྲུ་ཙམ་ཁ་དོག་ནག་པོ་བྱུང་བར་སེམས་ཀྱིས་བསམ་
མོ༑ །དེ་འཁོར་ལོ་བྱུང་མ་ཐག་ཏུ་སྐུའི་རིགས་ཁྲོ་བོའི་རྒྱལ་པོ་ཡ་མཱནྟ་ཀའི་སྔགས་
ས་བོན་ཡིག་འབྲུ་ཧཱུཾ་དུ་གྱུར་པར་བསམ་མོ། །ཧཱུཾ་དེ་སྐར་མ་བཞིན་དུ་ཉིད་ཀྱི་་
རིགས་ཀྱི་ཁ་དོག་དང་ལྡན་པ་ཡེ་ཤེས་ཀྱི་གཟི་བརྗིད་ཀྱིས་འབར་བའི་སྔགས་ཀྱི་ས་་
བོན་ཡིག་འབྲུ་དེ་ལས་ཁྲོ་བོའི་རྒྱལ་པོ་ཡ་མཱནྟ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་
བྱའོ༑ །དེའི་ཚད་ནི་མདུན་དུ་སྨོས་པ་དང་མཉམ་པ་ཉིད་ཀྱི་ཤེས་རབ་ལྷ་མོ་ཁྲོ་་
མོའི་དབང་ཕྱུག་མ་དང་གཉིས་སུ་མེད་པར་འཁྱུད་པའི་ཚུལ་གྱི་སྦྱོར་བ་དང་ལྡན་་
པའོ༑ །དེ་ལྟར་མདོར་བསྡུས་པ་ཕྱག་ན་རྡོ་རྗེ་དང་། ནམ་མཁའི་སྙིང་པོ་ལ་་
སོགས་པ་ཐམས་ཅད་ཀྱི་ཞལ་དང་ཕྱག་དང་ཕྱག་མཚན་དང་། རྒྱན་རྣམས་དང་
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་ལེའུ་བཞི་པ་ནས་ཡེ་ཤེས་ཀྱི་དཀྱིལ་་་་་
འཁོར་གྱི་སྐུ་ཕྱག་རྒྱ་སྤྲོས་པའི་དུས་སུ་སྨོས་པ་བཞིན་འདིར་སྦྱར་བར་བཤད་པར་
བྱའོ༑ །དེ་ལྟར་ཕྲ་མོ་སྒོམ་པ་འཁོར་ཐམས་ཅད་ཀྱི་སྐུ་ཕྱག་རྒྱ་ལས་ཉིད་ཉིད་ཀྱི་་
རིགས་ཀྱི་དེ་བཞིན་གཤེགས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱ་བསྟན་པར་
བྱ་སྟེ། སངས་རྒྱས་བྱང་ཆུབ་གནས་རྣམས་ནི། །རིམ་པ་བཞིན་དུ་སྤྲོ་བར་བྱ། །
སྐུ་གསུང་ཐུགས་ཀྱི་མཚོན་པ་ཡི། །ཆོས་ཀྱི་ཚིག་རྣམས་རབ་ཏུ་བརྗོད་ཞེས་བྱ་་་
བའི་དོན་བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་བྱང་ཆུབ་གནས་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
རྣམས་ནི། །བྱེ་བྲག་རྣམ་པ་གཉིས་སུ་དབྱེ་སྟེ། ནང་གི་ཡེ་ཤེས་གསང་བའི་བྱེ་
བྲག་དང་། དོན་དམ་པའི་འབྲས་བུའི་ངོ་བོ་བྱེ་བྲག་གོ། །དེའི་དོན་ནི་བྱེ་བྲག་་
གསལ་བར་བཤད་པར་བྱ་སྟེ། ནང་གི་ཡེ་ཤེས་གསང་བའི་བྱེ་བྲག་ནི། དེ་་་
བཞིན་གཤེགས་པ་རྡོ་རྗེ་མི་བསྐྱོད་པ་ལ་སོགས་པ་རིགས་གསུམ་གྱི་བྱེ་བྲག་གི་རིམ་་
པ་ཉིད་ཉིད་ཀྱི་འཁོར་གྱི་སྐུ་ཕྱག་རྒྱའི་གནས་ནས་སྤྲོ་བའི་དུས་སུ་ཉིད་ཉིད་ཀྱི་སྐུ་་
ཕྱག་རྒྱའི་ངོ་བོ་ཡིན་པར་བསམ་མོ། །གསང་བ་ནི་དེ་བཞིན་གཤེགས་པ་རྡོ་རྗེ་མི་
བསྐྱོད་པས་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་་་
འཁྱུད་པའི་ཚུལ་གྱིས་སྦྱོར་བ་དང་ལྡན་པའོ། །དེ་བཞིན་དུ་དེ་བཞིན་གཤེགས་པ་
སྣང་བ་མཐའ་ཡས་ནི་ཉིད་ཀྱི་ཤེས་རབ་ཡེ་ཤེས་ཀྱི་ལྷ་མོ་ན་བཟའ་དཀར་མོ་དང་་
གཉིས་སུ་མེད་པར་འཁྱུད་པའི་ཚུལ་གྱི་སྦྱོར་བ་དང་ལྡན་པ་དེ་བཞིན་དུ་དེ་བཞིན་
གཤེགས་པ་རྣམ་པར་སྣང་མཛད་ནི་ཉིད་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་སངས་
རྒྱས་སྤྱན་གཉིས་སུ་མེད་པར་འཁྱུད་པའི་ཚུལ་གྱི་སྦྱོར་བ་དང་ལྡན་པའོ། །དེ་ལྟར་
གཉིས་སུ་མེད་པའི་ངོ་བོ་གསང་བའི་མཆོད་པ་བྱས་པའི་ཚུལ་གྱིས་སངས་རྒྱས་བྱང་
ཆུབ་བྱིན་གྱིས་བརླབས་ནས་གནས་པའོ། །དེ་ལྟར་ནང་གི་ཡེ་ཤེས་གསང་བའི་བྱེ་
བྲག་གི་སངས་རྒྱས་བྱང་ཆུབ་གནས་རྣམས་ཀྱི་དོན་དུ་གསུངས་སོ། །དེ་ནས་དོན་
དམ་པའི་འབྲས་བུའི་ངོ་བོ་ནི་སྒྲུབ་པ་པོས་མདུན་དུ་སྨོས་པའི་ཕྲ་མོའི་སྒོམ་པ་བྱས་
པས་ཡེ་ཤེས་ལྔའི་འབྲས་བུ་གྲུབ་པའི་དུས་སུ་དེ་བཞིན་གཤེགས་པ་ཐམས་ཅད་ཀྱི་ཡེ་
ཤེས་ཀྱི་དངོས་གྲུབ་ཀྱི་ཡེ་ཤེས་ཆེན་པོ་སངས་རྒྱས་ཡིན་པར་སྨོས་ཏེ། དེའི་ངོ་བོ་་
སྟོང་པ་ནམ་མཁའ་བཞིན་ཀུན་ལ་ཁྱབ་ནས་གནས་པ་ཆོས་ཀྱི་སྐུ་ཡིན་ནོ། །དེ་་་
བཞིན་དུ་ཆོས་ཀྱི་དབྱིངས་ཀྱི་དབང་ཕྱུག་མ་ནི་དེ་བཞིན་གཤེགས་པ་ཐམས་ཅད་ཀྱི་
ཤེས་རབ་མ་ཡེ་ཤེས་ཀྱི་ལྷ་མོ་རྣམས་ཀྱི་ཡེ་ཤེས་དང་གཉིས་སུ་མེད་པའི་བདག་ཉིད་


བྱང་ཆུབ་ཡིན་ཏེ། དེ་ཆོས་ཀྱི་སྐུ་དང་གཉིས་སུ་མེད་པར་གནས་པ་ཡིན་ཏེ།
དེ་གཉིས་གཉིས་སུ་མེད་པའི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཀྱི་དངོས་
གྲུབ་ཀྱི་འབྲས་བུའི་ངོ་བོའི་འབྱུང་བའི་གནས་སོ། །བཤད་པར་བྱ་སྟེ། སྒྲུབ་པ་
པོས་ཕྲ་མོ་སྦྱོར་བ་བསྒོམས་པས་སྔོན་དུ་སྨོས་པའི་དོན་དམ་པའི་འབྲས་བུ་འགྲུབ་་
པར་འགྱུར་རོ། །དེ་ལྟར་དོན་དམ་པའི་འབྲས་བུའི་ངོ་བོ་སངས་རྒྱས་བྱང་ཆུབ་་
གནས་རྣམས་ཀྱི་དོན་དུ་གསུངས་སོ། །རིམ་པ་བཞིན་དུ་སྤྲོ་བར་བྱ་ཞེས་པ་ནི་་་
མདུན་དུ་སྨོས་པའི་ཕྱག་ན་རྡོ་རྗེ་དང་ནམ་མཁའི་སྙིང་པོ་ལ་སོགས་པ་རིགས་གསུམ་
གྱི་བྱེ་བྲག་གི་འཁོར་གྱི་ངོ་བོ་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་རྣམས་ཀྱི་བ་སྤུའི་
བུ་གའི་ལམ་ནས་ཉིད་ཉིད་ཀྱི་རིགས་ཀྱི་བྱེ་བྲག་གི་དེ་བཞིན་གཤེགས་པ་སྒྲུབ་པ་་
པོས་སྤྲོ་བར་བསམ་མོ། །དེ་ལྟར་རིམ་པ་བཞིན་དུ་སྤྲོ་བར་བྱ་བའི་དོན་དུ་་་
གསུངས་སོ། །དེ་ནས་ད་ནི་ཕྲ་མོ་སྦྱོར་བ་སྒོམ་པས་སྤྲོས་པ་དེ་དག་རིམ་པས་སྤྲོས་
པའི་གནས་སུ་བསྡུ་བས་བསྟན་པར་བྱ་སྟེ། དང་པོ་ཕྱག་ན་རྡོ་རྗེའི་སྐུ་ཕྱག་རྒྱ་་
སྤྲིན་ལྟ་བུ་དེའི་གནས་སུ་སྤྲོ་བའི་ལམ་ནས་དེ་བཞིན་གཤེགས་པ་རྡོ་རྗེ་མི་བསྐྱོད་་་
པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ། གཉིས་སུ་མེད་པའི་ངོ་བོར་བསྡུ་བར་
བསམ་མོ། །དེའི་འོག་ཏུ་ནམ་མཁའི་སྙིང་པོའི་སྐུ་ཕྱག་རྒྱ་སྤྲིན་ལྟ་བུ་དེའི་གནས་་
སུ་སྤྲོ་བའི་ལམ་ནས། དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་
བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་
ཏུ་འཇམ་དཔལ་གྱི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་་་
གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་
པར་བསྡུ་བར་བསམ་མོ། །དེའི་འོག་ཏུ་སྒྲིབ་པ་ཐམས་ཅད་རྣམ་པར་སེལ་བའི་སྐུ་
ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་གཤེགས་པ་རྡོ་རྗེ་མི་བསྐྱོད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་བར་་་་
བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་པྲཛྙཱནྟ་ཀའི་སྐུ་ཕྱག་རྒྱ་སྤྲིན་ལྟ་བུ་དེ་་་
གནས་སྤྲོ་བའི་ལམ་ནས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་་
བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་
ཏུ་ཁྲོ་བོའི་རྒྱལ་པོ་བིཧཱུྃ་ཀའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་་་
བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་་
སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་ཊཀྐི་རཱ་
ཛའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་གཤེགས་པ་རྡོ་རྗེ་མི་
བསྐྱོད་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་་་་་
བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་ནཱི་ལ་དཎྜའི་སྐུ་ཕྱག་རྒྱ་སྤྲིན་ལྟ་བུ་དེ་
གནས་སྤྲོས་པའི་ལམ་ནས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་
བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་་
ཏུ་ཁྲོ་བོའི་རྒྱལ་པོ་མ་ཧཱ་པ་ལའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་
བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་་
སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་ཨརྱ་ཨ་
ཙ་ལའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་གཤེགས་པ་རྡོ་རྗེ་
མི་བསྐྱོད་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་
བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་བཛྲ་ཧཱུཾ་ཀ་རའི་སྐུ་ཕྱག་རྒྱ་སྤྲིན་ལྟ་བུ་
དེ་གནས་སྤྲོ་བའི་ལམ་ནས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་
སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་་
འོག་ཏུ་ཁྲོ་བོའི་རྒྱལ་པོ་པདྨ་ཀུཎྜ་ལིའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་་


ནས་དེ་བཞིན་གཤེགས་པ་རྡོ་རྗེ་མི་བསྐྱོད་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་
གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་གསུང་གི་རིགས་་
འཇིག་རྟེན་དབང་ཕྱུག་གི་སྐུ་ཕྱག་རྒྱའི་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་་་
བཞིན་གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་
སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་པདྨནྟ་་
ཀའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་གཤེགས་པ་སྣང་བ་
མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་བསྡུ་
བར་བསམ་མོ། །དེའི་འོག་ཏུ་སྐུའི་རིགས་བསྡུ་བར་བྱ་སྟེ། དང་པོ་སའི་སྙིང་་
པོའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོས་བའི་ལམ་ནས་དེ་བཞིན་གཤེགས་པ་རྣམ་་
པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་བོར་
བསྡུ་བར་བསམ་མོ། །དེའི་འོག་ཏུ་བྱམས་པའི་སྐུ་ཕྱག་རྒྱ་སྤྲིན་ལྟ་བུ་དེ་སྤྲོ་བའི་་་
ལམ་ནས་དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ་་
སྤྲོས་པ་དེ་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཀུན་ཏུ་
བཟང་པོའི་སྐུ་ཕྱག་རྒྱ་སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་གཤེགས་པ་་
རྣམ་པར་སྣང་མཛད་ཀྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་གཉིས་སུ་མེད་པའི་ངོ་་་
བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་ཡ་མཱནྟའི་སྐུ་ཕྱག་རྒྱ་་་
སྤྲིན་ལྟ་བུ་དེ་གནས་སྤྲོ་བའི་ལམ་ནས་དེ་བཞིན་གཤེགས་པ་རྣམ་པར་སྣང་མཛད་ཀྱི་
སྐུ་ཕྱག་རྒྱ་སྤྲིན་བཞིན་སྤྲོ་བ་དེ་གཉིས་སུ་མེད་པའི་ངོ་བོར་བསྡུ་བར་བསམ་མོ། །
དེ་ལྟར་བསྡུ་བའི་ཆོ་ག་བྱས་པའི་འོག་ཏུ། གཞན་ཡང་བསྡུ་བའི་ཆོ་ག་གཉིས་པ་་
བསྟན་པར་བྱ་སྟེ། སྒྲུབ་པ་པོས་དང་པོ་ཕྲ་མོའི་སྦྱོར་བ་བསྒོམ་པར་བྱ་བའི་དུས་
སུ་ལྷ་དང་གཉིས་སུ་མེད་པའི་ངོ་བོར་བསྒོམས་པ་དེ་མ་གཏོགས་པ། ཉིད་ཀྱི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས་སྤྲོས་པ་དེ། དེའི་གནས་་
སུ་དང་པོ་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་དཔའ་དང་གཉིས་སུ་
མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ནམ་མཁའི་སྙིང་པོའི་སྐུ་ཕྱག་
རྒྱ་སྤྲིན་བཞིན་དུ་སྤྲོས་པ་དེ། ཡེ་ཤེས་སེམས་དཔའ་དང་གཉིས་སུ་མེད་པའི་ངོ་་་
བོར་བསྡུ་བར་བསམ་མོ། །དེའི་འོག་ཏུ་འཇམ་དཔལ་གྱི་སྐུ་ཕྱག་རྒྱ་སྤྲིན་བཞིན་དུ་
སྤྲོ་བ་དེ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །
དེའི་འོག་ཏུ་སྒྲིབ་པ་ཐམས་ཅད་རྣམ་པར་སེལ་བའི་སྐུ་ཕྱག་རྒྱ་སྤྲིན་བཞིན་དུ་སྤྲོས་་
པ་དེ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །
དེའི་འོག་ཏུ་ཁྲོ་བོའི་རྒྱལ་པོ་པྲཛྙཛཱི་ཀའི་སྐུ་ཕྱག་རྒྱ་སྤྲིན་བཞིན་༧སྤྲོས་པ་དེ་ཡེ་ཤེས་
སེམས་པ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་་
བོའི་རྒྱལ་པོ་བཧཱུྃཏ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་དཔའ་
དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་་
པོ་ཊཀྐི་རཱ་ཛའི་ཕྱག་རྒྱ་སྤྲིན་བཞིན་སྤྲོས་པ་དེ་ཡེ་ཤེས་སེམས་པ་དང་གཉིས་སུ་མེད་
པའི་ངོ་བོར་བསྡུ་བར་བསམ་མོ། །དེའི་འོག་ཏུ་ནཱི་ལ་དཎྜའི་སྐུ་ཕྱག་རྒྱ་སྤྲིན་
བཞིན་དུ་སྤྲོས་པ་དེ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་བསྡུ་བར་
བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་མ་ཧཱ་པ་ལའི་སྐུ་ཕྱག་རྒྱ་སྤྲིན་བཞིན་དུ་་
སྤྲོས་པ་དེ་ཡེ་ཤེས་སེམས་དཔའ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ།།
དེའི་འོག་ཏུ་ཁྲོ་བོའི་རྒྱལ་པོ་ཨཱརྱ་ཨ་ཙ་ལའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་་
ཤེས་སེམས་པ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་
ཁྲོ་བོའི་རྒྱལ་པོ་བཛྲ་ཧཱུྃ་ཀ་རའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་པ་
དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་་


པོ་པདྨ་ཀུཎྚ་ལའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་དཔའ་དང་་
གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་འཇིག་རྟེན་དབང་
ཕྱུག་གི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་པ་དང་གཉིས་སུ་མེད་
པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་པདྨནྟ་ཀའི་སྐུ་
ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་པ་དང་གཉིས་སུ་མེད་པར་བསྡུ་
བར་བསམ་མོ། །དེའི་འོག་ཏུ་སའི་སྙིང་པོའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་
ཡེ་ཤེས་སེམས་པ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་
ཏུ་བྱམས་པའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་པ་དང་གཉིས་སུ་
མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་ཀུན་ཏུ་བཟང་པོའི་སྐུ་ཕྱག་་
རྒྱ་སྤྲིན་བཞིན་དུ་སྤྲོས་པ་དེ་ཡེ་ཤེས་སེམས་པ་དང་གཉིས་སུ་མེད་པའི་ངོ་བོར་བསྡུ་
བར་བསམ་མོ། །དེའི་འོག་ཏུ་ཁྲོ་བོའི་རྒྱལ་པོ་ཡ་མཱནྟ་ཀའི་སྐུ་ཕྱག་རྒྱ་སྤྲིན་བཞིན་
དུ་སྤྲོས་པ་དེ་ཡེ་ཤེས་སེམས་པ་དང་གཉིས་སུ་མེད་པའི་ངོ་བོར་བསྡུ་བར་བསམ་མོ། །
དེ་ལྟར་མདོར་བསྡུས་པ་ཕྲ་མོ་སྦྱོར་བ་བསྒོམ་པ་སྤྲོ་བ་དང་བསྡུ་བའི་དོན་དུ་ཤེས་་་་
པར་བྱའོ། །ད་ནི་སྔགས་ཀྱི་བཟླས་པ་བྱ་བའི་དོན་བསྟན་པར་བྱ་སྟེ། སྐུ་་་་་
གསུང་ཐུགས་ཀྱིས་མཚན་པ་ཡི། །ཆོས་ཀྱི་ཚིག་རྣམས་རབ་ཏུ་བརྗོད། །ཅེས་པ་
སྒྲུབ་པ་པོས་མདུན་དུ་སྨོས་པའི་ཕྲ་མོའི་སྦྱོར་བ་བསྒོམ་པ་སྤྲོ་བ་དང་བསྡུ་བ་བྱས་་
པའི་འོག་ཏུ། རང་གི་ལྷ་དང་གཉིས་སུ་མེད་པའི་ང་རྒྱལ་དུ་བསྒོམ་པ་མི་བཏང་
བར་སྔགས་ཀྱིས་བཟླས་པར་བྱའོ། །སྔགས་དེ་ནི་སྐུ་དང་གསུང་དང་ཐུགས་་་
གསུམ་གྱི་ཡེ་ཤེས་ཀྱི་ངོ་བོ་གསང་བའི་ཆོས་ཐམས་ཅད་ཀྱི་སྔགས་ཀྱི་ཚིག་དུ་བསྟན་ཏེ།
ཆོས་ཀྱི་དབྱིངས་ཀྱི་ཡེ་ཤེས་དང་། སོ་སོར་རྟོག་པའི་ཡེ་ཤེས་དང་། མེ་ལོང་་
ལྟ་བུའི་ཡེ་ཤེས་སོ། །དེ་ནས་སྔགས་ཀྱི་བཟླས་པ་བྱ་བའི་དོན་གསལ་བར་བྱ་སྟེ།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
དང་པོ་ཧཱུྃ་ཨོཾ་ཨཱ་སྭཱ་ཧཱ། རྡོ་རྗེ་རིགས་ཀྱིའོ། །ཨ་ཧཱུཾ་ཨོཾ་སྭཱ་ཧཱ། གསུང་གི་རིགས་
ཀྱིའོ༑ །ཨོཾ་ཨཱ་ཧཱུྃ་སྭཱ་ཧཱ། སྐུའི་རིགས་ཀྱིའོ། །སྭཱ་ཨོཾ་ཨཱ་ཧཱུཾ་ཧ་རིན་པོ་ཆེའི་
རིགས་ཀྱིའོ། །ཧ་ཨོཾ་ཨཱ་ཧཱུཾ་སྭཱ། ལས་ཀྱི་རིགས་ཀྱིའོ། །ཧཱུཾ་ཛཱི་ཕྱག་ན་རྡོ་རྗེའི་
འོ༑ །ཧཱུཾ་མུ་འཇམ་དཔལ་གྱིའོ། །ཧཱུཾ་སྐོ་སྒྲིབ་པ་ཐམས་ཅད་རྣམ་པར་སེལ་བའི་
འོ༑ །ཨ་ཧཱྃ་འཇིག་རྟེན་དབང་ཕྱུག་གིའོ། །ཨོཾ་ཁྲི་སའི་སྙིང་པོའི་འོ། །ཨོཾ་མི་
བྱམས་པའི་འོ། །ཨོཾ་སཾ། ཀུན་ཏུ་བཟང་པོའི་འོ། །ཁྲོ་བོའི་རྒྱལ་པོ་བཅུའི་ནི་
སོ་སོའི་མཚན་བརྗོད་ཅིང་སྔགས་ཀྱི་ཡིག་འབྲུ་ཧཱུཾ་བརྗོད་པར་བྱའོ། །ཧཱུཾ། དེ་་
ལྟར་མདོར་བསྡུས་པ་སྔགས་ཀྱི་བཟླས་པའི་བྱེ་བྲག་གོ། །དེ་ལྟར་སྐུ་གསུང་ཐུགས་
ཀྱིས་མཚན་པ་ཡི། །ཆོས་ཀྱི་ཚིག་རྣམས་རབ་ཏུ་བརྗོད་ཅེས་པའི་དོན་དུ་་་
གསུངས་སོ། །དེ་ནས་དཔལ་ལྡན་རྡོ་རྗེ་འཛིན། །དེ་ཉིད་དོན་ཀུན་སྟོན་པ་པོ། །
སྤྱོད་པ་ཐམས་ཅད་ཡང་དག་མཆོག །གསང་བའི་དམ་པ་བཤད་དུ་གསོལ་ཞེས་་
བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་ཕྲ་མོ་སྦྱོར་བའི་་་་
བསྒོམ་པ་དང་བཟླས་པ་བཤད་པའི་འོག་ཏུ། རྣམ་པར་སྣང་མཛད་ལ་སོགས་པ་
འཁོར་ཐམས་ཅད་ཀྱིས། སྟོན་པ་མི་བསྐྱོད་པ་རྡོ་རྗེ་འཛིན་ལ་གསང་བའི་དམ་་་་
པའི་དོན་བཤད་པའི་ཕྱིར་གསོལ་བ་བཏབ་པའི་དོན་མཚོན་པའོ། །དཔལ་ལྡན་་
རྡོ་རྗེ་འཛིན་ཞེས་པ་ནི་མདུན་དུ་ཇི་ལྟར་བཤད་པ་དེ་བཞིན་དུ་འདིར་སྦྱར་རོ། །
དེ་ཉིད་དོན་ཀུན་སྟོན་པ་པོ་ཞེས་པ་ནི། རྒྱུད་འདིའི་ནང་ནས་བསྒྲུབ་པའི་དེ་ཁོ་་
ན་ཉིད་ཇི་སྙེད་པ་རྣམས་སྟོན་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་ཡིན། དེ་་་
ལྟར་དེ་ཉིད་དོན་ཀུན་སྟོན་པ་པོའི་དོན་དུ་གསུངས་སོ། །སྤྱོད་པ་ཐམས་ཅད་ཞེས་
པ་ནི། ལེའུ་ལྔ་པ་ལས་ཇི་ལྟར་བཤད་པའི་དོན་དང་འདིར་སྦྱར་རོ། །ཡང་་
དག་མཆོག་ཞེས་པ་ནི། ཆོས་ཐམས་ཅད་གདོད་མ་ནས་རང་བཞིན་གྱིས་ཕྱིན་ཅི་


ལོག་གི་རྣམ་པར་རྟོག་པ་ཐམས་ཅད་དང་བྲལ་བས། དེའི་ཕྱིར་གསང་སྔགས་ཀྱི་
སྤྱོད་པ་ཐམས་ཅད་སྒྲུབ་པ་པོས་སྤྱོད་པར་བྱེད་པ་ནི་མཆོག་ཡིན་ནོ། །དེ་ལྟར་་
ཡང་དག་མཆོག་གི་དོན་དུ་གསུངས་སོ། །གསང་བའི་དམ་པ་ཞེས་པ་ནི།
དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་བླ་ན་་
མེད་པའི་འདོད་ཆགས་ཀྱི་ཐུགས་དགྱེས་པས་འདོད་པའི་ཡོན་ཏན་རྣམ་པ་ལྔ་དང་
ལྡན་པར་ཐབས་དང་ཤེས་རབ་རོལ་པ་མཛད་པས། དེ་བཞིན་གཤེགས་པ་ཐམས་
ཅད་ཀྱི་གསང་བ་སྟེ། ཡེ་ཤེས་ཀྱི་དངོས་གྲུབ་ཀྱི་འབྲས་བུ་དང་གཉིས་སུ་མེད་པའི་
ངོ་བོ་སྟེ། དེའི་ཕྱིར་དམ་པའོ། །དེ་ལྟར་མདོར་བསྡུས་པ་གསང་བའི་དམ་པའི་
དོན་དུ་གསུངས་སོ། །བཤད་དུ་གསོལ་ཞེས་པའི་དོན་ནི་བདེ་སྟེ་བཤད་མི་དགོས་
སོ༑ །གཟུགས་དང་སྒྲ་དང་རོར་ལྡན་པར། །ཤེས་རབ་ཅན་གྱིས་ཟླ་དྲུག་་་
བསྒོམ༑ །གསང་བའི་དེ་ཉིད་མཆོག་ཆེན་གྱི། །ལེགས་པར་མཆོད་ཅིང་བསྒོམ་
པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། གཟུགས་སྒྲ་
དྲི་དང་རོར་ལྡན་པས་ནི། བསྒོམ་པ་བྱ་བའི་དུས་སུ་འདོད་པའི་ལོངས་སྤྱོད་ལྔ་་
དང་ལྡན་པར་བྱའོ། །དེ་ཡང་བྱེ་བྲག་རྣམ་པ་གཉིས་ཏེ། ཕྱི་དང་ནང་ངོ་། །
ཕྱི་ནི་མེ་ལོང་ལ་སོགས་པ་སེམས་དགའ་བར་བྱེད་པའི་གཟུགས་ཐམས་ཅད་དང་།
དེ་བཞིན་དུ་དགུ་པོ་རྒྱུད་མངས་ལ་སོགས་པའི་རྔའི་སྒྲ་ཐམས་ཅད་དང་། དེ་
བཞིན་དུ་ག་བུར་དང་། ཙན་དན་དང་། གུར་གུམ་ལ་སོགས་པ་དྲིའི་རྫས་
ཐམས་ཅད་དང་། དེ་བཞིན་དུ་དངར་བ་དང་། སྐྱུར་བ་དང་། ཚ་བ་ལ་་
སོགས་པ་རོ་དྲུག་དང་ལྡན་པའི་བཟའ་བ་དང་བཏུང་བའི་བྱེ་བྲག་སྣ་ཚོགས་དང་།
དེ་བཞིན་དུ་ལྷའི་ནམ་བཟའ་ཀ་ཤི་ལིང་ཀ་ལ་སོགས་པ། ནམ་བཟའི་བྱེ་བྲག་ཕུན་
སུམ་ཚོགས་པ་དེ་དག་སྒྲུབ་པ་པོས་རང་དགའ་བའི་ལྷ་སྒོམ་ཞིང་ཕྱིའི་འདོད་པའི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

ཡོན་ཏན་ལྔའི་ལོངས་སྤྱོད་བྱ་བར་གསུངས་སོ། །དེ་ནས་ནང་གི་ནི་སྒྲུབ་པ་པོས་་
ཉིད་ཀྱི་གསང་བའི་ཐུགས་ཀ་ཡེ་ཤེས་སེམས་དཔའི་གནས་ནས། ལེའུ་གསུམ་པ་་
ནས་བྱུང་བའི་ཚུལ་དུ། འདོད་པའི་ཡོན་ཏན་རྣམ་པ་ལྔའི་ངོ་བོའི་ལྷ་མོ་ལ་སྤྲིན་་
བཞིན་དུ་སྤྲོ་བར་བྱ་སྟེ། དེ་རྣམས་ཀྱིས་རང་རང་གི་མཆོད་པའི་རྫས་ཀྱི་ངོ་བོ་་་་
ཕྱག་གཉིས་ན་བསྣམས་པའོ། །དེས་སྤྲོ་བར་བྱེད་མཁན་སྒྲུབ་པ་པོས་རང་དགའ་
བའི་ལྷ་དང་གཉིས་སུ་མེད་པ་མཆོད་པར་བྱེད་པར་བསམ་མོ། །དེ་ལྟར་ནང་གི་་
འདོད་པའི་ཡོན་ཏན་རྣམ་པ་ལྔའི་ལོངས་སྤྱོད་ཡིན་ནོ། །དེ་ལྟར་གཟུགས་སྒྲ་དྲི་་
དང་རོར་ལྡན་པའི་དོན་དུ་གསུངས་སོ། །ཤེས་རབ་ཅན་གྱི་ཟླ་དྲུག་བསྒོམ། །
ཞེས་པ་ནི་ཕྱིའི་དབེན་པ་ཆེན་པོ་དང་དུར་ཁྲོད་ལ་སོགས་པ་མི་མེད་པའི་གསང་་་
བའི་གནས་གང་ཡང་རུང་བར། ཐེག་པ་ཆེན་པོ་གསང་སྔགས་ཀྱི་བསྒྲུབ་པ་ཆེན་
པོ་བྱ་བའི་ཕྱིར་རྣམ་པར་རྟོགས་༧ པ་སྤངས་པའི་སེམས་བརྟན་པ་ཆེན་པོས་ཟླ་བ་་
དྲུག་བསྒོམས་ན་འགྲུབ་པར་འགྱུར་ན། ལོ་མང་པོ་ལྟ་ཅི་སྨོས་སོ། །བཤད་པར་
བྱ་སྟེ། དེ་ལྟར་བསྒོམ་པ་ཤེས་རབ་ཅན་གྱིས་བྱ་སྟེ། ཤེས་རབ་ཅན་ནི་ཕྱི་ནང་
གི་ཆོས་ཐམས་ཅད་ཐོས་པ་ཤེས་པའོ། །གཞན་ཡང་གླུ་དང་གར་དང་། རྔ་་
ཐམས་ཅད་ཤེས་པའོ། །གཞན་ཡང་ཁྱད་པར་དུ་གསང་སྔགས་ཀྱི་རྒྱུད་ནས་་་
འབྱུང་བའི་དཀྱིལ་འཁོར་གྱི་ལས་དང་། གཏོར་མ་དང་། རང་དགའ་བའི་་
ལྷ་བསྒོམ་པ་དང་བཟླས་པ་ལ་སོགས་པའི་མན་ངག་རྡོ་རྗེ་སློབ་དཔོན་གྱིས་ཅི་ལྟར་་
བསྟན་པ་ཀུན་སེམས་ཀྱིས་བཟུང་ནས་མི་བརྗེད་པའོ། །དེ་ལྟ་བུའི་ཡོན་ཏན་གྱིས་
ཤེས་རབ་ཅན་ཏེ། དེས་རང་དགའ་བའི་ལྷ་སྒྲུབ་པའི་བསྒོམ་པ་བྱ་སྟེ། དེ་ལྟར་
ཤེས་རབ་ཅན་གྱིས་ཟླ་དྲུག་བསྒོམ་པའི་དོན་དུ་གསུངས་སོ། །གསང་བའི་དེ་ཉིད་
མཆོད་ཆེན་གྱིས་ཞེས་པ་ནི། ཐབས་དང་ཤེས་རབ་གཉིས་སུ་མེད་པར་རྡོ་རྗེ་དང་


པདྨ་མཉམ་པར་སྦྱོར་བ་ནི། གསང་བ་ཡིན་ཏེ། ཚུལ་དེ་ལྟར་འདོད་ཆགས་
ཆེན་པོ་༧སེམས་དགའ་བས་རོལ་པ་བྱ་སྟེ། དེ་ལྟར་མཆོད་པའི་ངོ་བོ་མཆོད་པ་་
ཆེན་པོ་དེ་ནི། ཕྱི་ནང་གི་མཆོད་པ་ཐམས་ཅད་ཀྱི་ནང་ན། དགའ་བ་དང་
བདེ་བས་བླ་ན་མེད་པའི་འབྲས་བུ་བྱེད་པ་ཡིན་ནོ། །བསྟན་པར་བྱ་སྟེ།
ཐབས་དང་ཤེས་རབ་གཉིས་སུ་མེད་པར་རོལ་པ་བྱས་ནས་བདེ་བར་གྱུར་པས་བྱང་
ཆུབ་སེམས་འོད་དུ་ཞུ་བ་དེ་ནི་གསང་བའི་ཁོ་ན་ཉིད་ཀྱི་ངོ་བོ་ཡིན་ནོ། །དེ་ལྟར་
གསང་བའི་དེ་ཁོ་ན་ཉིད་ཀྱི་མཆོད་པ་ཆེན་པོའི་དོན་དུ་གསུངས་སོ། །ལེགས་་
པར་མཆོད་ཅིང་བསྒོམ་པར་བྱ་ཞེས་པ་ནི་མདུན་དུ་སྨོས་པའི་གསང་བའི་དེ་ཁོ་ན་་
ཉིད་ཀྱི་མཆོད་པ་ཆེན་པོ་དཔལ་རྡོ་རྗེ་སེམས་དཔའ་ལ་སོགས་པ་སྒྲུབ་པ་པོ་རང་་
དགའ་བའི་ལྷ་གང་ཡང་རུང་བ་དེ་མཆོད་པར་འགྱུར་བར་བསྒོམ་མོ། །བཤད་་
པར་བྱ་སྟེ། མཆོད་པར་བྱེད་མཁན་དང་། མཆོད་པའི་བདེ་བ་དང་།
མཆོད་པའི་གནས་དང་། གསུམ་དོན་དམ་པར་གཉིས་སུ་མེད་པའི་ངོ་བོ་ཡིན་ནོ།།
དེ་ཡང་མཆོད་པ་བྱེད་མཁན་ནི་སྒྲུབ་པ་པོ་ཤེས་རབ་མ་དང་གཉིས་སུ་མེད་པར་་་་་
ལྡན་པའོ། །མཆོད་པའི་བདེ་བ་ནི་མཆོད་པ་བྱེད་མཁན་གྱིས་མཆོད་པ་བྱས་ནས།
བྱང་ཆུབ་སེམས་འོད་དུ་ཞུ་བའི་དུས་སུ་བདེ་བར་གྱུར་པའོ།མཆོད་པའི་གནས་
ནི་དཔལ་རྡོ་རྗེ་སེམས་དཔའ་ལ་སོགས་པ་སྒྲུབ་པ་པོ་ཉིད་དགའ་བའི་ལྷ་གང་ཡང་་
རུང་བ་དང་། མདུན་དུ་སྨོས་པའི་གསང་བའི་དེ་ཁོ་ན་ཉིད་ཀྱི་མཆོད་པ་ཆེན་པོ་
བྱས་པའི་དུས་སུ་གཉིས་སུ་མེད་པའི་ཆེ་བའི་ང་རྒྱལ་དུ་བསྒོམས་པས་མཆོད་པར་
འགྱུར་རོ། །ཚུལ་དེ་ལྟར་མཆོད་པ་བྱེད་མཁན་དང་། མཆོད་པའི་བདེ་བ་དང་།
མཆོད་པའི་གནས་དོན་དམ་པར་གཉིས་སུ་མེད་པའི་ངོ་བོ་ཡིན་ནོ། །དེ་ལྟར་་
ལེགས་པར་མཆོད་ཅིང་བསྒོམ་པར་བྱ་བའི་དོན་དུ་གསུངས་སོ། །དངོས་གྲུབ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

འབྲས་བུ་འདོད་པ་ཡིས། །ཟས་སུ་བཤང་གཅི་ཟོས་ནས་ནི། །བྱང་ཆུབ་སེམས་
ནི་སྐྱོན་མེད་པ། །ཡང་དག་བླ་མེད་འགྲུབ་པར་འགྱུར་ཞེས་བྱ་བའི་དོན་བཤད་
པར་བྱ་སྟེ། ཅི་ལྟར་ཡིན་ན། དངོས་གྲུབ་འབྲས་བུ་འདོད་པ་ཡིས། །སྒྲུབ་པ་
པོ་དངོས་གྲུབ་ཀྱི་འབྲས་བུ་འདོད་པས་འོག་ནས་བྱུང་བའི་བདུད་རྩི་རྣམ་པ་ལྔ་་་
བཟའ་བར་བྱའོ། །དེ་ལྟར་དངོས་གྲུབ་འབྲས་བུ་འདོད་པ་ཡིད་ཀྱི་དོན་ནོ། །
ཟས་སུ་བཤང་གཅི་ཟོས་ན་ནི་ཞེས་པ། སྒྲུབ་པ་པོས་མདུན་དུ་སྨོས་པའི་གསང་་
བའི་དེ་ཁོ་ན་ཉིད་ཀྱི་མཆོད་པ་ཆེན་པོས་རང་དགའ་བའི་ལྷ་དང་གཉིས་སུ་མེད་་་་
པར་མཆོད་པ་དང་བསྒོམ་པ་བྱ་བའི་དུས་སུ་ཉིན་མཚན་དུ་ལན་གསུམ་གསུམ་དམ་
བཅའ་སྟེ། དུས་རྟག་ཏུ་རང་གི་གཟུགས་ཀྱི་ཕུང་པོ་ལས་ཕྱུང་ཞིང་བཤང་གཅི་ལ་
སོགས་པ་བདུད་རྩི་རྣམ་པ་ལྔ་རྒྱུད་ནས་ཅི་ལྟར་འབྱུང་བ་བཞིན་དུ་སྔགས་ཀྱིས་བྱིན་
གྱིས་བརླབས་ཅིང་བཟའ་བར་བྱའོ། །དེ་ལྟར་ཟས་སུ་བཤང་གཅི་ཟོས་ནས་སུ་་
ཞེས་པའི་དོན་ནོ། །ད་ནི་དངོས་གྲུབ་ཀྱི་འབྲས་བུ་བསྟན་པར་བྱ་སྟེ། བྱང་་་
ཆུབ་སེམས་ནི་སྐྱོན་མེད་པ་ཞེས་པ། དཔལ་རྡོ་རྗེ་སེམས་དཔའ་ལ་སོགས་པ་དེ་་་་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གསུམ་གཉིས་སུ་མེད་་
པའི་ངོ་བོ་དོན་དམ་པ་བྱང་ཆུབ་སེམས་མ་སྐྱེས་པ་སྟོང་པ་ནམ་མཁའ་ལྟ་བུས་ཀུན་
ལ་ཁྱབ་ནས་གནས་པ་དེ་ནི། ཡེ་ཤེས་ཐམས་ཅད་ཀྱི་དངོས་གྲུབ་ཀྱི་འབྲས་བུ་་་་་
འབྱུང་བ་ཆོས་ཀྱི་སྐུ་ཡིན་ཏེ། དེ་གྲུབ་པའི་འོག་ཏུ་མི་འགྱུར་བ་བརྟན་པ་ངེས་པའོ།
དེ་ལྟར་བྱང་ཆུབ་སེམས་ནི་སྐྱོན་མེད་པའི་དོན་དུ་གསུངས་སོ། །ཡང་དག་བླ་མེད་
འགྲུབ་པར་འགྱུར་ཞེས་པ་ནི། མདོར་བསྡུ་བ་བསྒོམ་པ་དང་མཆོད་པ་བྱ་ཞིང་་
བདུད་རྩི་རྣམ་པ་ལྔ་བཟའ་སྟེ། དགེ་བའི་ལས་དེའི་ས་བོན་གྱིས་དཔལ་རྡོ་རྗེ་་་
སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་་


གཉིས་སུ་མེད་པའི་ངོ་བོ་ནི་བླ་ན་མེད་པའི་དེ་ཁོ་ན་ཉིད་ཡིན་པས་དེ་འགྲུབ་པར་་་
འགྱུར་རོ། །དེ་ལྟར་ཡང་དག་བླ་མེད་འགྲུབ་པར་འགྱུར་བའི་དོན་དུ་གསུངས་སོ།།
ཟས་སུ་ཤ་རྣམས་ཟ་བ་ཡང་། །ཤ་ཆེན་དག་ནི་རབ་བརྟགས་ན། །དངོས་གྲུབ་
ཐམས་ཅད་འགྲུབ་པ་ཡི། །སྐུ་དང་གསུང་ཐུགས་འགྲུབ་པར་འགྱུར། །ཞེས་བྱ་
བའི་དོན་བཤད་པར་བྱ་སྟེ། ཅི་ལྟར་ཡིན་ན། ཟས་སུ་ཤ་རྣམས་ཟ་བ་ཡང་། །
ཤ་ཆེན་དག་ནི་རབ་བརྟགས་ན་ཞེས་པ་ནི། སྒྲུབ་པ་པོས་དུས་རྟག་ཏུ་ཤ་ཆེན་་
རྒྱུད་ནས་འབྱུང་བའི་སྔགས་ཀྱིས་བྱིན་གྱིས་བརླབས་ནས་བཟའོ། །གལ་ཏེ་ཤ་་
ཆེན་མ་རྙེད་ན་ཕྱིའི་ཤ་ཀུན་ཟ་བའི་དུས་སུ་ཤ་ཆེན་ཡིན་པར་རབ་ཏུ་བརྟག་པར་
བྱའོ༑ །དངོས་གྲུབ་ཐམས་ཅད་འགྲུབ་པའི་ཞེས་པ་གོང་དུ་སྨོས་པའི་དེ་བཞིན་་
གཤེགས་པ་ཐམས་ཅད་ཀྱི་སྐུ་དང་གསུང་ཐུགས་ནི་ཉན་ཐོས་དང་རང་སངས་རྒྱས་
དང་། ཕྱིའི་ཏིརྟི་ཀ་རྣམས་ཀྱིས་མ་རྟོགས་མ་མཐོང་བས་གསང་བའོ། །བཤད་
པར་བྱ་སྟེ། སྐུ་དང་གསུང་དང་ཐུགས་གསང་བ་དེ་གྲུབ་པའི་འོག་ཏུ་རྒྱུད་ནས་་་
འབྱུང་བའི་དངོས་གྲུབ་ཐམས་ཅད་མ་བསྒྲུབས་པར་འགྲུབ་པར་འགྱུར་རོ། །ཅིའི་་
ཕྱིར་མ་བསྒྲུབས་པར་འགྲུབ་ཅེ་ན། དཔལ་རྡོ་རྗེ་སེམས་དཔའ་ལ་སོགས་པ་དེ་་་་་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་གཉིས་སུ་མེད་པ་དེ་ནི་
དོན་དམ་པ་དངོས་གྲུབ་ཐམས་ཅད་ཀྱི་ངོ་བོ་ཡིན་ཏེ། དེའི་ཕྱིར་སྐུ་དང་གསུང་་
དང་ཐུགས་གྲུབ་པའི་འོག་ཏུ་དངོས་གྲུབ་ཐམས་ཅད་འགྲུབ་པར་འགྱུར་བར་བསྟན་
ཏོ༑ །དེ་ལྟར་དངོས་གྲུབ་ཐམས་ཅད་གསང་བའི་དོན་དུ་གསུངས་སོ། །སྐུ་་
དང་གསུང་ཐུགས་འགྲུབ་པར་འགྱུར་ཞེས་པ་ནི་སྔར་སྨོས་པའི་རབ་ཏུ་བརྟགས་ན་
ཤ་བཟའ་བའི་ཆོ་ག་བྱས་པས། དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་
གཤེགས་པ་ཐམས་ཅད་དང་གཉིས་སུ་མེད་པའི་ངོ་བོར་བསྒྲུབ་པར་འགྲུབ་པར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
འགྱུར་བར་བསྟན་ཏོ། །གླང་པོའི་ཤ་དང་རྟའི་ཤ །ཁྱི་ཤ་བ་ལང་དམ་པ་སྟེ། །
ཟས་ཀྱི་ཕྱིར་ནི་བཟའ་བར་བྱ། །ཟས་གཞན་དག་ནི་མ་ཟོས་ན། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། གླང་པོ་ཆེའི་ཤ་ལ་སོགས་པ་ཤ་བཞི་
གོང་དུ་སྨོས་པའི་ཤ་ཆེན་དང་བཅས་པ་སྒྲུབ་པ་པོས་བཟའ་བར་བྱ་བར་གསུངས་སོ།།
ཟས་ཀྱི་ཕྱིར་ནི་བཟའ་བར་བྱ་ཞེས་པ་དེ་ལྟར་ཤ་ལྔ་ནི་དམ་རྫས་ཀྱི་ངོ་བོ་བདུད་རྩི་
ཡིན་ནོ། །གཞན་ཡང་འདི་ནི་བླ་ན་མེད་པའི་དངོས་གྲུབ་ཀྱི་འབྲས་བུ་བྱེད་པའི་་
ས་བོན་ཡིན་པས་དེའི་ཕྱིར་བཟའ་བ་ཡིན་ནོ། །བསྟན་པར་བྱ་སྟེ། སྒྲུབ་པ་་
པོས་ཕྱིའི་བཟའ་བའི་བྱེ་བྲག་ཅི་ཟ་བ་ཐམས་ཅད་ཤ་རྣམ་པ་ལྔ་དང་གཉིས་སུ་མེད་
པའི་ངོ་བོར་བརྟགས་ནས་བཟའ་བར་བྱའོ། །དེ་ལྟར་ཟས་ཀྱི་ཕྱིར་ནི་བཟའ་བྱའི་
དོན་དུ་གསུངས་སོ། །ཟས་གཞན་དག་ནི་མ་ཟོས་ན་ཞེས་པ་སྒྲུབ་པའི་འབྲས་བུའི་
ཕྱིར་མ་གཏོགས་པ་ཕྱིའི་ཤ་རྣམ་པ་ལྔ་གལ་ཏེ་ཞིམ་པའི་ཆགས་པས་ཟ་ན་དེའི་སྐྱོན་
གྱིས་སྡིག་པ་ཆེན་པོར་འགྱུར་རོ། །གཞན་ཡང་འཕགས་པ་ཡེ་ཤེས་ཞབས་ཀྱིས།
ཉིད་ཀྱི་འབྲེལ་པ་ལས་ཤ་རྣམ་པ་ལྔ་ཟོས་པས་དངོས་གྲུབ་ཀྱི་འབྲས་བུར་འགྱུར་བའི་
དོན་བཤད་པའི་སྒྲ་འདིར་དྲངས་པ། ཤ་ལྔ་ཟོས་པས་དང་པོ་མངོན་པར་ཤེས་པ་
ལྔའི་དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །དེའི་དོན་གསལ་བར་བཤད་
པར་བྱ་སྟེ། ཤ་ཆེན་ཟོས་པས་ལྷའི་མིག་གི་དངོས་གྲུབ་ཐོབ་པར་འགྱུར་རོ། །
དེ་བཞིན་དུ་གླང་པོ་ཆེའི་ཤ་ཟོས་པས་ལྷའི་རྣ་བའི་དངོས་གྲུབ་ཐོབ་པར་འགྱུར་རོ། །
དེ་བཞིན་དུ་རྟ་ཤ་ཟོས་པས་ལྷའི་རོའི་དངོས་གྲུབ་ཐོབ་པར་འགྱུར་རོ། །དེ་བཞིན་
དུ་ཁྱི་ཤ་ཟོས་པས་ལྷའི་དྲིའི་དངོས་གྲུབ་ཐོབ་པར་འགྱུར་རོ། །དེ་བཞིན་དུ་བ་་་
ལང་གི་ཤ་ཟོས་པས་ལྷའི་རེག་གི་དངོས་གྲུབ་ཐོབ་པར་འགྱུར་རོ། །དེ་ལྟར་མདོར་
སྡུ་བ་ཤ་རྣམ་པ་ལྔ་ཟོས་ནས་དངོས་གྲུབ་ཀྱི་འབྲས་བུ་དང་པོ་འགྲུབ་པར་ཤེས་པར་


བྱའོ༑ །གཞན་ཡང་ཤ་རྣམ་པ་ལྔ་ཟོས་པས་དངོས་གྲུབ་ཀྱི་འབྲས་བུ་ཁྱད་པར་
ཅན་གཉིས་པ་འགྲུབ་པ་བསྟན་པར་བྱ་སྟེ། བྱང་ཆུབ་སེམས་དཔའ་བློ་ཅན་དང་།།
སངས་རྒྱས་རྣམས་ནི་མཉེས་པར་འགྱུར། །འདོད་ཁམས་འཇིག་རྟེན་དབང་ཕྱུག་
དང་། །ལས་ཀྱི་གོ་འཕང་ཐོབ་པར་འགྱུར། །ཞེས་བྱ་བའི་དོན་བཤད་པར་བྱ་
སྟེ༑ ཅི་ལྟར་ཡིན་ན། བྱང་ཆུབ་སེམས་དཔའ་བློ་ཅན་ནི། སྒྲུབ་པ་པོ་ལ་་
འོག་ནས་ཅི་ལྟར་འབྱུང་བའི་སངས་རྒྱས་མཉེས་པར་འགྱུར་བ་དེ་བཞིན་དུ་བྱང་་
ཆུབ་སེམས་དཔའ་ལྔ་མཉེས་པར་འགྱུར་རོ། །དེའི་བྱེ་བྲག་གསལ་བར་བསྟན་་་
པར་བྱ་སྟེ། སའི་སྙིང་པོས་བྱིན་གྱིས་བརླབས་པས་གོང་དུ་སྨོས་པའི་ལྷའི་མིག་་
ཐོབ་པར་འགྱུར་རོ། །དེ་བཞིན་དུ་ཕྱག་ན་རྡོ་རྗེས་བྱིན་གྱིས་བརླབས་པས་ལྷའི་རྣ་
བ་ཐོབ་པར་འགྱུར་རོ། །དེ་བཞིན་དུ་འཇིག་རྟེན་དབང་ཕྱུག་གིས་བྱིན་གྱིས་
བརླབས་པས་ལྷའི་ལྕེ་ཐོབ་པར་འགྱུར་རོ། །དེ་བཞིན་དུ་ནམ་མཁའི་སྙིང་པོས་་
བྱིན་གྱིས་བརླབས་པས་ལྷའི་རྣ་བ་ཐོབ་པར་འགྱུར་རོ། །དེ་བཞིན་དུ་སྒྲིབ་པ་་་་
ཐམས་ཅད་རྣམ་པར་སེལ་བས་བྱིན་གྱིས་བརླབས་པས་ལྷའི་ལུས་ཐོབ་པར་འགྱུར་རོ། །
དེ་ལྟར་བྱང་ཆུབ་སེམས་དཔའ་བློ་ཅན་གྱི་དོན་དུ་གསུངས་སོ། །སངས་རྒྱས་་་་་
རྣམས་ནི་མཉེས་པར་འགྱུར་ཞེས་པ་ནི། གྲུབ་པ་པོ་ལ་སྟོན་པ་མི་བསྐྱོད་པ་རྡོ་རྗེ་
འཛིན་ལ་སོགས་པ་སངས་རྒྱས་ལྔ་མཉེས་པར་འགྱུར་རོ། །དེའི་དོན་བྱེ་བྲག་་་་་
གསལ་བར་བསྟན་པར་བྱ་སྟེ། རྣམ་པར་སྣང་མཛད་ཀྱིས་ཆོས་ཀྱི་དབྱིངས་ཀྱི་ཡེ་
ཤེས་ཀྱི་བྱིན་གྱིས་རློབ་སྟེ། དེས་བྱིན་གྱིས་བརླབས་མ་ཐག་ཏུ་ཕྱིན་ཅི་ལོག་གི་གཏི་
མུག་གི་དབང་གིས་སྡིག་པ་བྱས་པ་བཅོམ་པར་འགྱུར་རོ། །དེ་བཞིན་དུ་སྟོན་པ་
མི་བསྐྱོད་་རྡོ་རྗེ་འཛིན་གྱིས་མེ་ལོང་ལྟ་བུའི་ཡེ་ཤེས་ཀྱིས་བྱིན་གྱིས་རློབ་སྟེ། དེས་
བྱིན་གྱིས་བརླབས་མ་ཐག་ཏུ་ཕྱིན་ཅི་ལོག་གི་ཞེ་སྡང་གི་དབང་གིས་སྡིག་པ་བྱས་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བཅོམ་པར་འགྱུར་རོ། །དེ་བཞིན་དུ་སྣང་བ་མཐའ་ཡས་ཀྱིས་སོ་སོར་རྟོག་པའི་ཡེ་
ཤེས་ཀྱིས་བྱིན་གྱིས་བརློབ་སྟེ། དེས་བྱིན་གྱིས་བརླབས་མ་ཐག་ཏུ་ཕྱིན་ཅི་ལོག་གི་
འདོད་ཆགས་ཀྱི་དབང་གིས་སྡིག་པ་བྱས་པ་བཅོམ་པར་འགྱུར་རོ། །དེ་བཞིན་དུ་
རིན་ཆེན་འབྱུང་ལྡན་གྱིས་མཉམ་པ་ཉིད་ཀྱི་ཡེ་ཤེས་ཀྱིས་བྱིན་གྱི་རློབ་སྟེ། དེས་
བྱིན་གྱིས་བརླབས་མ་ཐག་ཏུ་ཕྱིན་ཅི་ལོག་གི་ང་རྒྱལ་གྱིས་དབང་གིས་སྡིག་པ་བྱས་
པ་བཅོམ་པར་འགྱུར་རོ། །དེ་བཞིན་དུ་དོན་ཡོད་གྲུབ་པས་བྱ་བ་ནན་ཏན་གྱིས་་
ཡེ་ཤེས་ཀྱིས་བྱིན་གྱིས་རླབ་སྟེ། དེ་བྱིན་གྱིས་བརླབས་མ་ཐག་ཏུ་ཕྱིན་ཅི་ལོག་གི་
ཕྲག་དོག་གི་དབང་གིས་སྡིག་པ་བྱས་པ་བཅོམ་པར་འགྱུར་རོ། །དེ་ལྟར་མདོར་་་
བསྡུས་སངས་རྒྱས་ལྔས་བྱིན་གྱིས་བརླབས་པའི་འོག་ཏུ་བསྒྲུབ་པ་པོ་བསོད་ནམས་
དང་ཡེ་ཤེས་ཀྱི་ཕུང་པོར་འགྱུར་རོ། །དེ་ལྟར་སངས་རྒྱས་རྣམས་ནི་མཉེས་པར་་་
འགྱུར་བའི་དོན་དུ་གསུངས་སོ། །གཞན་ཡང་སངས་རྒྱས་དང་བྱང་ཆུབ་སེམས་་
དཔའ་རྣམས་ཀྱིས་བྱིན་གྱིས་བརླབས་པར་མཛད་པའི་འབྲས་བུའི་དོན་བསྟན་པར་
བྱ་སྟེ། འདོད་ཁམས་འཇིག་རྟེན་དབང་ཕྱུག་དང་ཞེས་པ་གོང་དུ་སྨོས་པའི་སྒྲུབ་
པ་བྱེད་པ་སྒྲུབ་པ་པོ་དེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་་་་
འདོད་ཁམས་ཐམས་ཅད་ན་གནས་པའི་སེམས་ཅན་ཐམས་ཅད་ཀྱི་དབང་ཕྱུག་་་
བདག་པོ་གཅིག་པོ་སྟེ། དེའི་དུས་སུ་དེ་དེར་མཉམ་པ་མེད་པའོ། །དེ་ལྟར་་
འདོད་ཁམས་འཇིག་རྟེན་དབང་ཕྱུག་གི་དོན་དུ་གསུངས་སོ། །ལས་ཀྱི་གོ་འཕང་
ཐོབ་པར་འགྱུར་ཞེས་པ། དབང་ཕྱུག་བདག་པོའི་ངོ་བོའི་འབྲས་བུ་ཐོབ་མ་ཐག་
ཏུ་ལྷའི་དབང་པོ་བརྒྱ་བྱིན་ལ་སོགས་པ་སེམས་ཅན་ཐམས་ཅད་ཅི་ལྟར་བྱང་ཆུབ་་་
སེམས་དཔའ་ཕྱག་ན་རྡོ་རྗེ་དང་། ཀུན་ཏུ་བཟང་པོ་དང་། འཇམ་དཔལ་དང་།
འཇིག་རྟེན་དབང་ཕྱུག་དང་། བྱམས་པ་ལ་སོགས་པ་བྱང་ཆུབ་སེམས་དཔའ་་་


ཐམས་ཅད་ཀྱིས་ཉིད་ཉིད་ཀྱི་ཡེ་ཤེས་ཀྱི་ཆོ་འཕྲུལ་གྱི་བསྒྱིངས་པའི་བྱེ་བྲག་སྣ་ཚོགས་
ཀྱིས་བྲན་བཞིན་དུ་འདུལ་བར་མཛད་པ་དེ་བཞིན་དུ་ནུས་པར་འགྱུར་རོ། །
དེ་ལྟར་མདོར་བསྡུ་བ་ལས་ཀྱི་རིགས་ཀྱི་གོ་འཕང་ཐོབ་པར་འགྱུར་བའི་དོན་དུ་་་་
གསུངས་སོ། །གཞན་ཡང་བསོད་ནམས་དང་ཡེ་ཤེས་ཀྱི་ཡོན་ཏན་ཕུན་སུམ་་་
ཚོགས་པ་འབྱུང་བའི་དོན་བསྟན་པར་བྱ་སྟེ། གཙོ་བོ་གཟི་ཆེན་སྟོབས་དང་ལྡན། །
འོད་ཟངས་མཐོང་ན་ཡིད་དུ་འོང་། །མཐོང་བ་ཙམ་གྱི་བསྐུལ་བ་ཡི། །འཇིག་
རྟེན་འདི་དག་དབང་དུ་འགྱུར། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན༑ གཙོ་བོ་གཟི་ཆེན་སྟོབས་དང་ལྡན་ནི། མདུན་དུ་སྨོས་པའི་འདོད་པ་
ཁམས་ཀྱི་འཇིག་རྟེན་གྱི་དབང་ཕྱུག་ཐོབ་མ་ཐག་ཏུ་བརྒྱ་བྱིན་ལ་སོགས་པ་འཇིག་་་
རྟེན་གྱི་ལྷ་མ་ལུས་པ་ཐམས་ཅད་ཀྱི་གཟི་བརྗིད་གཅིག་ཏུ་བསྡུས་པ་བས་ཁྱད་པར་་
དུ་འཕགས་པའི་གཟི་བརྗིད་དང་ལྡན་པར་འགྱུར་རོ། །དེ་བཞིན་དུ་ཡེ་ཤེས་ཀྱི་་
སྟོབས་དང་ལྡན་པར་འགྱུར་རོ། །དེ་བཞིན་དུ་བླ་ན་མེད་པའི་ཤེས་རབ་དང་ལྡན་
པར་འགྱུར་རོ། །དེ་ལྟར་གཙོ་བོ་གཟི་ཆེན་སྟོབས་དང་ལྡན་པའི་དོན་དུ་གསུངས་
སོ༑ །འོད་བཟང་མཐོང་ན་ཡིད་དུ་འོང་ཞེས་པ་ནི་མདུན་དུ་སྨོས་པའི་སྟོང་་་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ཀྱི་ཉི་མའི་འོད་ཟེར་གྱི་་
སྣང་བ་གཅིག་ཏུ་བསྡུས་པ་བས་ཁྱད་པར་དུ་འཕགས་པའི་མདངས་དང་ལྡན་པར་
འགྱུར་རོ། །དེ་བཞིན་དུ་ཅི་ལྟར་བུད་མེད་རིན་པོ་ཆེ་དང་། ཡིད་བཞིན་གྱི་་
ནོར་བུ་རིན་པོ་ཆེ་དང་། དཔག་བསམ་གྱི་ཤིང་སེམས་ཅན་ཐམས་ཅད་ཀྱི་མཐོང་
ན་ཡིད་དུ་འོང་བ་དེ་ཁྱད་པར་དུ་སེམས་ཅན་ཐམས་ཅད་ཀྱི་ཡིད་དུ་འོང་བར་་
འགྱུར་རོ། །དེ་ལྟར་མདངས་བཟངས་མཐོང་ན་ཡིད་དུ་འོང་བའི་དོན་དུ་་་
གསུངས་སོ། །མཐོང་བ་ཙམ་གྱིས་བསྐུལ་བ་ཡིས་ཞེས་པ་ནི། མདོར་བསྡུས་པ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སྟོང་གསུམ་གྱི་སྟོང་ཆེན་པོ་ན་གནས་པའི་སེམས་ཅན་མ་ལུས་པ་ཐམས་ཅད་ཀྱིས་་་
མཐོང་མ་ཐག་ཏུ། ཅི་ལྟར་རང་གི་བྲན་དང་བྲན་མོ་དང་། ཕོ་ཉ་དང་ཕོ་ཉ་མོ་
དང་། ཕྱག་བརྙན་དང་། ཕྱག་བརྙན་མོ་བཞིན་དུ་ལས་ཐམས་ཅད་བྱེད་པར་
བསྐུལ་བར་འགྱུར་རོ། །དེ་ལྟར་མཐོང་བ་ཙམ་གྱིས་བསྐུལ་བའི་དོན་དུ་གསུངས་
སོ།གཞན་ཡང་གོང་དུ་བཤད་པ་དེ་འཕགས་པ་ན་གརྫུ་ནས་འགྲེལ་པ་མཛད་
པའི་དོན་འདིར་སྒྲ་དྲངས་པ། སྒྲུབ་པ་པོས་གྲུབ་པའི་འབྲས་བུ་ཐོབ་མ་ཐག་ཏུ་ཅི་
ལྟར་བྱང་ཆུབ་སེམས་དཔའ་ཀུན་ཏུ་བཟང་པོས་ཆོས་ཀྱི་དབྱིངས་ཀྱི་ཡེ་ཤེས་ཀྱི་གཟི་་
བརྗིད་དང་ལྡན་པ་དེ་དང་གཉིས་སུ་མེད་པའི་ངོ་བོར་ལྡན་པར་འགྱུར་རོ། །
གཞན་ཡང་ཅི་ལྟར་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་་
ཐམས་ཅད་ཀྱི་ཐུགས་ཀྱི་མཐུའི་སྟོབས་ཀྱི་ངོ་བོ་ཕྱག་ན་རྡོ་རྗེ་དང་གཉིས་སུ་མེད་་་
པའི་ངོ་བོར་ལྡན་པར་འགྱུར་རོ། །གཞན་ཡང་ཅི་ལྟར་དཔལ་རྡོ་རྗེ་སེམས་དཔའ་
ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་ཤེས་རབ་ཀྱི་ངོ་བོ་
འཇམ་དཔལ། ཚངས་པ་དང་ཁྱབ་འཇུག་དང་། དབང་ཕྱུག་ཆེན་པོ་ལ་་་
སོགས་པ་ལྷ་དང་མིའི་ཕ་རོལ་གྱི་རྒོལ་བ་ཐམས་ཅད་འཕམ་པར་མཛད་པའི་མཆོག་
དེ་དང་གཉིས་སུ་མེད་པའི་ངོ་བོར་ལྡན་པར་འགྱུར་རོ། །གཞན་ཡང་ཅི་ལྟར་
དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་
ཀྱི་ཆོ་འཕྲུལ་གྱི་འོད་ཀྱི་སྣང་བའི་ངོ་བོ་བྱམས་པ་མ་རིགས་༧པའི་སྡིག་པའི་མུན་པ་
འཇོམས་པར་མཛད་པ་དེ་དང་གཉིས་སུ་མེད་པའི་ངོ་བོར་ལྡན་པར་འགྱུར་རོ། །
གཞན་ཡང་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་་་
ཅད་ཀྱི་ཐུགས་རྗེ་ཆེན་པོའི་ངོ་བོ་འཇིག་རྟེན་དབང་ཕྱུག་སེམས་ཅན་གྱི་ཁམས་་་་
ཐམས་ཅད་ཀྱིས་མཐོང་བ་ཙམ་གྱིས་བསྐུལ་ནས་དགའ་བ་བསྐྱེད་ནས་དབང་དུ་་་


གྱུར་པ་དེ་དང་གཉིས་སུ་མེད་པའི་ངོ་བོར་ལྡན་པར་འགྱུར་རོ། །དེ་ལྟར་མདོར་
བསྡུ་བ་སྒྲུབ་པ་པོ་གྲུབ་པའི་འོག་ཏུ་བསོད་ནམས་དང་ཡེ་ཤེས་ཕུན་སུམ་ཚོགས་པ་་
དང་ལྡན་པར་ཤེས་པར་བྱའོ། །འཇིག་རྟེན་འདི་དག་དབང་དུ་འགྱུར་ཞེས་པའི་
དོན་ནི་གོང་དེར་བཤད་པས་བཤད་མི་དགོས་སོ། །འདི་ནི་སངས་རྒྱས་ཐམས་
ཅད་ཀྱི། །གསང་བ་དམ་པ་བྱང་ཆུབ་སྟེ། །དེ་ཉིད་སྔགས་ཀྱི་གསང་བ་འདི། །
ལུས་ངག་སེམས་ལས་འདས་པའོ། །ཞེས་བྱ་བའི་དོན་བཤད་པར་བྱ་སྟེ། ཇི་
ལྟར་ཡིན་ན། འདི་ནི་སངས་རྒྱས་ཐམས་ཅད་ཀྱི། །གསང་བ་ནི་བདུད་རྩི་རྣམ་
པ་ལྔ་དང་ཤ་རྣམ་པ་ལྔ་སྟེ། དེ་ལྟར་དམ་རྫས་བཅུ་ནི་དཔལ་རྡོ་རྗེ་སེམས་དཔའ་
ལ་སོགས་པ་སངས་རྒྱས་ཐམས་ཅད་ཀྱི་ཐེག་པ་འོག་མ་པ་ལ་མི་བརྟན་པའི་ཕྱིར་་་་
གསང་བ་ཡིན་ཏེ། དེ་ལྟར་འདི་ནི་སངས་རྒྱས་ཐམས་ཅད་ཀྱི་གསང་བའི་དོན་དུ་
གསུངས་སོ། །དམ་པ་བྱང་ཆུབ་ཞེས་པ་ནི་དམ་རྫས་བཅུ་སྒྲུབ་པའི་འོག་ཏུ་བྱང་་
ཆུབ་དམ་པ་ཐོབ་པར་འགྱུར་རོ། །དེ་ལྟར་བྱང་ཆུབ་དམ་པའི་དོན་དུ་གསུངས་སོ།།།
དེ་ཉིད་སྔགས་ཀྱི་གསང་བ་འདི་ཞེས་པ་ནི་མདུན་དུ་སྨོས་པ་སངས་རྒྱས་ཐམས་་
ཅད་ཀྱི་གསང་བ་དམ་རྫས་བཅུ་དེ་བསྒྲུབ་པར་བྱ་བའི་དུས་སུ་དཔལ་རྡོ་རྗེ་སེམས་་
དཔའ་ལ་སོགས་པ་རིགས་རྣམ་པ་ལྔའི་བྱེ་བྲག་གི་སྔགས་ཀྱིས་ས་བོན་ཡིག་འབྲུ་ཅི་
ལྟར་སྨོས་པའི་ཆོ་གས་བྱིན་གྱི་བརླབས་ནས་བཟའ་བའི་སྦྱོར་བས་བསྒྲུབ་པར་བྱ་སྟེ།
མདུན་དུ་སྨོས་པའི་འབྲས་བུ་མ་གྲུབ་ཀྱི་བར་དུ། ཐེག་པ་འོག་མ་པ་ལ་སོགས་པ་
སེམས་ཅན་ཐམས་ཅད་ལ་གསང་ཞིང་བསྒྲུབ་པར་བྱའོ། །གཞན་ཡང་སངས་རྒྱས་
ཐམས་ཅད་ཀྱི་སྔགས་ཀྱི་ས་བོན་ཡིག་འབྲུ་དངོས་གྲུབ་ཐམས་ཅད་ཀྱི་ངོ་བོ་དེ་ཁོ་ན་
ཉིད་བསྟན་པར་བྱ་སྟེ། ལུས་ངག་སེམས་ལས་འདའ་བའོ་ཞེས་པ། སྔགས་ཀྱི་
གསང་བ་དེ་ཁོ་ན་ཉིད་གྲུབ་མ་ཐག་ཏུ། སྒྲུབ་པ་པོ་གང་ཟག་གི་ལས་ཀྱི་ལུས་དང་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ངག་དང་ཡིད་གསུམ་གྱུར་ནས་འདའ་བར་འགྱུར་རོ། །བསྟན་པར་བྱ་སྟེ། ཅི་
ལྟར་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་རྡོ་རྗེ་གསུམ་གྱི་ངོ་བོ་དེ་བཞིན་དུ་འགྲུབ་པར་འགྱུར་བར་་་
ཡིན་ནོ། །དེ་ལྟར་ལུས་ངག་སེམས་ལས་འདའ་བའི་དོན་དུ་གསུངས་སོ།། །།
རྒྱུད་ཀྱི་རྒྱལ་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། མཁས་པ་
ཆེན་པོ་རྡོ་རྗེ་སློབ་དཔོན། ཀུན་དགའི་སྙིང་པོས་མཛད་པ། ལེའུ་དྲུག་པ་
རྫོགས་སོ།། །།
དེ་ནས་ད་ནི་ལེའུ་དྲུག་པའི་འོག་ཏུ། ལེའུ་བདུན་པ་སྔགས་ཀྱི་སྤྱོད་པ་་་
མཆོག་གི་ལེའུ་བཤད་པར་བྱ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་་
པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་པོས། དམ་ཚིག་ཆེན་་
པོའི་དེ་ཁོ་ན་ཉིད་སྔགས་ཀྱི་སྤྱོད་པའི་མཆོག་མངོན་པར་རྫོགས་པར་བྱང་ཆུབ་པ་་
འདི་གསུངས་སོ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
དེ་ནས་ལེའུ་དྲུག་པ་བཤད་པའི་དོན་མཚོན་པའོ། །བཅོམ་ལྡན་འདས་ཞེས་པ་
ནི་སྟོན་པ་ལ་བྱ་སྟེ། དེའི་དོན་མདུན་དུ་བཤད་པ་དང་མཐུན་པར་སྦྱར་རོ། །
དེ་བཞིན་གཤེགས་པ་ཐམས་ཅད་ཞེས་པ་ནི། རྣམ་པར་སྣང་མཛད་ལ་སོགས་པ་
རིགས་ལྔའི་བྱེ་བྲག་བརྗོད་དུ་ཡོད་པ་དང་། བརྗོད་དུ་མེད་པའོ། །སྐུ་དང་་
གསུང་དང་ཐུགས་ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་་
གསུང་དང་ཐུགས་གསུམ་དོན་དམ་པར་གཉིས་སུ་མེད་པ་གཅིག་པའི་ངོ་བོར་་་
ཁྱབ་ནས་གནས་པའོ། །བདག་པོ་ཞེས་པ་ནི་སྟོན་པ་མི་བསྐྱོད་པ་རྡོ་རྗེ་འཛིན་ཏེ།
དེ་ནི་གོང་དུ་སྨོས་པའི་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་་་


ཐུགས་གསུམ་གྱི་ངོ་བོ་སྐུ་ཕྱག་རྒྱ་བསྐྱེད་པར་མཛད་པ་སྟེ། དེའི་ཕྱིར་བདག་པོའི་
དོན་དུ་གསུངས་སོ། །དམ་ཚིག་ཆེན་པོ་ཞེས་པ་ནི་རྣམ་པ་གསུམ་དུ་བྱེ་བྲག་དབྱེ་
སྟེ༑ ཕྱི་དང་ནང་དང་གསང་བའོ། །དེའི་དོན་གསལ་བར་བཤད་པར་བྱ་སྟེ།
ཕྱི་ནི་སྒྲུབ་པ་པོས་དཔལ་རྡོ་རྗེ་སེམས་དཔའ་སྒྲུབ་པར་བྱེད་པ་འམ། ཡང་ན་རང་
དགའ་བ་དང་མོས་པའི་ལྷ་གང་ཡང་རུང་བའི་འབྲས་བུ་མ་གྲུབ་ཀྱི་བར་དུ་དུས་་
རྟག་ཏུ་སྙིང་རྗེ་ཆེན་པོའི་སེམས་བསྐྱེད་ནས་ཐབས་ཀྱི་བྱེ་བྲག་སྣ་ཚོགས་ཀྱི་སེམས་་
ཅན་མ་ལུས་པ་ཐམས་ཅད་མཉམ་པར་རེ་བ་བསྐང་བར་བྱའོ། །དེ་ལྟར་ཕྱིའི་་་
ཐུགས་རྗེ་ཆེན་པོའི་དམ་ཚིག་གི་དོན་ནོ། །ནང་གི་ནི་སྒྲུབ་པ་པོས་རང་དགའ་་
བའི་ལྷ་དང་གཉིས་སུ་མེད་པར་བསྒོམ་པར་བྱ་བའི་དུས་སུ་ཉིད་ཀྱི་གསང་བའི་
ཐུགས་ཀ་ཡེ་ཤེས་སེམས་དཔའི་གནས་ནས་དཔལ་རྡོ་རྗེ་སེམས་དཔའ་ལ་སོགས་
པ་དེ་བཞིན་གཤེགས་པ་རྣམ་པ་ལྔའི་བྱེ་བྲག་གི་རིམ་པར་ཉིད་ཉིད་ཀྱི་ཡེ་ཤེས་ཀྱི་་་
སྔགས་ཀྱི་ས་བོན་ཡིག་འབྲུའི་ངོ་བོ་བསམ་སྟེ། ཁ་དོག་དང་ལྡན་པ་མེ་ཕུང་བཞིན་
དུ་འབར་བ་ཡེ་ཤེས་ཀྱི་ཁུ་བའི་ངོ་བོར་འོད་དུ་ཞུ་བའི་ས་བོན་ལས་སྔར་སྨོས་པའི་དེ་
བཞིན་གཤེགས་པ་ཉིད་ཉིད་ཀྱི་རིགས་ཀྱི་བྱེ་བྲག་རིམ་པར་སྤྲིན་བཞིན་དུ་སྤྲོས་ཏེ།
དེ་དག་ཐམས་ཅད་སྔར་ལེའུ་གསུམ་པ་དང་། བཞི་པའི་ནང་ནས་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་དང་ལྡན་པ། ཅི་ལྟར་སྨོས་པ་དེ་བཞིན་དུ་ཉིད་ཉིད་ཀྱི་
ཤེས་རབ་ལྷ་མོ་འཁྱུད་པའི་སྦྱོར་བའི་ཚུལ་དང་ལྡན་པར་གནས་པར་སྨོས་པ་བཞིན་
འདིར་སྦྱར་རོ། །དེ་ལྟ་བུའི་སྐུ་ཕྱག་རྒྱ་རྣམས་སྤྲོས་མ་ཐག་ཏུ་ཁམས་གསུམ་ཐམས་
ཅད་རིམ་པར་ཁྱབ་ནས་སེམས་ཅན་ཐམས་ཅད་བྱིན་གྱིས་བརླབ་པར་མཛད་དོ། །
བསྟན་པར་བྱ་སྟེ། དང་པོ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་སྤྲིན་ལྟ་བུས་་་
འདོད་ཁམས་ན་གནས་པའི་ལྷ་མ་ལུས་པ་ཐམས་ཅད་མེ་ལོང་ལྟ་བུའི་ཡེ་ཤེས་ཀྱི་་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

འོད་ཟེར་གྱིས་བྱིན་གྱིས་བརླབ་པར་མཛད་དེ། དེའི་འོག་ཏུ་སྐུ་ཕྱག་རྒྱ་ལ་གཉིས་
སུ་མེད་པའི་ངོ་བོར་བསྡུ་བར་བསམ་མོ། །དེའི་འོག་ཏུ་རྣམ་པར་སྣང་མཛད་ཀྱི་་
སྐུ་ཕྱག་རྒྱ་སྤྲིན་ལྟ་བུས་གཟུགས་ཁམས་ན་གནས་པའི་ལྷ་མ་ལུས་པ་ཐམས་ཅད་དང་
པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་འོད་ཟེར་གྱིས་བྱིན་གྱིས་བརླབ་པར་མཛད་དེ།
དེའི་འོག་ཏུ་སྐུ་ཕྱག་རྒྱ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་མོ། །
དེའི་འོག་ཏུ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་སྤྲིན་ལྟ་བུས་འཇིག་རྟེན་གྱི་ཁམས་་
ཐམས་ཅད་ན་གནས་པའི་མི་མ་ལུས་པ་ཐམས་ཅད། དང་པོ་ཉིད་ཀྱི་ཡེ་ཤེས་ཀྱི་་
འོད་ཟེར་གྱིས་བྱིན་གྱིས་བརླབ་པར་མཛད་དེ། དེའི་འོག་ཏུ་ཕྱག་རྒྱ་ལ་གཉིས་སུ་
མེད་པར་བསྡུ་བར་མཛད་པར་བསམ་མོ། །དེའི་འོག་ཏུ་དོན་ཡོད་གྲུབ་པའི་སྐུ་་
ཕྱག་རྒྱ་སྤྲིན་ལྟ་བུས་ལྷ་དང་མི་མ་གཏོགས་པ་གནོད་སྦྱིན་དང་སྲིན་པོ་དང་། ལྷ་
མ་ཡིན་དང་འབྱུང་པོ་དང་། ཀླུ་ལ་སོགས་པ་ཅན་མ་ལུས་པ་ཐམས་ཅད་དང་
པོ་བྱ་བ་ནན་ཏན་གྱི་ཡེ་ཤེས་ཀྱི་འོད་ཟེར་གྱིས་བྱིན་གྱི་བརླབ་པར་མཛད་དེམ།
དེའི་འོག་ཏུ་སྐུ་ཕྱག་རྒྱ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་་
མོ༑ །དེ་ལྟར་བྱིན་གྱིས་བརླབས་མ་ཐག་ཏུ་ཅི་ལྟར་སྤྲོས་པའི་རིམ་པ་བཞིན་དུ།
སྒྲུབ་པ་པོས་སྤྲོས་པའི་གནས་སུ་བསྡུས་ནས་ཡེ་ཤེས་སེམས་དཔའ་དང་གཉིས་སུ་་
མེད་པའི་ངོ་བོར་གྱུར་པར་བསམ་མོ། །དེ་ལྟར་ཡེ་ཤེས་ཀྱི་བྱིན་གྱིས་བརླབ་པ།
མཉམ་པར་བྱ་བ་ནི་ཐུགས་རྗེ་ཆེན་པོའི་དམ་ཚིག་གི་དོན་དུ་གསུངས་སོ། །།དེ།་་
ནས་གསང་བའི་ནི་སྒྲུབ་པ་པོས་རང་དགའ་བའི་ལྷ་དང་གཉིས་སུ་མེད་པར་ང་རྒྱལ་
དུ་བསམ་པར་བྱས་ཏེ། དེའི་རིགས་ཀྱི་ཤེས་རབ་མ་མཚན་དང་ཡོན་ཏན་ཐམས་
ཅད་དང་ལྡན་པ་བརྩལ་ཏེ། རང་དགའ་བའི་ལྷའི་རིགས་ཀྱི་ཤེས་རབ་ལྷ་མོར་་
གཉིས་སུ་མེད་པའི་བྱིན་གྱིས་བརླབ་པར་བྱ་སྟེ། དེའི་འོག་ཏུ་ཤེས་རབ་མ་་་


འཁྱུད་དེ། སོ་སོར་སྒྲོས་ཙུམ་པ་ན་བྱ་ཞིང་གསང་བའི་དབང་པོ་གཉིས་མཉམ་་
པར་སྦྱར་ཏེ། ཐབས་དང་ཤེས་རབ་རོལ་པ་བྱས་ཏེ། བདེ་བར་གྱུར་པའི་དུས་
སུ་ཁུ་བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ། ཤེས་རབ་མའི་བྷ་གའི་་
དབུས་སུ་འོད་དུ་ཞུ་ནས་བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་་
བསམ་མོ། །བྱང་ཆུབ་སེམས་ཟླ་བའི་དཀྱིལ་འཁོར་དེ་ལས་དཔལ་རྡོ་རྗེ་སེམས་་་
དཔའ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་ཡེ་ཤེས་རྣམ་པ་ལྔའི་ངོ་བོ་་
འོད་ཟེར་ཚོགས་འཕྲོ་བར་བསམ་མོ། །དེའི་འོག་ཏུ་སེམས་རྣམ་པར་རྟོག་པ་་་
སྤངས་ནས་བྱང་ཆུབ་སེམས་སྣོད་བནྡྷའི་ནང་དུ་བཞག་ལ་ཅི་ལྟར་སྨོས་པའི་སྔགས་
ཀྱིས་བྱིན་གྱིས་བརླབ་བྱས་ནས་ཤེས་རབ་མ་དང་བཅས་པ་བཟའ་བར་བྱའོ། །དེ་
ལྟར་གསང་བའི་མཆོད་པ་བྱས་པས། སྔར་སྨོས་པའི་དཔལ་རྡོ་རྗེ་སེམས་དཔའ་
དེ་བཞིན་གཤེགས་པ་ལྔའི་སྐུ་ཕྱག་རྒྱ་སྤྲིན་ལྟ་བུས་སེམས་ཅན་ཐམས་ཅད་བྱིན་གྱིས་
བརླབས་ནས་གཉིས་སུ་མེད་པའི་ངོ་བོར་བསྡུས་མ་ཐག་ཏུ་ཡེ་ཤེས་སེམས་པ་དང་་
གཉིས་སུ་མེད་པར་གྱུར་པ་དེ། དམ་ཚིག་ཆེན་པོའི་གསང་བའི་མཆོད་པས་་་
མཆོད་པར་འགྱུར་ཏེ། དེ་ལྟར་མཆོད་པ་བྱས་པས་སྒྲུབ་པ་པོ་ལ་དཔལ་རྡོ་རྗེ་་
སེམས་དཔའ་ལ་སོགས་པ་དེ་བཞིན་གཤེགས་པ་རྣམ་པ་ལྔ་མཉེས་པར་འགྱུར་ཏེ།
དེ་མཉེས་པས་ཡེ་ཤེས་ལྔ་དང་གཉིས་སུ་མེད་པའི་ངོ་བོ་ཕྱག་རྒྱ་ཆེན་པོའི་འབྲས་བུ་
འགྲུབ་སྟེ། དེ་ལྟར་མཆོད་པ་བྱས་པས་བདག་དང་གཞན་མཉམ་པར་མཉེས་པར་
འགྱུར་ཏེ། དེ་ལྟར་གསང་བའི་དམ་ཚིག་ཆེན་པོའི་དོན་དུ་ཤེས་པར་བྱའོ། །
དེ་ཁོ་ན་ཉིད་ཞེས་པ་ནི་མདུན་དུ་སྨོས་པའི་དམ་ཚིག་ཆེན་པོའི་སྤྱོད་པའི་བྱེ་བྲག་་
གསུམ་གྱིས་བདག་དང་གཞན་གྱི་དངོས་གྲུབ་ཀྱི་འབྲས་བུར་འགྱུར་ཏེ། དེ་ལྟར་་
དེ་ཁོ་ན་ཉིད་ཀྱི་དོན་དུ་གསུངས་སོ། །སྔགས་ཀྱི་སྤྱོད་པའི་མཆོག་ཞེས་པ་ནི་སྒྲུབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པ་པོས་འདོད་པའི་ལོངས་སྤྱོད་ཐམས་ཅད་བྱའོ། །གཞན་ཡང་སངས་རྒྱས་དང་་
ཆོས་རྗེས་སུ་དྲན་པ་ལ་སོགས་པའི་བསྒོམ་པའི་སྦྱོར་བས་གསང་བའི་མཆོད་པའི་་
ཚུལ་དུ་དེ་ལྟར་སྔགས་ཀྱི་སྤྱོད་པ་སྤྱད་པར་བྱའོ། །བསྟན་པར་བྱ་སྟེ། ཐེག་
པ་འོག་མ་པ་སྤྱོད་པ་ཐམས་ཅད་ཀྱི་ནང་ན་སྔགས་ཀྱི་སྤྱོད་པའི་མཆོག་ཡིན་ཏེ།
མཆོག་གི་འབྲས་བུ་བསྟན་པར་བྱ་སྟེ། མངོན་པར་རྫོགས་པར་བྱང་ཆུབ་པ་་་
མདུན་དུ་སྨོས་པའི་སྤྱོད་པའི་མཆོག་སྔགས་ཀྱི་སྤྱོད་པ་སྤྱད་པས་འཁོར་བའི་སྐྱེ་ཤི་་
དང་བྲལ་བ་འབྲས་བུ་མངོན་པར་རྫོགས་པར་བྱང་ཆུབ་པར་བྱའོ། །དེ་ལྟར་་་
མངོན་པར་རྫོགས་པར་བྱང་ཆུབ་པའི་དོན་དུ་གསུངས་སོ། །འདི་གསུངས་སོ་་
ཞེས་པ་ནི་བདེ་སྟེ་བཤད་མི་དགོས་སོ། །འདོད་པའི་ལོངས་སྤྱོད་ཐམས་ཅད་ལ། །
ཅི་ལྟར་འདོད་པ་བསྟེན་ན་ནི། །འདི་ལྟ་བུའི་སྦྱོར་བ་ཡིས། །བྱང་ཆུབ་མྱུར་་
དུ་འཐོབ་པར་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན།
འདོད་པའི་ལོངས་སྤྱོད་ཐམས་ཅད་ལ་ནི། སྒྲུབ་པ་པོས་བླ་ན་མེད་པའི་ཡེ་ཤེས་ཀྱི་
འབྲས་བུ་མ་གྲུབ་ཀྱི་བར་དུ་སེམས་ཀྱི་རྣམ་པར་རྟོག་པ་སྤངས་ནས་འདོད་པའི་་་
ལོངས་སྤྱོད་ཐམས་ཅད་ལ་རྣམ་པ་གསུམ་བྱེ་བྲག་སྤྱད་པར་བྱ་སྟེ། ཕྱི་དང་ནང་་
དང་གསང་བའོ། །དེ་ལ་ཕྱི་ནི་རིགས་མཐོན་པོ་དང་། རིགས་དམའ་བ་ཐམས་
ཅད་ཀྱིས་བཟའ་བ་དང་བཏུང་བ་བྱེད་པ་དེ་དག་སྒྲུབ་པ་པོས་བཟའ་འམ་མི་བཟའ་
བའི་སེམས་ཀྱིས་རྣམ་པར་རྟོག་པ་སྤངས་ནས། བཟའ་བའི་རྫས་ཐམས་ཅད་ཤ་་
ཆེན་ལ་སོགས་པ་བརྟགས་ཏེ་བྱིན་གྱིས་བརླབས་ནས་བཟའ་བར་བྱའོ། །དེ་་
བཞིན་དུ་བཏུང་ཏུང་བའི་བྱེ་བྲག་ཐམས་ཅད་བདུད་རྩི་རྣམ་པ་ལྔར་བརྟགས་ཏེ་བྱིན་་
གྱིས་བརླབས་ནས་བཏུང་བར་བྱའོ། །གཞན་ཡང་གོས་ཀྱི་བྱེ་བྲག་སྣ་ཚོགས་ནི་ལ་
ལ་ལྷགས་ཆེན་ཡིན་པར་བརྟགས་ཏེ་བྱིན་གྱིས་བརླབས་ནས་དགོན་པར་བྱའོ། །


ལ་ལ་གླང་པོ་ཆེའི་ལྤགས་པ་བརྟགས་ཏེ་བྱིན་གྱིས་བརླབས་ནས་དགོན་པར་བྱའོ། །
ལ་ལ་སྟག་གི་ལྤགས་པ་ཡིན་པར་བརྟགས་ཏེ་བྱིན་གྱིས་བརླབས་ནས་དགོན་པར་་་་
བྱའོ༑ །དེ་བཞིན་དུ་ཀཱ་ཀ་ལི་དང་། ཤ་དྷ་བཱ་དང་། གྷནྡྷ་ར་ལ་སོགས་པ་བྱེ་
བྲག་སྣ་ཚོགས་ཀྱི་དབྱིངས་ཀྱི་རྒྱལ་པོ་ཐམས་ཅད་དང་ལྡན་པར་སྔགས་ཀྱི་ཡིག་འབྲུ་
ཧཱུཾ་ལ་སོགས་པ་དང་པོར་བརྗོད་ཅིང་རྡོ་རྗེ་གླུ་བླང་ངོ་། །དེ་བཞིན་དུ་བྱེ་བྲག་སྣ་
ཚོགས་ཀྱི་རྒུ་པོ་རྒྱུད་མངས་དང་། གླིང་བུ་དང་། ཅང་ཏེའུ་ལ་སོགས་པ་རྡོ་་་་
རྗེའི་རྔའི་ངོ་བོ་མིག་དང་སྨིན་མ་བྱེ་བྲག་སྣ་ཚོགས་ཀྱིས་བསྐྱོད་ཅིང་ལག་པའི་སྟབས་
ཀྱིས་བརྡུང་བར་བྱའོ། །དེ་བཞིན་དུ་ལུས་ཀྱི་ཡན་ལག་དང་ཉིང་ལག་ཐམས་ཅད་
བྱེ་བྲག་སྣ་ཚོགས་སུ་བསྐྱོད་པའི་སྟབས་ཀྱིས་གར་བྱ་སྟེ། གར་དེ་གར་གྱི་ལྷ་མོས་་
བྱེད་པར་བསམ་མོ། །དེ་ལྟར་མདོར་བསྡུས་པ་སྒྲུབ་པ་པོས་མ་གྲུབ་ཀྱི་བར་དུ་་
འདོད་པའི་ཡོན་ཏན་ཐམས་ཅད་ལ་ལོངས་སྤྱོད་པར་བྱའོ། །དེ་སྤྱད་པའི་ཡོན་་
ཏན་གྱིས་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་ལྔ་མཉེས་་
པར་འགྱུར་ཏེ། དེ་ལྟར་ཕྱིའི་འདོད་པའི་ལོངས་སྤྱོད་ཐམས་ཅད་ལའི་དོན་དུ་་་
གསུངས་སོ། །ནང་གི་ནི་སྒྲུབ་པ་པོས་མ་གྲུབ་ཀྱི་བར་དུ་ཅི་ལྟར་སྨོས་པའི་སྔགས་
ཀྱིས་བྱིན་གྱིས་བརླབ་ཅིང་དམ་རྫས་བཅུ་སེམས་ཅན་གྱི་རྣམ་པར་སྤངས་ནས་་་
བཟའ་བར་བྱའོ། །དེ་ལྟར་མདོར་བསྡུས་པ་ནང་གི་འདོད་པའི་ལོངས་སྤྱོད་་་
ཐམས་ཅད་ཀྱི་དོན་དུ་གསུངས་སོ། །གསང་བའི་མདུན་དུ་སྨོས་པ་སྔགས་ཀྱི་སྤྱོད་
པའི་མཆོག་གི་དོན་གྲུབ་པ་པོས་ཐབས་དང་ཤེས་རབ་གཉིས་སུ་མེད་པའི་རོལ་པ་་
བྱས་ནས། བྱང་ཆུབ་སེམས་བྱུང་བའི་ས་བོན་ལས་རང་དགའ་བའི་ལྷ་བདག་་
པོའི་ཚུལ་དུ་བྱ་སྟེ། གསང་བའི་དཀྱིལ་འཁོར་བསྐྱེད་པར་བསྒོམ་མོ། །གཞན་
ཡང་སྔགས་ཀྱི་སྤྱོད་པའི་མཆོག་གི་དོན་གསལ་བར་བསྟན་པར་བྱ་སྟེ། ལེའུ་ལྔ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
པའི་ནང་ནས་སྨོས་པ། མ་དང་སྲིང་མོ་བུ་མོ་ལ་སོགས་པ་བྲམ་ཟེ་དང་རྒྱལ་་་
རིགས་ལ་སོགས་པ་རིགས་མཐོན་པོ་རྣམས་དང་། གཞན་ཡང་ཁྲུས་མཁན་ལ་་
སོགས་པ་རིགས་དམན་པ་ཐམས་ཅད་ལས་བྱུང་བའི་ཤེས་རབ་མ་མཚན་དང་ཡོན་
ཏན་ཐམས་ཅད་དང་ལྡན་པ་སེམས་རྣམ་པར་རྟོག་པ་ཐམས་ཅད་སྤངས་ནས་
བཟུང་སྟེ། དེ་རང་དགའ་བའི་ལྷའི་རིགས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་དང་་
གཉིས་སུ་མེད་པར་བྱིན་གྱིས་བརླབས་ནས་འདོད་ཆགས་ཆེན་པོའི་སེམས་དགའ་་
བས་སྤྱད་པར་བྱའོ། །དེ་ལྟར་གསང་བའི་འདོད་པའི་ལོངས་སྤྱོད་ཐམས་ཅད་ཀྱི་
དོན་དུ་གསུངས་སོ། །ཅི་ལྟར་འདོད་པ་བསྟེན་ན་མདུན་དུ་སྨོས་པའི་བྱེ་བྲག་་་
གསུམ་གྱི་འདོད་པའི་ལོངས་སྤྱོད་ཐམས་ཅད་སྒྲུབ་པ་པོས་མ་གྲུབ་ཀྱི་བར་དུ་སེམས་
མོས་པས་བསྟེན་ཅིང་སྤྱད་པར་བྱའོ། །དེ་ལྟར་ཅི་ལྟར་འདོད་པར་བསྟེན་པའི་་
དོན་དུ་གསུངས་སོ། །དེ་ལྟར་བྱས་པས་འབྲས་བུ་ཐོབ་པ་བསྟན་པར་བྱ་སྟེ།
དེ་ལྟ་བུའི་སྦྱོར་བ་ཡིས་ཞེས་པ་ནི་བདེ་སྟེ་བཤད་མི་དགོས་སོ། །བྱང་ཆུབ་མྱུར་དུ་
འཐོབ་པར་འགྱུར་ཞེས་པ། མདོར་བསྡུ་བ་ཇི་ལྟར་སྨོས་པའི་ཆོ་གས་འདོད་པའི་
ལོངས་སྤྱོད་ཐམས་ཅད་སྤྱད་པས་དཔལ་རྡོ་རྗེ་སེམས་དཔའ་ལ་སོགས་པ་སངས་་་་་་
རྒྱས་ལྔའི་ནང་ན་སྒྲུབ་པ་པོ་རང་དགའ་བའི་ལྷ་གང་སྒོམ་པར་བྱེད་པ་དེ་ཚེ་འདི་
ལ་གཉིས་སུ་མེད་པའི་ངོ་བོར་འབྲས་བུ་འགྲུབ་པར་འགྱུར་རོ། །དེ་ལྟར་མྱུར་དུ་་
བྱང་ཆུབ་འཐོབ་པར་འགྱུར་བའི་དོན་དུ་གསུངས་སོ། །འདོད་པའི་ལོངས་སྤྱོད་་
ཐམས་ཅད་ལ། །ཅི་ལྟར་འདོད་པར་བསྟེན་བྱ་སྟེ། །རང་གི་ལྷའི་སྦྱོར་བ་ཡིས། །
བདག་དང་གཞན་ལ་མཆོད་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་
ལྟར་ཡིན་ན་འདོད་པའི་ལོངས་སྤྱོད་ཐམས་ཅད་ལ། ཇི་ལྟར་འདོད་པར་བསྟེན་་
བྱ་སྟེ། །དོན་ནི་གོང་དུ་བཤད་པ་དེ་བཞིན་དུ་འདིར་སྦྱར་རོ། །རང་གི་ལྷའི་་་་


སྦྱོར་བ་ཡིས་ཞེས་པ་ནི། སྒྲུབ་པ་པོས་རང་དགའ་བའི་ལྷ་དང་གཉིས་སུ་མེད་པར་
ཆེ་བའི་ང་རྒྱལ་དུ་བསྒོམ་པའི་སྦྱོར་བ་བྱའོ། །དེ་བཞིན་དུ་ཤེས་རབ་མ་རང་་
དགའ་བའི་ལྷའི་རིགས་ཀྱི་བྱེ་བྲག་གི་ཡེ་ཤེས་ཀྱི་ལྷ་མོར་གཉིས་སུ་མེད་པར་བྱིན་་་
གྱིས་བརླབ་པའི་སྦྱོར་བ་བྱའོ། །དེའི་འོག་ཏུ་ཤེས་རབ་མ་དེ་སྒྲུབ་པ་པོས་རང་་
དགའ་བའི་ལག་པ་གཡོན་པས་གཟུང་ལ་འཁྱུད་པར་བྱ་སྟེ། སོ་སོར་འདོད་་་
ཆགས་ཆེན་པོའི་སེམས་དགའ་བས་སྒྲོས་ཙུམ་པ་ན་བྱ་ཞིང་གསང་བའི་དབང་པོ་་
གཉིས་མཉམ་པར་སྦྱར་ནས་རྡོ་རྗེའི་མཆོད་པ་བརྩམ་མོ། །དེ་ལྟར་རང་གི་ལྷའི་་
སྦྱོར་བའི་གསུངས་སོ། །བདག་དང་གཞན་ལ་མཆོད་པར་བྱ་ཞེས་པ་ནི་གོང་དུ་་
སྨོས་པའི་སྦྱོར་བའི་ཆོ་གས་ཐབས་དང་ཤེས་རབ་རོལ་པ་གསང་བའི་མཆོད་པ་བྱས་
ནས་བདེ་བར་གྱུར་པའི་དུས་སུ་ཁུ་བའི་ངོ་བོ་བྱང་ཆུབ་སེམས་རྡོ་རྗེའི་ལམ་གྱི་སྒོ་
ནས་ཤེས་རབ་མའི་བྷ་གའི་དབུས་སུ་འོ་མའི་རྒྱུན་བཞིན་དུ་འོད་དུ་ཞུ་ནས་བྱང་་་
ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །ཟླ་བའི་དཀྱིལ་་
འཁོར་པའི་སྟེང་དུ་སྔགས་ཀྱི་ས་བོན་ཡིག་འབྲུ་ཧཱུཾ་ཁ་དོག་ནག་པོ་སྤྲིན་ལྟ་བུ་བསྐལ་
པའི་མེ་བཞིན་དུ་མེ་ལོང་ལྟ་བུའི་ཡེ་ཤེས་ཀྱི་འབར་བ་བསམ་སྟེ། དེ་འོད་དུ་ཞུ་་་
ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་་་་་
མེད་པར་ཐིམ་པར་གྱུར་པའི་ས་བོན་དེ་ལས་ཁྲོ་བོའི་རྒྱལ་པོ་ཆེན་པོ་ཨ་མྲི་ཏ་ཀུཎྜ་་་
ལིའི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །དེའི་སྐུ་མདོག་སྤྲིན་ནག་པོ་འདྲ་བ།
སྐུ་ཀུན་ནས་བསྐལ་པའི་མེ་བཞིན་དུ་མེ་ལོང་ལྟ་བུའི་ཡེ་ཤེས་ཀྱིས་འབར་བས་རབ་
ཏུ་འབར་བ་ཞལ་གསུམ་པ། ཞལ་གསུམ་གྱི་ཁ་དོག་ནི་ལེའུ་བཞི་པ་ཐུགས་ཀྱི་་་་་
དཀྱིལ་འཁོར་གྱི་སྐབས་སུ་ཇི་ལྟར་སྨོས་པ་དང་སྦྱར། སྤྱན་གསུམ་པ་རལ་པའི་་་་་
ཚོགས་གྱེན་དུ་རྫེས་པ། འབར་བའི་ངོ་བོར་འཇིགས་པར་བྱེད་པ། སྦྲུལ་གྱི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
རྒྱན་གྱིས་བརྒྱན་པ། སྐུ་ཆེ་བ། གསུས་པ་འཕྱང་བ། ཁྲོ་མོ་དབང་ཕྱུག་མ་་་
རལ་པ་གཅིག་མ་དང་གཉིས་སུ་མེད་པར་འཁྱུད་པའི་སྦྱོར་བས་གནས་པ། ཕྱག་
དྲུག་ལ་གཡས་དང་པོ་ན་ལྕགས་ཀྱུ་འཛིན། གཡོན་དང་པོ་ན་རྡོ་རྗེ་ཞགས་པ་་་་་
འཛིན༑ ཕྱག་མཚན་ཕྱི་མ་ནི་ལེའུ་བཞི་པ་ཐུགས་ཀྱི་དཀྱིལ་འཁོར་གྱི་སྐབས་སུ་་
ཇི་ལྟར་སྨོས་པ་བཞིན་ཁྲོ་མོ་དབང་ཕྱུག་མ་དང་བཅས་པའི་འདིར་སྦྱར་རོ། །དེ་་
ལྟ་བུའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་དང་ལྡན་པར་སྤྲིན་བཞིན་དུ་སྤྲོས་
མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་མ་ལུས་པ་་་
ཐམས་ཅད་རྡོ་རྗེ་ལྕགས་ཀྱུ་དང་ཞགས་པའི་སྦྱོར་བས་བཟུང་ནས་སྡུག་བསྔལ་མེད་
པར་དགུག་པར་མཛད་དོ། །བཤད་པར་བྱ་སྟེ། སྒྲུབ་པ་པོས་འགུགས་པར་་་་་
མཛད་པའི་ཁྲོ་བོའི་རྒྱལ་པོ་ཆེན་པོ་སྤྲིན་ལྟ་བུ་སེམས་ཅན་ཐམས་ཅད་དང་བཅས་པ་
བཀུགས་མ་ཐག་ཏུ་ཤེས་རབ་མའི་བྷ་གའི་ནམ་མཁའ་གསང་བའི་ཐུགས་ཁར་མིང་
བརྟགས་པའི་གནས་སུ་རྡོ་རྗེ་ལྕགས་ཀྱུ་དང་ཞགས་པའི་སྦྱོར་བ་དང་ཕྱེ་ལ་བཞག་གོ།།
དེའི་འོག་ཏུ་སྒྲུབ་པ་པོས་ཐུགས་རྗེ་ཆེན་པོ་མཉམ་པའི་སེམས་བསྐྱེད་ནས་འདོད་་་་་
ཆགས་ཆེན་པོའི་དགའ་བས་ཐབས་དང་ཤེས་རབ་རོལ་པའི་གསང་བའི་མཆོད་པར་
བྱའོ༑ །དེ་རྫོགས་པའི་འོག་ཏུ་ཁུ་བའི་ངོ་བོ་བྱང་ཆུབ་སེམས་རྡོ་རྗེ་ལམ་གྱི་སྒོ་་
ནས་འོ་མའི་རྒྱུན་བཞིན་དུ་སྔར་སྨོས་པའི་སེམས་ཅན་ཐམས་ཅད་དང་། དེ་་་
འགུགས་པར་མཛད་པའི་ཁྲོ་བོའི་རྒྱལ་པོ་ཨ་མི་ཏ་ཀུཎྜ་ལིའི་སྐུ་ཕྱག་རྒྱ་སྤྲིན་ལྟ་བུ་་
དང་བཅས་པའི་སྤྱི་བོ་ནས་ཐུགས་རྗེས་ཆེན་པོའི་མཉམ་པའི་སེམས་བསྐྱེད་ནས་་་་
ཏིང་ངེ་འཛིན་གྱིས་དབང་བསྐུར་བའི་ངོ་བོ་བྱང་ཆུབ་སེམས་འོ་མའི་རྒྱུན་བཞིན་དུ་
སྒྲུབ་པ་པོས་ཕབ་ནས་མཆོད་པ་བྱ་བར་བསམ་མོ། །དེའི་འོག་ཏུ་མཆོད་པ་བྱས་་
ནས་དེ་དག་ཐམས་ཅད་རང་དགའ་བའི་སྐུ་ལ་གཉིས་སུ་མེད་པའི་ངོ་བོར་ཐིམ་པར་


གྱུར་པར་བསམ་མོ། །དེའི་འོག་ཏུ་སྒྲུབ་པ་པོ་སེམས་བདེ་བས་དགའ་བར་གནས་
སོ༑ །དེ་ལྟར་མཆོད་པ་བྱས་པའི་འབྲས་བུས་སྔར་མོས་པའི་བྱང་ཆུབ་མྱུར་དུ་་་་
ཐོབ་པར་འགྱུར་རོ། །དེ་ལྟར་མདོས་པ་བདག་དང་གཞན་ལ་མཆོད་པར་བྱ་བའི་
དོན་དུ་གསུངས་སོ། །དཀའ་ཐུབ་སྡོམ་པ་མི་ཟད་པ། །སྟེན་ཀྱང་འགྲུབ་པར་་
མི་འགྱུར་གྱི། །འདོད་པའི་ལོངས་སྤྱོད་ཐམས་ཅད་ལ། །བརྟེན་ན་མྱུར་དུ་་་
འགྲུབ་པར་འགྱུར་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
དཀའ་ཐུབ་ནི་བྲམ་ཟེའི་ཆོས་ལ་སོགས་པའི་ཆོས་ལྔའི་ནང་ནས་དཀའ་བའི་སྤྱོད་པ་
སྤྱད་པས་སོ་སོའི་འབྲས་བུ་ཐོབ་པར་འགྱུར་རོ། །དེ་ལྟར་ཕྱིའི་ཏིརྟི་ཀ་ལིའི་ཆོས་་
རྣམས་ཀྱི་ཡོན་ཏན་དེ། སངས་རྒྱས་ཀྱི་བསྟན་པ་ཐེག་པ་ཆེན་པོ་གསང་སྔགས་ཀྱི་
བྱེ་བྲག་ལ་དཀའ་བའི་སྤྱོད་པ་སྤྱད་ན། སྒྲུབ་པ་པོས་དངོས་གྲུབ་ཀྱི་འབྲས་བུ་་་
ཉམས་པར་འགྱུར་རོ། །གཞན་ཏིརྟི་ཀའི་ཆོས་ལྔའི་དཀའ་བའི་སྤྱོད་པ་སྤྱད་པའི་
རིམ་པ་གསལ་བར་བསྟན་པར་བྱ་སྟེ། དང་པོ་བྲམ་ཟེའི་ཆོས་ཀྱི་བྱེ་བྲག་གི་དཀའ་
བའི་སྤྱོད་པ་བྲམ་ཟེ་ཁྲུས་ལན་གསུམ་གསུམ་བྱེད་དོ། །ལ་ལ་ནི་ཆུའི་ནང་དུ་་་
ཞུགས་ནས་བསམ་གཏན་བྱེད་དོ། །ལ་ལ་ནི་རའི་རེ་བའི་གོས་གྱོན་ནོ། །ལ་ལ་
ནི་ཏིལ་ཟའོ། །ལ་ལ་ནི་མགོ་མ་ཡང་ཟའོ། །ལ་ལ་ནི་ནས་དང་གྲོའི་ཟན་དྲོན་
ཟའོ༑ །ལ་ལ་ནི་རྩྭ་ཤ་དུ་ལ་ཟའོ། །ལ་ལ་ནི་དཔལ་གྱི་འབྲས་བུའི་བིལ་བ་ཟའོ། །
ལ་ལ་ནི་གན་འདའི་རྩ་བ་ཟའོ། །ལ་ལ་ནི་ཟ་ཅིག་ཟའོ། །ལ་ལ་ནི་ཆུ་མཐོང་ངོ་།།
ལ་ལ་ནི་འོ་མ་མཐོང་ངོ་། །ལ་ལ་ནི་བ་སེར་མོའི་གཅིན་འཐུང་ངོ་། །ལ་ལ་ནི་་
མགོ་མ་ཡང་བ་ལྔ་ཟའོ། །ལ་ལ་ནི་ཉི་མ་འདས་པའི་འོག་ཏུ་ཟ་ཅིག་ཟའོ། །ལ་
ལ་ནི་ཞག་གསུམ་ན་ལན་རེ་ཟའོ། །ལ་ལ་ནི་ཞག་བདུན་ཞིང་ལན་རེ་ཟའོ། །ལ་
ལ་ནི་ཞག་བཅུ་གཉིས་ཞིང་ལན་རེ་ཟའོ། །ལ་ལ་ནི་ཟླ་བ་གཅིག་ཅིང་ལན་རེ་ཟ།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལ་ལ་ནི་རླུང་ཟའོ། །ལ་ལ་ནི་རྩྭ་ཀུ་ཤའི་མལ་དུ་ཉལ། ལ་ལ་ནི་སྟན་མེད་པར་
ཉལ་ལོ། །ལ་ལས་ནི་ར་གསད་པའི་ཤས་མཆོད་སྦྱིན་མཆོད་སྦྱིན་གྱི་སྒྲུབ་པ་བྱེད་
དོ༑ །ལ་ལ་ནི་བ་གསད་ནས་དེའི་ཤ་ལ་མཆོད་སྦྱིན་གྱི་སྒྲུབ་པ་བྱེད་དོ། །ལ་ལ་
ནི་རྟ་གསད་ནས་དེའི་ཤ་ལ་མཆོད་སྦྱིན་གྱི་སྒྲུབ་པ་བྱེད་དོ། །ལ་ལ་ནི་མི་གསད་་
ནས་དེའི་ཤ་ལ་མཆོད་སྦྱིན་གྱི་སྒྲུབ་པ་བྱེད་དོ། །ལ་ལ་ནི་བྲམ་ཟེ་མོ་དང་བཅས་་
པས་ཡུལ་སྟོང་པར་ཉིན་མཚན་གསུམ་གསུམ་རྒྱུན་མི་འཆད་པར་ཧོམ་བྱེད་དོ། །
དེ་ལྟར་མདོར་བསྡུས་པ་བྲམ་ཟེ་ཆོས་ཀྱི་བྱེ་བྲག་གི་དཀའ་བ་སྤྱོད་པའི་དོན་དུ་ཤེས་
པར་བྱའོ། །གཞན་ཡང་མུ་སྟེགས་ཀྱི་ཆོས་ཀྱི་བྱེ་བྲག་གི་དཀའ་བ་སྤྱོད་པའི་དོན་་
བསྟན་པར་བྱ་སྟེ། མུ་སྟེགས་ལ་ལ་ནི་དུས་རྟག་ཏུ་ལྕི་བའི་ཐལ་བས་ལུས་ཁྲུས་་
བྱེད་དོ། །ལ་ལས་ནི་སོ་ཕག་གི་ཕྱེ་མས་ལུས་ཁྲུས་བྱེད་དོ། །ལ་ལས་ནི་ས་་
དམར་པོས་ལུས་ཁྲུས་བྱེད་དོ། །ལ་ལས་ནི་ལྕི་བ་སྐམ་པོས་ལུས་ཁྲུས་བྱེད་དོ། །
ལ་ལ་ནི་རལ་པ་དྲི་མ་དང་བཅས་པའོ། །ལ་ལ་ནི་ལངས་ཏེ་རྐང་པ་ཡ་གཅིག་ས་
ལ་བཙུགས། ཡ་གཅིག་བསྐུམ་ནས་བསམ་གཏན་བྱེད་དོ། །ལ་ལ་ནི་ལངས་ཏེ་
ལག་པ་གཉིས་གྱེན་དུ་འཕྱར་ནས་བསམ་གཏན་བྱེད་དོ། །ལ་ལ་ནི་ཡན་ལག་དང་
ཉིང་ལག་ཀུན་ལ་ལྕགས་ཀྱི་ཏྲི་ཤུལ་བཙུགས་ནས་བསམ་གཏན་བྱེད་དོ། །ལ་ལ་ནི་
སྤྱི་བོར་གུ་གུལ་སྤུངས་ནས་སྲེག་ཅིང་བསམ་གཏན་བྱེད་དོ། །ལ་ལ་ནི་ཡན་ལག་་
དང་ཉིང་ལག་ཀུན་ལ་ཁྲག་ཕྱུང་ནས་ཏིལ་དང་འབྲས་དང་བའི་མར་དང་སྲེས་ནས་
སྦྱིན་སྲེག་བྱེད་དོ། །ལ་ལ་ནི་འདོད་ཆགས་ཀྱི་སྤྱོད་པ་སྡོམ་པར་བྱེད་དོ། །ལ་ལ་
ནི་གྱེན་དུ་ནམ་མཁའ་ལ་ལྟ་ཞིང་བསམ་གཏན་བྱེད་དོ། །ལ་ལ་ནི་དུར་ཁྲོད་སྐོར་
ཞིང་སྔགས་ཟློ་བ་དང་བསམ་གཏན་བྱེད་དོ། །ལ་ལ་ནི་བསོད་སྙོམས་བྱེད་ཅིང་ཆུ་
འགྲམ་དུ་རྡོ་ལེབ་བཀྲུས་ནས་དེའི་སྟེང་དུ་ཆུ་དང་བསྲེས་ཏེ་ཟའོ། །ལ་ལ་ནི་གོང་


དུ་སྨོས་པ་བཞིན་དུ་ཡན་ལག་ཉིང་ལག་ལ་ཁྲག་ཕྱུང་ནས་ཡུངས་ཀར་གྱི་ཕྱེ་མ་དང་
བསྲེས་ནས་ཟའོ། །ལ་ལ་ནི་བྲག་ཆེན་པོའི་འཇིགས་པའི་ཁ་སྒྱུ་མའི་གྲོང་ཁྱེར་ཆུ་་
ཆེན་པོ་འགའ་འགའ་འབྱུང་བའི་སྟེང་ནས་མཆོངས་ཏེ་སྲོག་ཆད་པས་དངོས་གྲུབ་་
ཀྱི་འབྲས་བུ་སྒྲུབ་པོ། །ལ་ལ་ནི་ཧོམ་ཀུང་ཆེན་པོ་བརྐོས་པའི་ནང་དུ་ཤིང་པ་ལ་་
ཤའི་མེ་བུས་ནས་མཆོད་པ་ཆེན་པོ་བྱས་པའི་འོག་ཏུ་རང་གི་ཆུང་མའི་ལག་པ་ནས་
བཟུང་ལྷ་ཆེན་པོ་སྒོམ་ཞིང་མེའི་ནང་དུ་མཆོངས་ཏེ་སྲོག་ཆད་པས་དངོས་གྲུབ་ཀྱི་་་
འབྲས་བུ་སྒྲུབ་པར་བྱེད་དོ། །ལ་ལ་ནི་ཟན་མི་ཟ་བའི་བསམ་གཏན་བྱེད་དོ། །
ལ་ལ་ནི་ལྷ་ཆེན་པོ་དང་ཕྲད་པར་འདོད་པའི་ཕྱིར་རིའི་རྒྱལ་པོ་གངས་རིའི་རྩེ་མོར་
འགྲོའོ༑ །ལ་ལ་ནི་ཆུ་ཆེན་པོ་གཾ་གཱ་དང་ཡ་མུ་ན་གཉིས་ཀྱི་བར་གྱི་ཤིང་པཱ་ཏ་ལ་་
འཇོས་ཏེ་རང་གི་སེམས་ཀྱི་དངོས་གྲུབ་ཅི་འདོད་པ་ཚིག་ཏུ་བརྗོད་ནས་ལུས་ལ་་་
མཚོན་བརྒྱབ་སྟེ་སྲོག་ཆད་པས་དངོས་གྲུབ་ཀྱི་འབྲས་བུ་སྒྲུབ་པར་བྱེད་དོ། །ལ་ལ་
ནི་རོ་ཁ་བའི་ཁ་ཟས་ཐམས་ཅད་ཟ་བར་བྱེད་དོ། །དེ་ལྟར་མདོར་བསྡུས་པ་མུ་་
སྟེགས་ཀྱི་ཆོས་ཀྱི་བྱེ་བྲག་གི་དཀའ་བ་སྤྱོད་པའི་དོན་དུ་ཤེས་པར་བྱའོ། །གཞན་་
ཡང་ཁྱབ་འཇུག་གི་ཆོས་ཀྱི་བྱེ་བྲག་གི་དཀའ་བའི་སྤྱོད་པ་བསན་པར་བྱ་སྟེ།
ཁྱབ་འཇུག་པ་ལ་ལ་ནི་མི་འདྲངས་པ་ཙམ་དུ་ཟ་ཅིག་པ་བྱེད་དོ། །ལ་ལ་ནི་སྤོས་
ཀྱི་དུད་པ་སྣོམ་ཞིང་བསམ་གཏན་བྱེད་དོ། །ལ་ལ་ནི་འབྲས་དང་ཏིལ་དང་སྲན་་
མུད་ག་ལ་སོགས་པ་འབྲུ་ཐམས་ཅད་ལས་གང་ལ་དགའ་བ་སྐམ་པོ་ཟ་ཞིང་བསམ་་
གཏན་བྱེད་དོ། །ལ་ལ་ནི་ཁྱབ་འཇུག་གི་སྐུ་ཡོད་པའི་ལྷ་གང་དུ་ཉིན་མཚན་དུས་
དུས་སུ་སྐོར་བ་བྱེད་ཅིང་བསམ་གཏན་བྱེད་དོ། །དེ་ལྟར་མདོར་བསྡུས་པ་ཁྱབ་་་
འཇུག་གི་ཆོས་ཀྱི་བྱེ་བྲག་གི་དཀའ་བ་སྤྱོད་པའི་དོན་དུ་ཤེས་པར་བྱའོ། །གཞན་་
ཡང་གཅེར་བུ་པའི་ཆོས་ཀྱི་བྱེ་བྲག་གི་དཀའ་བ་སྤྱོད་པ་བསྟན་པར་བྱ་སྟེ། གཅེར་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བུ་པ་ལ་ལ་ནི་སྐྲ་དང་སྤུ་ཐལ་བ་དྲོན་པོས་སྐུད་ཅིང་འཐོག་གོ། །ལ་ལ་ནི་ལངས་
ཏེ་སྙིམ་པར་ཟས་ཟ་བར་བྱེད་དོ། །ལ་ལ་ནི་ཉིན་པར་སྟེང་དུ་ནམ་མཁའ་ལ་ལྟ་་
ཞིང་བསམ་གཏན་བྱེད་དོ། །ལ་ལ་ནི་ནུབ་མོ་ས་འོག་ཏུ་ལྟ་ཞིང་བསམ་གཏན་་་་་
བྱེད་དོ། །ལ་ལ་ནི་འཆག་པའི་ཚེ་རྩ་མགོ་མདུད་པའི་སྟེང་དུ་བཤང་བ་བྱས་
ནས་བཀྲོལ་ཏེ་འཐོར་ཏུ་འཇུག་སྟེ་སྲོག་སྲུང་བའི་ཕྱིར་ཞེའོ། །ལ་ལ་ནི་ཐལ་བའི་་
མལ་དུ་ཉལ་ནས་བསམ་གཏན་བྱེད་དོ། །ལ་ལ་ནི་བ་ལང་གི་རྨིག་པའི་ཚེར་མའི་
སྟེང་དུ་ཉལ་ནས་བསམ་གཏན་བྱེད་དོ། །ལ་ལ་ནི་སྣུམ་དང་ཚ་མེད་པའི་ཁ་ཟས་
ཟའོ༑ །ལ་ལ་ནི་རང་གི་ཁྲག་ཕྱུང་ནས་སྦྲང་བུ་ལ་སོགས་པ་སེམས་ཅན་ལ་ཟས་
ཀྱི་ཕྱིར་སྦྱིན་པར་བྱེད་དོ། །དེ་ལྟར་མདོར་བསྡུས་པ་གཅེར་བུ་པའི་ཆོས་ཀྱི་བྱེ་་་
བྲག་གི་དཀའ་བ་སྤྱོད་པའི་དོན་དུ་ཤེས་པར་བྱའོ། །གཞན་ཡང་ཉི་མའི་ཆོས་ཀྱི་་
བྱེ་བྲག་གི་དཀའ་བའི་སྤྱོད་པ་བསྟན་པར་བྱ་སྟེ། ཉི་མ་པ་ལ་ལ་ནི་ཉི་མ་ལ་ལྟ་་
ཞིང་བསམ་གཏན་དང་བཟླས་པ་བྱེད་དོ། །ལ་ལ་ནི་གོས་དམར་པོ་གོན་ནས་མེ་་
ཏོག་དམར་པོས་མཆོད་པ་བྱེད་ཅིང་ཟས་སྐྱུར་བ་ཐམས་ཅད་ཟའོ། །ལ་ལ་ནི་་་
འབྲས་དམར་པོ་ལ་སོགས་པ་ཟས་ཐམས་ཅད་དམར་པོ་བ་སེར་མོའི་གཅིན་དང་་
བསྲེས་ནས་ཟའོ། །ལ་ལ་ནི་ཉི་མ་སྤྲིན་གྱིས་ཡོག་པའི་དུས་སུ་སྤྲིན་དང་མ་བྲལ་གྱི་
བར་དུ་ཟས་མི་ཟ་བར་བསམ་གཏན་དང་ཟླས་པ་བྱེད་དོ། །ལ་ལ་ནི་སྐར་ཆེན་
ཤར་ནས་ཆུ་ནང་དུ་ལངས་ཏེ། ལྟེ་བ་ནུབ་ཙམ་དུ་གནས་ཏེ་ཉི་མ་ལ་ལྟ་ཞིང་ཉི་མ་
མ་ཤར་གྱི་བར་དུ་བསམ་གཏན་དང་བཟླས་པ་མ་ཤིའི་བར་དུ་བྱེད་དོ། །དེ་ལྟར་
མདོར་བསྡུས་པ་ཉི་མའི་ཆོས་ཀྱི་བྱེ་བྲག་གི་དཀའ་བ་སྤྱོད་པའི་དོན་དུ་ཤེས་པར་བྱའོ། །
གཞན་ཡང་སངས་རྒྱས་ཀྱི་བསྟན་པའི་ཆོས་ཀྱི་བྱེ་བྲག་གི་དཀའ་བའི་སྤྱོད་པ་བསྟན་
པར་བྱ་སྟེ། སངས་རྒྱས་པའི་ཉན་ཐོས་པ་འདོད་ཆགས་སྤོང་བ་ལ་སོགས་པའི་་་་་


ཁྲིམས་ཇི་སྲིད་འཚོའི་བར་དུ་སྲུང་བར་བྱེད་དོ། །གཞན་ཡང་ཐེག་པ་ཆེན་པོ་མདོ་
སྡེ་སྟེན་པའི་བྱང་ཆུབ་སེམས་དཔའ་རྣམས་འགྲོ་བའི་དོན་གྲུབ་པར་བྱ་བའི་ཕྱིར་
དགའ་བའི་སྤྱོད་པའི་བྱེ་བྲག་སྣ་ཚོགས་བྱེད་དོ། །བྱང་ཆུབ་སེམས་དཔའ་ལ་ལ་
ནི་ཤ་དང་ཁྲག་སྦྱིན་པར་བྱེད་དོ། །བྱང་ཆུབ་སེམས་པ་ལ་ལས་ནི་ནོར་བུ་དང་་
བཅས་པའི་མགོ་སྦྱིན་པར་བྱེད་དོ། །བྱང་ཆུབ་སེམས་དཔའ་ལ་ལས་ནི་གཞན་གྱི་
ལུས་སྲུང་བའི་ཕྱིར་རང་གི་ལུས་སྦྱིན་པར་བྱེད་དོ། །བྱང་ཆུབ་སེམས་དཔའ་ལ་་་
ལས་ནི་བུ་དང་བུ་མོ་དང་ཆུང་མ་སྦྱིན་པར་བྱེད་དོ། །བྱང་ཆུབ་སེམས་དཔའ་ལ་
ལས་ནི་རང་གི་ཤ་ལ་སོགས་ཏེ་ནོར་ཐམས་ཅད་སྦྱིན་པར་བྱེད་དོ། །དེ་ལ་སོགས་
པ་བྱང་ཆུབ་སེམས་དཔའ་རྣམས་ཀྱིས་བྱེ་བྲག་སྣ་ཚོགས་ཀྱིས་སྐྱེ་བ་མང་པོར་དཀའ་
བ་སྤྱད་པའི་ཚུལ་གྱིས་སྦྱིན་པ་བཏང་ངོ་། །དེ་ལྟར་མདོར་བསྡུས་པ་དེ་ནི་སངས་
རྒྱས་ཀྱི་བལྟ་བའི་ཚུལ་གྱིས་དཀའ་བ་སྤྱོད་པའི་དོན་སྨོས་པ་སྟེ། དེ་ལྟར་སངས་་་
རྒྱས་ཀྱི་བསྟན་པ་ལ་སོགས་ཏེ་ཏིརྟི་ཀིའི་ཆོས་དང་བཅས་པའི་དཀའ་བ་སྤྱོད་པའི་་་
དོན་དུ་ཤེས་པར་བྱའོ། །སྡོམ་པ་ཞེས་པ་ནི་མདུན་དུ་སྨོས་པའི་ཆོས་དྲུག་གི་བྱེ་་་
བྲག་གི་སོ་སོའི་དངོས་གྲུབ་ཀྱི་འབྲས་བུ་མ་གྲུབ་ཀྱི་བར་དུ་དཀའ་བའི་སྤྱོད་པ་སྤྱོད་
པར་བྱེད་པའོ། །མི་བཟད་པ་ཞེས་པའི་དོན་ནི་བདེ་སྟེ་བཤད་མི་དགོས་སོ། །
བསྟེན་ཀྱང་འགྲུབ་པར་མི་འགྱུར་གྱི་ཞེས་པ་མདུན་དུ་སྨོས་པའི་དཀའ་བའི་སྤྱོད་པ་
མི་བཟད་པ་དེ་བསྐལ་པ་གྲངས་མེད་པར་བསྟེན་ན་ཡང་དངོས་གྲུབ་ཀྱི་འབྲས་བུ་མི་
འགྲུབ་པའོ། །འདོད་པའི་ལོངས་སྤྱོད་ཐམས་ཅད་ལ་ཞེས་པ་སྔར་བཤད་པ་་་
བཞིན་འདིར་སྦྱར་རོ། །བསྟེན་ན་མྱུར་དུ་འགྲུབ་པར་འགྱུར་ཞེས་པ་ནི་སྒྲུབ་པ་་
པོས་འདོད་པའི་ལོངས་སྤྱོད་ཐམས་ཅད་བསྟེན་ན་དངོས་གྲུབ་ཀྱི་འབྲས་བུ་ངེས་་
པར་མྱུར་དུ་འགྲུབ་པར་འགྱུར་རོ། །ད་ནི་སྔགས་ཀྱི་བཟླས་པ་བྱ་བའི་ཆོ་ག་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བསྟན་པར་བྱ་སྟེ། སློངས་མོ་ཟ་ཞིང་མི་བཟླ་སྟེ། །མ་སླངས་པ་ལའང་ཆགས་
མི་བྱ། །འདོད་པ་ཀུན་ལ་ལོངས་སྤྱོད་ཅིང་། །སྔགས་ཀྱི་ཡན་ལག་མ་ཉམས་་
བཟླ༑ །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། སློངས་མོ་ཟ་
ཞིང་མི་བཟླ་སྟེ་ནི། ཐེག་པ་ཆེན་པོ་གསང་སྔགས་ཀྱི་སྤྱོད་པ་སྤྱོད་པའི་སྒྲུབ་པ་་
པོ་དེས་བསོད་སྙོམས་སློང་ཞིང་བཟའ་ན་འགལ་བ་ཡིན་ནོ། །དེའི་ཕྱིར་ན།
སྒྲུབ་པ་བྱེད་པའི་དུས་གྲོང་ཁྱེར་དང་གྲོང་རྡལ་ལ་སོགས་པའི་མི་མང་པོ་མཐོང་བ་
དང་ཐོས་པས་སེམས་གཡེང་བར་བྱེད་དོ། །ཡུལ་སྟོང་པ་ལ་སོགས་པའི་གནས་སུ་
གན་དེའི་རྩ་བ་དང་ཤིང་ཏོག་བཟའ་བ་དང་། དེ་བཞིན་དམ་རྫས་ཐམས་ཅད་
བཟའ་ཞིང་སྔགས་ཀྱི་བཟླས་པ་བསྒྲུབ་པར་བྱའོ། །གཞན་ཡང་སྔགས་ཀྱི་སྒྲུབ་པ་
པོའི་ཡོན་ཏན་བསྟན་པར་བྱ་སྟེ། སྦྱིན་པ་བྱིན་པ་དང་། ལོངས་སྤྱོད་བྱེད་པ་
དང་། གཞན་ལ་མི་སློང་བའོ། །དེ་ལྟར་སློང་མོ་ཟ་ཞིང་མི་བཟླ་བའི་དོན་དུ་་
གསུངས་སོ། །མ་བླངས་པ་ལའང་ཆགས་མི་བྱ་ཞེས་པ་ནི་སྒྲུབ་པ་པོས་བསོད་་་
སྙོམས་ཀྱི་ཕྱིར་ཆགས་པ་མི་བྱ་སྟེ། ཆགས་པར་བྱས་ན་བསྒོམ་པ་དང་བཟླས་པ་་
བྱེད་པའི་སེམས་གཡེང་བར་འགྱུར་ཏེ། དེ་ལྟར་ཆགས་པ་བྱས་པས་དངོས་གྲུབ་
ཀྱི་འབྲས་བུ་ཉམས་པར་འགྱུར་རོ། །དེ་ལྟར་མ་བླངས་པ་ལ་འང་ཆགས་མི་བྱ་་
བའི་དོན་དུ་གསུངས་སོ། །འདོད་པ་ཀུན་ལ་ལོངས་སྤྱོད་ཅིང་ཞེས་པའི་དོན་ནི་་
སྔར་བཤད་པ་བཞིན་འདིར་སྦྱར་ཏེ། ལོངས་སྤྱོད་ཅིང་སྔགས་ཀྱི་བཟླས་པ་བྱ་་་
བའི་དོན་ནོ། །སྔགས་ཀྱི་ཡན་ལག་མ་ཉམས་བཟླས་ཞེས་པ་ནི་སྒྲུབ་པ་པོས་རང་་
དགའ་བའི་ལྷའི་བསྒོམ་པ་བཏང་བའི་འོག་ཏུ་དེའི་སྔགས་ཀྱི་བཟླས་པ་བྱའོ། །
བཟླས་པ་བྱ་བའི་དུས་སུ་སྔགས་ཀྱི་མགོ་དང་དབྱིབས་དང་། ཞབས་ཀྱུ་དང་།
གུ་གུ་ཡར་འདྲེན་ཕྱིར་འདྲེན་དང་། ན་རོ་དང་། འདྲེང་བུ་ཡར་འདྲེན་དང་།


ཐིག་ལེ་དང་། ཚེགས་དྲག་དང་། དེ་ལྟར་མདོར་བསྡུས་པ་སྔགས་ཀྱི་ཡི་གེ་་
འབྲུའི་ཡན་ལག་དུ་བསྟན་ཏེ། དེ་མི་ཉམས་པར་གསལ་བར་བརྗོད་དོ། །དེ་་
ལྟར་སྔགས་ཀྱི་ཡན་ལག་མ་ཉམས་བཟླས་ཀྱི་དོན་དུ་གསུངས་སོ། །ལུས་དང་ངག་
དང་སེམས་རྣམས་ནི། །བདེ་བར་གྱུར་ན་བྱང་ཆུབ་འཐོབ། །གཞན་དུ་དུས་་
མིན་འཆི་བ་དང་། །དམྱལ་བར་ངེས་པར་སྲེག་པར་འགྱུར་ཞེས་བྱ་བའི་དོན་་
བཤད་པར་བྱ་སྟེ། ཇི་ལྟར་ཡིན་ན། ལུས་དང་ངག་སེམས་བདེ་བ་ནི་སྒྲུབ་པ་
པོས་མདུན་དུ་སྨོས་པའི་བསྒོམ་པ་དང་བཟླས་པ་བྱ་བའི་དུས་སུ་རང་དགའ་བའི་་
ལྷའི་སྐུ་དང་གསུང་དང་ཐུགས་སུ་གཉིས་སུ་མེད་པའི་ངོ་བོར་གནས་པ་ཡིན་ནོ། །
དེ་ལྟར་ལུས་དང་ངག་དང་སེམས་བདེ་བའི་དོན་དུ་གསུངས་སོ། །བྱང་ཆུབ་
འཐོབ་ཞེས་པ་ནི་བདེ་སྟེ་བཤད་མི་དགོས་སོ། །གཞན་དུ་དུས་མིན་འཆི་བ་དང་་
ཞེས་པ་ནི་སྒྲུབ་པ་པོས་མདུན་དུ་སྨོས་པའི་ཆོ་གས་བསྒོམ་པ་དང་བཟླས་པ་གལ་ཏེ་
མ་བྱས་ན། དེའི་སྐྱོན་གྱིས་དུས་མ་ཡིན་པར་འཆི་བར་འགྱུར་བར་སྨོས་སོ། །
གཞན་ཡང་དུས་མ་ཡིན་པར་འབྱུང་བའི་ལོ་རྒྱུས་བསྟན་པར་བྱ་སྟེ། ཡུལ་ཨུར་ཏྲ་
ཞེས་བྱ་བ་ཞིག་ཡོད་དོ། །དེ་ན་གནས་པའི་དམང་རིགས་ཁྱིམ་ལྷའི་བཟང་པོ་ཞེས་
བྱ་བ་ཕྱི་ནང་གི་ཆོས་ཐམས་ཅད་ལ་མཁས་པའི་ལྷ་བཟང་པོ་ཞེས་བྱ་བ་དེའི་སློབ་་་
དཔོན་རིན་ཆེན་གསང་བ་ཡིན་ནོ། །ལྷ་བཟང་པོ་དེས་ཐེག་པ་ཆེན་པོ་གསང་
སྔགས་ཀྱི་དངོས་གྲུབ་བསྒྲུབ་པའི་ཕྱིར་དགའ་བ་ཆེན་པོས་རིང་པོར་མ་ཐོགས་པར་
ཁྱིམ་སྤངས་ཏེ། ཤིང་ས་ལ་ཆེན་པོ་དང་། ཁ་དིར་ལ་སོགས་པའི་ཚལ་མེ་ཏོག་
དང་ཤིང་ཏོག་བྱེ་བྲག་སྣ་ཚོགས་པ་ལྡན་པའི་ཆུ་འགྲམ་གྱི་བྲག་ཕུག་དུ་འདུག་གོ། །
གཞན་ཡང་སྨད་འཚོང་མ་ཟླ་བའི་སྙིང་པོ་ཞེས་བྱ་བ་ཤིན་ཏུ་གཟུགས་བྱད་ཀྱི་མཚན་
ཐམས་ཅད་དང་ལྡན་པ། དབང་ཐམས་ཅད་རྫོགས་པ། སྒྲུབ་པ་ལ་བརྩོན་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པའི་ཤེས་རབ་མ་དང་ལྡན་པར་ཐབས་དང་ཤེས་རབ་རོལ་པ་སྤྱོད་པ་དང་དེ་བཞིན་
དུ་བདུད་རྩི་རྣམ་པ་ལྔ་ལ་སོགས་པ་དམ་རྫས་ཐམས་ཅད་ཇི་ལྟར་འབྱུང་བའི་སྔགས་
ཀྱིས་བྱིན་གྱིས་བརླབས་ནས་ལོངས་སྤྱོད་པ་དཔལ་རྡོ་རྗེ་སེམས་པ་དང་གཉིས་སུ་་་་་
མེད་པའི་ང་རྒྱལ་དུ་བསྒོམ་ཞིང་སེམས་བསྟན་པར་བྱས་ནས་བགེགས་ཀྱི་གདོན་པ་
མེད་པར་ཟླ་བ་དྲུག་ཏུ་འདུག་གོ། །དེའི་སྐབས་སུ་བདུད་ཀྱི་བྱིན་གྱིས་རླབས་ཀྱི་་
སྟོབས་ཀྱིས་དགེ་བའི་གནས་བྲག་ཕུག་དུ་དགེ་སློང་མདོ་སྡེ་པ་ཟླ་བའི་དཔལ་ཞེས་བྱ་
བ་ཞིག་འོངས་ནས་སྒྲུབ་པ་པོ་ལྷའི་བཟང་པོ་དང་ཕྲད་ནས་སོ་སོར་ཕྱག་བྱས་སྙུན་་
གསོལ་ནས། དགེ་བ་པོ་ལྷའི་བཟང་པོའི་དགེ་བའི་གནས་སུ་མདོ་སྡེ་པ་འདྲོན་པོ་
ཟླ་བའི་དཔལ་ཞག་མང་པོར་གནས་སོ། །དེའི་འོག་ཏུ་དགེ་སློང་ཟླ་བའི་དཔལ་་
གྱིས་རིམ་པ་རིམ་པས་དགེ་བ་པོ་ལྷའི་བཟང་པོ་ལ་མདོ་སྡེའི་བྱེ་བྲག་གི་ཆོས་ཀྱི་་་་
གཏམ་མང་པོར་བྱས་སོ། །དེ་བྱས་མ་ཐག་ཏུ་དགེ་བ་པོ་ལྷའི་བཟང་པོས་གསང་་
སྔགས་ཀྱི་སྤྱོད་པའི་སྒྲུབ་པ་སྤང་བར་ཕྱིན་ཅི་ལོག་གི་ལྟ་བའི་སེམས་སྐྱེས་སོ། །
དེའི་འོག་ཏུ་མདོ་སྡེ་ལ་སོགས་པ་ཐེག་པ་འོག་མ་ལ་དད་པ་ཆེན་པོ་སྐྱེས་སོ། །དེ་
ལྟར་དགེ་བ་པོ་ལྷའི་བཟང་པོས་ཐེག་པ་ཆེན་པོ་གསང་སྔགས་ཀྱི་ཆོས་སྤྱོད་པའི་བྱེད་
པ་སྤངས་པའི་སྡིག་པའི་ལས་ཀྱི་འབྲས་བུ་སྨིན་པས་ཞག་བདུན་ན་ནམ་མཁའ་་་
དངས་པ་སྤྲིན་མེད་པའི་དབུས་ནས་རྡོ་རྗེ་ཐོག་བབས་པས། མདོ་སྡེ་པ་དགེ་སློང་
ཟླ་བའི་དཔལ་དང་གཉིས་དུས་གཅིག་ཏུ་བསད་དོ། །དེ་ལྟར་མདོར་བསྡུས་པ་་
མིན་འཆི་བའི་དོན་དུ་གསུངས་སོ། །དམྱལ་བར་ངེས་པར་སྲེག་པར་འགྱུར་ཞེས་
པ་ནི། དེ་ལྟར་ཐེག་པ་ཆེན་པོ་གསང་སྔགས་ཀྱི་སྤྱོད་པའི་དངོས་གྲུབ་སྒྲུབ་པ་་་
སྤངས་ན་སྒྲུབ་པ་པོ་གང་ཡང་རུང་སྟེ། དགེ་བ་པོ་ལྷའི་བཟང་པོ་ཅི་ལྟར་ཤི་བ་་
བཞིན་དུ་ཚེ་འདི་ལ་བགེགས་ཀྱི་གནོད་པའི་བྱེ་བྲག་སྣ་ཚོགས་ཀྱིས་གསོད་པར་་་


འགྱུར་རོ། །བསྟན་པར་བྱ་སྟེ། སྡིག་པ་ཅན་དེ་ཤི་མ་ཐག་ཏུ་མནར་མེད་པའི་
དམྱལ་བ་ཐམས་ཅད་དུ་བསྐལ་པ་གྲངས་མེད་པར་ངེས་པར་སྲེག་པར་འགྱུར་རོ། །
དེ་ལྟར་དམྱལ་བར་ངེས་པར་སྲེག་པར་འགྱུར་བའི་དོན་དུ་གསུངས་སོ། །སངས་
རྒྱས་བྱང་ཆུབ་སེམས་དཔའ་དང་། །སྔགས་ཀྱི་སྤྱོད་པ་མཆོག་སྤྱོད་རྣམས། །
ཆོས་མཆོག་མི་གཡོ་རྙེད་པ་ཡང་། །འདོད་པ་ཐམས་ཅད་བསྟེན་པས་སོ། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། སངས་རྒྱས་ནི་དཔལ་རྡོ་
རྗེ་སེམས་དཔའ་ལ་སོགས་པ་སངས་རྒྱས་ཐམས་ཅད་དེ། ཆོས་ཀྱི་དབྱིངས་ཀྱི་བྱེ་
བྲག་གསུམ་དུ་སྨོས་པའི་གནས་མ་ལུས་པར་ཏིལ་གྱི་འབྲུ་ཚད་ཙམ་གྱི་སྐུ་ཕྱག་རྒྱའི་་
ངོ་བོ་གནས་པའོ། །དེ་ལྟར་སངས་རྒྱས་ཀྱི་དོན་དུ་གསུངས་སོ། །བྱང་ཆུབ་་་
སེམས་དཔའ་རྣམས་ཞེས་པ་ནི། དམ་ཚིག་རྡོ་རྗེ་ལ་སོགས་པ་བྱང་ཆུབ་སེམས་་
དཔའ་ཐམས་ཅད་དེ། སངས་རྒྱས་ཀྱི་ཞིང་བྱེ་བྲག་གསུམ་དུ་སྨོས་པའི་གནས་མ་
ལུས་པར་ཚད་རྡུལ་ཕྲ་མོ་དང་མཉམ་པའི་སྐུ་ཕྱག་རྒྱའི་ངོ་བོར་གནས་པའོ། །དེ་་
ལྟར་སངས་རྒྱས་བྱང་ཆུབ་སེམས་དཔའ་རྣམས་ཀྱི་སྐུ་ཕྱག་རྒྱའི་ཚད་ཀྱི་ངོ་བོ་གནས་
ཕུན་སུམ་ཚོགས་པ་ན་གནས་པའི་ཚུལ་གྱི་དོན་ལེའུ་དང་པོ་ནས་བཤད་པ་དེ་བཞིན་
དུ་འདིར་སྦྱར་རོ། །སྔགས་ཀྱི་སྤྱོད་པ་མཆོག་སྤྱོད་རྣམས་ཞེས་པ་ནི། སངས་་་
རྒྱས་དང་བྱང་ཆུབ་སེམས་དཔའ་རྣམས་ཀྱིས་སྒྲུབ་པ་པོ་སྔགས་ཀྱི་སྤྱོད་པའི་མཆོག་
སྤྱོད་པར་བྱེད་པ་དེ་ལ་དངོས་གྲུབ་ཀྱི་འབྲས་བུ་སྦྱིན་པའོ། །ཆོས་མཆོག་མི་གཡོ་་
རྙེད་པ་ཡང་ཞེས་པ་ནི་མདུན་དུ་སྨོས་པའི་སྤྱོད་པའི་མཆོག་གསང་སྔགས་སྤྱོད་པའི་
སྒྲུབ་པ་པོ་དེ་ལ་སངས་རྒྱས་དང་བྱང་ཆུབ་སེམས་དཔས་ཡེ་ཤེས་ཀྱིས་བྱིན་གྱིས་རློབ་
པར་མཛད་པས་ཡེ་ཤེས་ཀྱི་འབྲས་རྙེད་དེ། འབྲས་བུའི་ཚད་བསྟན་པར་བྱ་སྟེ།
ཕྱི་ནང་གི་ཐེག་པའི་རིམ་པའི་ཆོས་ཐམས་ཅད་ལས་ཡེ་ཤེས་ཀྱི་འབྲས་བུ་སྨོས་པའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ནང་ན་འབྲས་བུ་འདི་ནི་མཆོག་བླ་ན་མེད་པ་མི་ཟད་པ། སངས་རྒྱས་དང་བྱང་་
ཆུབ་སེམས་དཔའ་ཐམས་ཅད་དོན་དམ་པར་གཉིས་སུ་མེད་པའི་ངོ་བོ་དེ་ནི་དཔལ་
རྡོ་རྗེ་སེམས་དཔའ་དང་གཉིས་སུ་མེད་པའི་ངོ་བོ་འབྲས་བུའི་མཆོག་ཐོབ་པར་
འགྱུར་རོ། །དེ་ལྟར་ཆོས་མཆོག་མི་གཡོ་རྙེད་པའི་དོན་དུ་གསུངས་སོ། །འདོད་
པ་ཐམས་ཅད་བསྟེན་པས་ཞེས་པའི་དོན་ནི་མདུན་དུ་ཇི་ལྟར་བཤད་པའི་ཚུལ་དུ་་
བསྟེན་ཅིང་སྒྲུབ་པར་བྱེད་པ་དེས། སྔར་སྨོས་པའི་འབྲས་བུ་ཐོབ་པར་འགྱུར་
བའོ༑ །ཆགས་པ་ཡེ་ཤེས་འདོད་པ་ཡིས། །རྟག་ཏུ་འདོད་པའི་ཡོན་ཏན་་
བསྟེན༑ །བྱང་ཆུབ་སེམས་དཔའ་མཉེས་པར་བྱ། །བྱང་ཆུབ་འདོད་པས་་
ཆགས་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
ཆགས་པས་ཡེ་ཤེས་འདོད་པ་ནི་དཔལ་རྡོ་རྗེ་སེམས་དཔའ་ལ་སོགས་པ་སྒྲུབ་པ་པོ་་
རང་དགའ་བའི་ལྷའི་དངོས་གྲུབ་ཡེ་ཤེས་ཀྱི་འབྲས་བུ་འདོད་ན། འོག་ནས་་་
འབྱུང་བའི་ཚུལ་དུ་འདོད་པའི་ཡོན་ཏན་ལྔ་བསྟེན་པར་བྱ་ཞིང་ཤིན་ཏུ་སེམས་ཀྱི་་
ཆགས་པས་མ་གྲུབ་ཀྱི་བར་དུ་བསྒོམ་པར་བྱའོ། །དེ་ལྟར་ཆགས་པའི་ཡེ་ཤེས་་
འདོད་པའི་དོན་དུ་གསུངས་སོ། །རྟག་ཏུ་འདོད་པའི་ཡོན་ཏན་བསྟེན་ཞེས་པ་ནི།
སྒྲུབ་པ་པོས་དངོས་གྲུབ་མ་གྲུབ་ཀྱི་བར་དུ་འདོད་པའི་ཡོན་ཏན་རྣམ་པ་ལྔ་བྱེ་བྲག་
གསུམ་དུ་བསྟེན་པར་བྱ་སྟེ། བྱེ་བྲག་གསུམ་གྱི་དོན་གསལ་བར་བཤད་པར་བྱ་སྟེ།
ཕྱི་དང་ནང་དང་གསང་བའོ། །ཕྱི་ནི་འདོད་པའི་ཡོན་ཏན་ལྔ་དོན་དམ་པ་ཆོས་
ཀྱི་སྐུ་ལ་གནས་པ་དང་འབྱུང་བ་དང་། གཉིས་སུ་མེད་པའི་ངོ་བོར་ཐིམ་པར་་་་་
བསྒོམ་ཞིང་བསྟན་པར་བྱ་སྟེ། དང་པོ་གཟུགས་ཀྱི་བྱེ་བྲག་སྣ་ཚོགས་བརྟག་གོ། །
ཅི་ལྟར་ཡིན་ན། རིན་པོ་ཆེའི་ཁ་དོག་རྣམ་པ་ལྔ་སྟེ། དཀར་པོ་ནི་རིན་པོ་ཆེ་་་
ཤེལ་གྱི་ཁ་དོག་གོ། །སྔོན་པོ་ནི་རིན་པོ་ཆེ་ཨིནྡྲ་སྨི་ལའི་ཁ་དོག་གོ། །སེར་པོ་ནི་


རིན་པོ་ཆེ་འཛམ་བུ་ནཱ་དའི་ཁ་དོག་གོ། །དམར་པོ་ནི་རིན་པོ་ཆེ་པདྨ་རཱ་གའི་ཁ་་
དོག་གོ། །ལྗང་ཁུ་ནི་རིན་པོ་ཆེ་བཻ་ཌཱུརྱའི་ཁ་དོག་གོ། །དེ་ལྟར་ཁ་དོག་ལྔའི་་
རིམ་པ་རྫས་གང་ལ་ཡོད་པ་དེ་རིན་པོ་ཆེ་སོ་སོར་ཁ་དོག་དང་། གཉིས་སུ་མེད་
པར་བརྟག་གོ། །གཞན་ཡང་གཟུགས་ནི་བུད་མེད་ལ་སོགས་པ་གཟུགས་ཅན་་་་
ཐམས་ཅད་དེ་སྒྲུབ་པ་པོས་མིག་གི་དབང་པོས་མཐོང་བ་ཡང་རུང་བ་དེ་དག་དུས་
རྟག་ཏུ་གཟུགས་རྡོ་རྗེ་ལྷ་མོ་ཡིན་པས་ཆོས་ཀྱི་སྐུ་ལ་གཉིས་སུ་མེད་པར་གནས་པ་
དང་། འབྱུང་བ་དང་། ཐིམ་པའོ། །དེ་ལྟར་བསྒོམ་པའི་ཚུལ་གྱིས་གཟུགས་
བསྟེན་པར་བྱ་བར་གསུངས་སོ། །དེ་ནས་སྒྲ་བསྟེན་པར་བྱ་བའི་དོན་བསྟན་པར་
བྱ་སྟེ། གླུ་དང་རྔ་ལ་སོགས་པའི་བྱེ་བྲག་སྣ་ཚོགས་རང་དང་གཞན་གྱིས་བྱས་པའི་
སྒྲ་གང་ཡང་རུང་བ་སྒྲུབ་པ་པོའི་རྣ་བའི་དབང་པོས་ཐོས་པ་དེ་དག་དུས་རྟག་ཏུ་སྒྲ་་
རྡོ་རྗེ་ལྷ་མོ་ཡིན་པ་ཆོས་ཀྱི་སྐུ་ལ་གཉིས་སུ་མེད་པར་གནས་པ་དང་། འབྱུང་བ་་
དང་། ཐིམ་པའོ། །དེ་ལྟར་བསྒོམ་པའི་ཚུལ་གྱི་སྒྲ་བསྟེན་པར་བྱ་བར་གསུངས་
སོ༑ །དེ་ནས་དྲི་སྟེན་པར་བྱ་བའི་དོན་བསྟན་པར་བྱ་སྟེ། ག་པུར་དང་།
ཙན་དན་དང་། ཨ་ཀ་རུ་དང་། གུར་གུམ་ལ་སོགས་པའི་བྱེ་བྲག་སྣ་ཚོགས་་
རང་དགའ་བའི་ལྷ་དང་གཉིས་སུ་མེད་པར་ལོངས་སྤྱོད་པ་དང་། གཞན་གྱིས་་
བྱས་པ་དེ་ལྟ་བུའི་དྲི་གང་ཡང་རུང་བ་སྒྲུབ་པ་པོས་སྣའི་དབང་པོས་ཚོར་བ་དེ་དག་་
དུས་རྟག་ཏུ་དྲི་རྡོ་རྗེ་ལྷ་མོ་ཡིན་པས་ཆོས་ཀྱི་སྐུ་ལ་གཉིས་སུ་མེད་པར་གནས་པ་་་
དང་། འབྱུང་བ་དང་། ཐིམ་པའོ། །དེ་ལྟར་སྒོམ་པའི་ཚུལ་གྱིས་དྲི་བསྟེན་པར་
བྱ་བར་གསུངས་སོ། །དེ་ནས་རོ་བསྟེན་པར་བྱ་བའི་དོན་བསྟན་པར་བྱ་སྟེ།
བཟའ་བ་དང་བཏུང་བའི་བྱེ་བྲག་ཚ་བ་དང་དངར་བ་ལ་སོགས་པ་སྣ་ཚོགས་རང་་
གིས་ལོངས་སྤྱོད་པ་དང་། གཞན་གྱིས་ལོངས་སྤྱོད་པའི་རོ་གང་ཡང་རུང་བ་སྒྲུབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པ་པོས་ལྕེའི་དབང་པོས་མྱོང་བ་དེ་དག་དུས་རྟག་ཏུ་རོ་རྡོ་རྗེ་ལྷ་མོ་ཡིན་པས་ཆོས་ཀྱི་
སྐུ་ལ་གཉིས་སུ་མེད་པར་གནས་པ་དང་། འབྱུང་བ་དང་། ཐིམ་པའོ། །དེ་
ལྟར་བསྒོམ་པའི་ཚུལ་གྱིས་རོ་བསྟེན་པར་བྱ་བར་གསུངས་སོ། །དེ་ནས་རེག་་་
བསྟེན་པར་བྱ་བའི་དོན་བསྟན་པར་བྱ་སྟེ། བུད་མེད་འཁྱུད་པའི་ལུས་བདེ་བའི་
རེག་དང་གོས་འཇམ་པོ་གོན་པའི་བདེ་བ་བདག་དང་གཞན་གྱི་ལུས་ཀྱི་དབང་པོས་
མྱོང་བ་དེ་དག་དུས་རྟག་ཏུ་རེག་རྡོ་རྗེའི་ལྷ་མོ་ཡིན་པ་ཆོས་ཀྱི་སྐུ་ལ་གཉིས་སུ་མེད་་
པར་གནས་པ་དང་། འབྱུང་བ་དང་། ཐིམ་པའོ། །དེ་ལྟར་བསྒོམ་པའི་ཚུལ་
གྱིས་རེག་བསྟེན་པར་བྱ་བར་གསུངས་སོ། །དེ་ལྟར་མདོར་བསྡུས་པ་ཕྱིའི་དོན་་
དམ་པར་གཉིས་སུ་མེད་པའི་ངོ་བོར་འདོད་པའི་ཡོན་ཏན་ལྔ་བསྟེན་པར་བྱ་བའི་་
དོན་དུ་ཤེས་པར་བྱའོ། །དེ་ནས་ནང་གི་བཤད་པར་བྱ་སྟེ། སྒྲུབ་པ་པོས་ཡེ་་
ཤེས་ཀྱི་དཀྱིལ་འཁོར་སྒོམ་པའི་དུས་སུ་དཀྱིལ་འཁོར་གྱི་ལྷ་ཐམས་ཅད་ཀྱི་སོ་སོའི་
རིགས་ཀྱི་བྱེ་བྲག་གི་ཁ་དོག་དང་། རྒྱན་དང་། དེ་བཞིན་དུ་ཕྱག་དང་།
ཕྱག་མཚན་དང་། སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པས་མཛེས་པར་་་
བསྒོམ་པ་ལ་ཞུགས་ནས་མིག་གི་དབང་པོས་མཐོང་བ་དེ་དུས་རྟག་ཏུ་གཟུགས་རྡོ་རྗེ་
ལྷ་མོ་ཡིན་པ་ཡེ་ཤེས་སེམས་དཔའ་དང་། གཉིས་སུ་མེད་པའི་ངོ་བོར་གནས་པ་་
དང་། འབྱུང་བ་དང་། ཐིམ་པའོ། །དེ་ལྟར་བསྒོམ་པའི་ཚུལ་གྱིས་གཟུགས་
བསྟེན་པར་བྱ་བར་གསུངས་སོ། །དེ་ནས་སྒྲ་བསྟེན་པར་བྱ་བའི་དོན་བསྟན་པར་
བྱ་སྟེ། སྒྲུབ་པ་པོས་སྒོམ་པ་བཏང་བའི་འོག་ཏུ་སྔགས་ཀྱི་བཟླས་པ་བྱ་སྟེ།
སྔགས་བརྗོད་པའི་སྒྲ་དང་། གཞན་ཡང་བསྟོད་པ་དང་ལྡན་པའི་རྡོ་རྗེ་གླུ་ལེན་་
པའི་སྒྲ་སྒོམ་པ་ལ་ཞུགས་པའི་རྣ་བའི་དབང་པོས་ཐོས་པ་དེ་དག་དུས་རྟག་ཏུ་སྒྲའི་
ལྷ་མོ་ཡིན་པར་ཡེ་ཤེས་སེམས་པ་དང་གཉིས་སུ་མེད་པའི་ངོ་བོར་གནས་པ་དང་་


འབྱུང་བ་དང་། ཐིམ་པའོ། །དེ་ལྟར་བསྒོམ་པའི་ཚུལ་གྱིས་སྒྲ་བསྟེན་པར་བྱ་་
བར་གསུངས་སོ། །དེ་ནས་དྲི་བསྟེན་པར་བྱ་བའི་དོན་བསྟན་པར་བྱ་སྟེ། སྒྲུབ་
པ་པོས་སྔགས་ཀྱི་བཟླས་པ་བཏང་བའི་འོག་ཏུ་བདུད་རྩི་ལྔ་ལ་སོགས་པ་དམ་རྫས་
ཐམས་ཅད་བཟའ་བའི་ཧོམ་བྱ་བའི་དུས་སུ་དམ་རྫས་ལས་བྱུང་བའི་དྲི་དང་།
གཞན་ཡང་སྒྲུབ་པ་པོ་ཉིད་ཀྱི་ལུས་ལས་དྲི་འབྱུང་བ་བསྒོམ་པ་ལ་ཞུགས་པའི་སྣའི་
དབང་པོས་ཚོར་བ་དེ་དག་དུས་རྟག་ཏུ་དྲི་རྡོ་རྗེ་ལྷ་མོ་ཡིན་པ་ཡེ་ཤེས་སེམས་པ་དང་
གཉིས་སུ་མེད་པའི་ངོ་བོར་གནས་པ་དང་། འབྱུང་བ་དང་། ཐིམ་པའོ། །
དེ་ལྟར་བསྒོམ་པའི་ཚུལ་གྱིས་དྲི་བསྟེན་པར་བྱ་བར་གསུངས་སོ། །དེ་ནས་རོ་་
བསྟེན་པར་བྱ་བའི་དོན་བསྟན་པར་བྱ་སྟེ། སྒྲུབ་པ་པོས་བདུད་རྩི་རྣམ་པ་ལྔ་ལ་
སོགས་པ་དམ་རྫས་ཐམས་ཅད་ཅི་ལྟར་སྨོས་པའི་སྔགས་ཀྱིས་བྱིན་གྱིས་བརླབས་་་
ནས་ཟ་བའི་དུས་སུ་དེའི་རོ་གང་ཡང་རུང་བ་སྒོམ་པ་ལ་ཞུགས་པའི་ལྕེའི་དབང་་
པོས་མྱོང་བ་དེ་དག་དུས་རྟག་ཏུ་རོ་རྡོ་རྗེ་ལྷ་མོ་ཡིན་པར་ཡེ་ཤེས་སེམས་པ་དང་་་
གཉིས་སུ་མེད་པའི་ངོ་བོར་གནས་པ་དང་། འབྱུང་བ་དང་། ཐིམ་པའོ། །
དེ་ལྟར་བསྒོམ་པའི་ཚུལ་གྱིས་རོ་བསྟེན་པར་བྱ་བར་གསུངས་སོ། །དེ་ནས་རེག་་་
བསྟེན་པར་བྱ་བའི་དོན་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་དམ་
རྫས་ཐམས་ཅད་བཟའ་བའི་དུས་སུ་ཤེས་རབ་ལྷ་མོ་གཉིས་སུ་མེད་པར་འཁྱུད་པའི་
ལུས་ཀྱིས་རེག་པའི་བདེ་བ་སྒོམ་པ་ལ་ཞུགས་པའི་ལུས་ཀྱི་དབང་པོས་མྱོང་བ་དེ་་་་
དུས་རྟག་ཏུ་རེག་རྡོ་རྗེ་ལྷ་མོ་ཡིན་པས་ཡེ་ཤེས་སེམས་པ་དང་གཉིས་སུ་མེད་པའི་ངོ་
བོར་གནས་པ་དང་འབྱུང་བ་དང་ཐིམ་པའོ། །དེ་ལྟར་བསྒོམ་པའི་ཚུལ་གྱིས་རེག་
བསྟེན་པར་བྱ་བར་གསུངས་སོ། །དེ་ལྟར་མདོར་བསྡུས་པ་ནང་གི་འདོད་པའི་་
ཡོན་ཏན་ལྔ་བསྟེན་པར་བྱ་བའི་དོན་དུ་ཤེས་པར་བྱའོ། །དེ་ནས་གསང་བའི་དོན་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བསྟན་པར་བྱ་སྟེ། དང་པོ་སྒྲུབ་པ་པོས་རང་དགའ་བའི་ལྷའི་རིགས་ཀྱི་བྱེ་བྲག་གི་
ཤེས་རབ་མ་མདུན་དུ་སྨོས་པའི་མཚན་དང་ཡོན་ཏན་ཐམས་ཅད་དང་ལྡན་པ་་་
བླངས་ཏེ། དེ་དང་ལྡན་པར་རང་དགའ་བའི་ལྷ་དང་གཉིས་སུ་མེད་པའི་ང་རྒྱལ་
དུ་བསྒོམ་པའི་སྦྱོར་བས་འདོད་ཆགས་ཆེན་པོའི་སེམས་དགའ་བས། གསང་བའི་
དཀྱིལ་འཁོར་བསྐྱེད་ནས་བསྒོམ་པ་དང་། གཞན་ཡང་བྱང་ཆུབ་ཀྱི་སེམས་བཟའ་
བའི་ཕྱིར་ཐབས་དང་ཤེས་རབ་རོལ་པ་བྱའོ། །དེ་ནས་བདེ་བར་གྱུར་པའི་དུས་སུ་
རྡོ་རྗེའི་ལམ་གྱི་སྒོ་ནས་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་་་
སེམས་འོད་དུ་ཞུ་སྟེ། བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་་
བསམ་མོ། །དེའི་འོག་ཏུ་སྒྲུབ་པ་པོས་རང་དགའ་བའི་ལྷ་གང་ཡིན་པ་བདག་པོའི་
ཚུལ་དུ་དཀྱིལ་འཁོར་གྱི་ལྷ་ཐམས་ཅད་ཀྱི་སོ་སོའི་སྔགས་ས་བོན་ཡིག་འབྲུ་རྣམས་་
ཉིད་ཉིད་ཀྱི་རིགས་ཀྱི་ཁ་དོག་དང་། ཡེ་ཤེས་དང་ལྡན་པར་བྱང་ཆུབ་སེམས་ཟླ་
བའི་དཀྱིལ་འཁོར་གྱི་སྟེང་དུ་ཡེ་ཤེས་ཀྱི་གཟི་བརྗིད་སྐར་མ་བཞིན་དུ་འབར་ཞིང་་
འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་་
གཉིས་སུ་མེད་པར་ཐིམ་པའི་ས་བོན་བདག་པོ་ལ་སོགས་པ་རིམ་པ་མ་ནོར་བར་་་
གསང་བའི་དཀྱིལ་འཁོར་གྱི་ལྷ་རྣམས་བསྐྱེད་པར་བྱ་སྟེ། དཀྱིལ་འཁོར་གྱི་ལྷ་་་
ཐམས་ཅད་ཀྱི་སོ་སོའི་རིགས་ཀྱི་བྱེ་བྲག་གི་སྐུ་མདོག་དང་། རྒྱན་དང་། ཕྱག་
དང་མཚན་དང་ལྡན་པའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པས་མཛེས་པར་
བསྒོམ་པ་ལ་ཞུགས་པའི་མིག་གི་དབང་པོས་མཐོང་བ་ནི་དུས་རྟག་ཏུ་གཟུགས་རྡོ་རྗེ་
ལྷ་མོ་ཡིན་པ་གསང་བའི་ལོངས་སྤྱོད་རྫོགས་པའི་དམ་ཚིག་སེམས་དཔའི་སྐུ་དང་་་་
གཉིས་སུ་མེད་པའི་ངོ་བོར། གནས་པ་དང་། འབྱུང་བ་དང་ཐིམ་པའོ། །དེ་
ལྟར་བསྒོམ་པའི་ཚུལ་གྱིས་གཟུགས་བསྟེན་པར་བྱ་བར་གསུངས་སོ། །དོན་གཞན་


ཡང་བསྟན་པར་བྱ་སྟེ། སྒྲུབ་པ་པོས་བྱང་ཆུབ་སེམས་ཇི་ལྟར་འབྱུང་བའི་སྔགས་
ཀྱིས་བྱིན་གྱིས་བརླབ་པ་བྱས་ནས་བཟའ་བར་བྱ་སྟེ། དེའི་དུས་སུ་བྱང་ཆུབ་་
སེམས་ཀྱི་གཟུགས་དང་ཁ་དོག་དང་ཡེ་ཤེས་ཀྱི་གཟི་བརྗིད་འཕྲོ་བ་མཛེས་པ་དེ་གོང་
དུ་སྨོས་པའི་གཟུགས་རྡོ་རྗེ་ལྷ་མོ་ཡིན་པར་དེ་ལྟར་བསྒོམ་པའི་ཚུལ་གྱིས་གཟུགས་་
བརྟེན་པར་བྱ་བར་གསུངས་སོ། །དེ་ནས་སྒྲ་བསྟེན་པར་བྱ་བའི་དོན་བསྟན་པར་
བྱ་སྟེ། སྒྲུབ་པ་པོས་མདུན་དུ་སྨོས་པའི་ཐབས་དང་ཤེས་རབ་རོལ་པ་བྱ་བའི་དུས་
སུ་བྱང་ཆུབ་སེམས་འོད་དུ་ཞུ་བའི་སྐབས་སུ་གསང་བའི་དབང་པོ་གཉིས་བསྐྱོད་་
པའི་སྒྲ་སྒྲག་༧པ་སྒོམ་པ་ལ་ཞུགས་པའི་རྣ་བར་དབང་པོས་ཐོས་པ་དེ། དུས་་
རྟག་ཏུ་སྒྲ་རྡོ་རྗེ་ལྷ་མོ་ཡིན་པས་གསང་བའི་ལོངས་སྤྱོད་རྫོགས་པའི་དམ་ཚིག་སེམས་
དཔའ་དང་གཉིས་སུ་མེད་པའི་ངོ་བོར་གནས་པ་དང་། འབྱུང་བ་དང་། ཐིམ་
པའོ༑ །དེ་ལྟར་བསྒོམ་པའི་ཚུལ་གྱིས་སྒྲ་བསྟེན་པར་བྱ་བར་གསུངས་སོ། །དེ་
ནས་དྲི་བསྟེན་པར་བྱ་བའི་དོན་བསྟན་པར་བྱ་སྟེ། སྒྲུབ་པ་པོས་བྱང་ཆུབ་སེམས་
བཟའ་བའི་དུས་སུ་དྲི་བྲོ་བ་སྒོམ་པ་ལ་ཞུགས་པའི་སྣའི་དབང་པོས་ཚོར་བ་དེ་དུས་
རྟག་ཏུ་དྲི་རྡོ་རྗེ་ལྷ་མོ་ཡིན་པས། གསང་བའི་ལོངས་སྤྱོད་རྫོགས་པའི་དམ་ཚིག་་་
སེམས་དཔའི་སྐུ་དང་གཉིས་སུ་མེད་པའི་ངོ་བོར་གནས་པ་དང་། འབྱུང་བ་དང་།
ཐིམ་པའོ། །དེ་ལྟར་བསྒོམ་པའི་ཚུལ་གྱིས་དྲི་བསྟེན་པར་གསུངས་སོ། །དེ་ནས་
རོ་བསྟེན་པར་བྱ་བའི་དོན་བསྟན་པར་བྱ་སྟེ། སྒྲུབ་པ་པོས་བྱང་ཆུབ་སེམས་་
བཟའ་བའི་དུས་སུ་དེའི་རོ་གང་ཡང་རུང་བ་བསྒོམ་པ་ལ་ཞུགས་པའི་ལྕེའི་དབང་་
པོས་མྱོང་བ་དེ་དུས་རྟག་ཏུ་རོ་རྡོ་རྗེ་ལྷ་མོ་ཡིན་པས་གསང་བའི་ལོངས་སྤྱོད་རྫོགས་
པའི་དམ་ཚིག་སེམས་དཔའི་སྐུ་དང་གཉིས་སུ་མེད་པར་གནས་པ་དང་འབྱུང་བ་་
དང་ཐིམ་པའོ། །དེ་ལྟར་བསྒོམ་པའི་ཚུལ་གྱིས་རོ་བསྟེན་པར་གསུངས་སོ། །དེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ནས་རེག་བསྟེན་པར་བྱ་བའི་དོན་བསྟན་པར་བྱ་སྟེ། སྒྲུབ་པ་པོས་ཐབས་དང་
ཤེས་རབ་རོལ་པ་བྱས་པའི་དུས་སུ་གསང་བའི་དབང་པོ་གཉིས་བསྐྱོད་པའི་བདེ་་
བའི་རེག་བསྒོམ་པ་ལ་ཞུགས་པའི་ལུས་ཀྱི་དབང་པོས་མྱོང་བ་དེ་དུས་རྟག་ཏུ་རེག་་
རྡོ་རྗེ་ལྷ་མོ་ཡིན་པས་གསང་བའི་ལོངས་སྤྱོད་རྫོགས་པའི་དམ་ཚིག་སེམས་དཔའི་སྐུ་
དང་གཉིས་སུ་མེད་པའི་ངོ་བོར་གནས་པ་དང་འབྱུང་བ་དང་ཐིམ་པའོ། །དེ་ལྟར་
བསྒོམ་པའི་ཚུལ་གྱིས་རེག་བསྟེན་པར་བྱ་བར་གསུངས་སོ། །དེ་ལྟར་བྱེ་བྲག་རྣམ་
པ་གསུམ་དུ་འདོད་པའི་ཡོན་ཏན་ལྔ་བསྟེན་པར་བྱ་བའི་དོན་གསལ་བར་བསྟན་
པར་ཤེས་པར་བྱའོ། །བྱང་ཆུབ་སེམས་དཔའ་མཉེས་པར་བྱ་ཞེས་པ་ནི། སྒྲུབ་
པ་པོས་རང་དགའ་བའི་ལྷ་བསྒོམ་ཞིང་དུས་རྟག་ཏུ་རྒྱུན་མི་འཆད་པར་འདོད་པའི་
ཡོན་ཏན་རྣམ་པ་ལྔ་བསྟེན་པས་བྱང་ཆུབ་སེམས་དཔའ་རྣམས་མཉེས་པར་འགྱུར་་
ཏེ༑ བྱང་ཆུབ་སེམས་དཔའ་རྣམས་མཉེས་པར་གྱུར་པའི་དོན་བསྟན་པར་བྱ་སྟེ།
འདོད་པའི་ཡོན་ཏན་ལྔ་ཡེ་ཤེས་ཀྱི་དཀྱིལ་འཁོར་རང་གསང་བའི་དཀྱིལ་འཁོར་གྱི་
སྐུ་ཕྱག་རྒྱའི་ངོ་བོ་བསྐྱེད་པའི་དུས་སུ་བྱང་ཆུབ་སེམས་དཔའ་ལྔའི་ཤེས་རབ་ལྷ་མོ་་
སེམས་མ་རྡོ་རྗེ་མ་འདོད་པའི་ཡོན་ཏན་ལྔའི་སྐུ་ཕྱག་རྒྱའི་ངོ་བོ་རོལ་པའི་ཚུལ་གྱིས་
སོ་སོའི་བདག་པོ་ཐབས་ཀྱི་ཕྱག་རྒྱ་བྱང་ཆུབ་སེམས་དཔའ་རྣམས་མཉེས་པར་བྱེད་
པར་བསྟན་ཏོ། །གཞན་ཡང་ལྔ་ཕྲག་གཉིས་ཐབས་དང་ཤེས་རབ་གཉིས་སུ་མེད་
པར་སྦྱོར་བའི་ཚུལ་བསྟན་པར་བྱ་སྟེ། བྱང་ཆུབ་སེམས་དཔའ་སའི་སྙིང་པོ་ཤེས་
རབ་ལྷ་མོ་གཟུགས་རྡོ་རྗེ་མ་དང་གཉིས་སུ་མེད་པར་འཁྱུད་པའི་ཚུལ་གྱི་སྦྱོར་བས་
ཐབས་དང་ཤེས་རབ་རོལ་པ་བྱས་པས་མཉེས་པར་བྱེད་པར་གསུངས་སོ། །བྱང་
ཆུབ་སེམས་དཔའ་ཕྱག་ན་རྡོ་རྗེ་ཤེས་རབ་ལྷ་མོ་སྒྲ་རྡོ་རྗེ་མ་དང་གཉིས་སུ་མེད་པར་
འཁྱུད་པའི་ཚུལ་གྱི་སྦྱོར་བས་ཐབས་དང་ཤེས་རབ་རོལ་པ་བྱས་པས་མཉེས་པར་་


བྱེད་པར་གསུངས་སོ། །བྱང་ཆུབ་སེམས་དཔའ་ནམ་མཁའི་སྙིང་པོ་ཤེས་རབ་ལྷ་
མོ་དྲི་རྡོ་རྗེ་མ་གཉིས་སུ་མེད་པར་འཁྱུད་པའི་ཚུལ་གྱི་སྦྱོར་བས་ཐབས་དང་ཤེས་་
རབ་རོལ་པ་བྱས་པས་མཉེས་པར་བྱེད་པར་གསུངས་སོ། །བྱང་ཆུབ་སེམས་་་
དཔའ་སྤྱན་རས་གཟིགས་ཀྱི་དབང་ཕྱུག་ཤེས་རབ་ལྷ་མོ་རོ་རྡོ་རྗེ་མ་དང་གཉིས་སུ་་
མེད་པའི་འཁྱུད་པའི་ཚུལ་གྱི་སྦྱོར་བས་ཐབས་དང་ཤེས་རབ་རོལ་པ་བྱས་པས་་
མཉེས་པར་བྱེད་པར་གསུངས་སོ། །བྱང་ཆུབ་སེམས་དཔའ་སྒྲིབ་པ་ཐམས་ཅད་་
རྣམ་པར་སེལ་བ་ཤེས་རབ་ལྷ་མོ་རེག་རྡོ་རྗེ་མ་དང་གཉིས་སུ་མེད་པར་འཁྱུད་པའི་
ཚུལ་གྱི་སྦྱོར་བས་ཐབས་དང་ཤེས་རབ་རོལ་པ་བྱས་པས་མཉེས་པར་བྱེད་པར་་་
གསུངས་སོ། །དེ་ལྟར་འདོད་པའི་ཡོན་ཏན་ལྔ་པོ་དེ་སྒྲུབ་པ་པོས་མདུན་དུ་སྨོས་་
པའི་ཚུལ་དུ་རང་དགའ་བའི་ལྷ་བསྒོམ་ཞིང་དུས་རྟག་ཏུ་བརྟེན་པར་བྱའོ། །དེ་་
ལྟར་བྱས་ན་སྒྲུབ་པ་པོ་ལ་བྱང་ཆུབ་སེམས་དཔའ་སའི་སྙིང་པོ་ལ་སོགས་པ་རྣམས་་
མཉེས་པར་འགྱུར་རོ། །དེ་ནས་མཉེས་པར་གྱུར་པའི་འབྲས་བུ་བསྟན་པར་བྱ་
སྟེ༑ བྱང་ཆུབ་སེམས་དཔའ་སའི་སྙིང་པོ་མཉེས་ནས་བྱིན་གྱིས་རླབ་པ་མཛད་་
ནས་སྒྲུབ་པ་པོས་ལྷའི་མིག་གི་དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །དེ་་
བཞིན་དུ་བྱང་ཆུབ་སེམས་དཔའ་ཕྱག་ན་རྡོ་རྗེ་མཉེས་ནས་བྱིན་གྱིས་བརླབ་པར་་
མཛད་པས་སྒྲུབ་པ་པོས་ལྷའི་རྣ་བའི་དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །
དེ་བཞིན་དུ་བྱང་ཆུབ་སེམས་དཔའ་ནམ་མཁའི་སྙིང་པོ་མཉེས་ནས་བྱིན་གྱིས་་་་
བརླབ་པར་མཛད་པས་སྒྲུབ་པ་པོས་ལྷའི་སྣའི་དངོས་གྲུབ་ཀྱི་འབྲས་བུ་ཐོབ་པར་་
འགྱུར་རོ། །དེ་བཞིན་དུ་བྱང་ཆུབ་སེམས་དཔའ་སྤྱན་རས་གཟིགས་ཀྱི་དབང་་་
ཕྱུག་མཉེས་ནས་བྱིན་གྱིས་བརླབ་པར་མཛད་པས་སྒྲུབ་པ་པོས་ལྷའི་ལྕེའི་དངོས་་་
གྲུབ་ཀྱི་འབྲས་བུ་ཐོབ་པར་འགྱུར་རོ། །དེ་བཞིན་དུ་བྱང་ཆུབ་སེམས་དཔའི་སྒྲིབ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

པ་ཐམས་ཅད་རྣམ་པར་སེལ་བ་མཉེས་ནས་བྱིན་གྱིས་བརླབ་པར་མཛད་པས་སྒྲུབ་
པ་པོས་ལྷའི་ལུས་ཀྱི་དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །དེ་ལྟར་མདོར་
བསྡུས་པ་བྱང་ཆུབ་སེམས་དཔའ་མཉེས་པར་བྱ་བའི་དོན་དུ་གསུངས་སོ། །བྱང་་
ཆུབ་འདོད་པས་ཆགས་པར་བྱ་ཞེས་པ་ནི་སྒྲུབ་པ་པོས་མདུན་དུ་སྨོས་པའི་འདོད་་
པའི་ཡོན་ཏན་ལྔ་བསྟེན་པས་འབྲས་བུ་ལྔ་གྲུབ་པས་འཇིག་རྟེན་ཐམས་ཅད་དུ་་་
གྲགས་པས་ཁྱབ་པའོ། །དེ་ཐོས་པས་ཐེག་པ་ཆེན་པོ་གསང་སྔགས་ཀྱི་སྒྲུབ་པ་ཆེན་
པོ་བྱ་བའི་ཕྱིར་ཁྱད་པར་དུ་སྒོམ་པ་ལ་འཇུག་པ་ནི། བྱང་ཆུབ་འདོད་པས་ཆགས་
པར་བྱ་བ་ཡིན་པར་བསྟན་ཏོ། །གཞན་ཡང་ཁྱད་པར་དུ་ཐེག་པ་ཆེན་པོ་གསང་་
སྔགས་ཀྱི་ཚུལ་དུ་རྡོ་རྗེ་སློབ་དཔོན་གྱིས་སྒྲུབ་པའི་ཆོ་གའི་མན་ངག་བསྟན་པ་འགྲུབ་
པར་བྱ་བའི་དད་པ་ཆེན་པོས་ཆགས་པར་འགྱུར་རོ། །དེ་ལྟར་བྱང་ཆུབ་འདོད་་
པས་ཆགས་པར་བྱ་བའི་དོན་དུ་གསུངས་སོ། །གཟུགས་ལ་རྣམ་གསུམ་ཤེས་བྱས་
ནས༑ །མཆོད་པ་བྱེད་པས་མཆོད་པར་བྱ། །དེ་ཉིད་བཅོམ་ལྡན་སྣ་ཚོགས་པ། །
སངས་རྒྱས་རྣམ་པར་སྣང་མཛད་གཞི། །ཞེས་བྱ་བའི་དོན་བསྟན་པར་བྱ་སྟེ།
ཇི་ལྟར་ཡིན་ན། སྒྲུབ་པ་པོས་བདག་ཉིད་དང་གཉིས་སུ་མེད་པའི་ངོ་བོ་ཡེ་ཤེས་་
དང་གསང་བའི་དཀྱིལ་འཁོར་བསྒོམ་པའི་དུས་སུ་འདོད་པའི་ཡོན་ཏན་ལྔའི་མཆོད་
པའི་བྱེ་བྲག་རྣམ་པ་གསུམ་དུ་ཤེས་པར་བྱས་ནས་མཆོད་པར་བྱ་སྟེ། རྣམ་པ་་
གསུམ་ནི་ཕྱི་དང་ནང་དང་གསང་བའོ། །དེ་འཕགས་པ་ཡེ་ཤེས་ཞབས་ཀྱིས་ཕྱིའི་
བྱེ་བྲག་བཅོ་ལྔ་དང་། ནང་གི་བྱེ་བྲག་བཅོ་ལྔ་དང་། གསང་བའི་བྱེ་བྲག་་་་
བཅོ་ལྔར་བཤད་པའི་དོན་འདིར་སྒྲར་དྲངས་ནས་གསལ་བར་བཤད་པར་བྱ་སྟེ།
གཟུགས་ལ་རྣམ་གསུམ་ཤེས་བྱས་ཏེ་ཞེས་པ་དང་པོ་ཕྱིའི་ནི་མེ་ལོང་གི་དབྱིབས་ཀྱི་
ངོ་བོ་ནི་རྣམ་པར་སྣང་མཛད་ཡིན་པར་བརྟག་གོ། །དེ་བཞིན་དུ་མེ་ལོང་དྲི་མ་་


མེད་པ་གསལ་བའི་ངོ་བོ་ནི་སའི་སྙིང་པོ་ཡིན་པར་བརྟག་གོ། །གཟུགས་བརྙན་
འབྱུང་བ་ངོ་བོ་ནི་གཟུགས་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ཕྱིའི་་་
གཟུགས་ཀྱི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་ནང་གི་་
གཟུགས་ཀྱི་བྱེ་བྲག་རྣམ་པ་གསུམ་བསྟན་པར་བྱ་སྟེ། གཟུགས་ནི་རྣམ་པར་སྣང་
མཛད་དེ། མིག་གི་དབྱིབས་ཀྱི་ངོ་བོ་སྒྲུབ་པ་པོས་རང་གི་ལུས་ལ་རྣམ་པར་སྣང་་
མཛད་ཡིན་པར་བརྟག་གོ། །དེ་བཞིན་དུ་མིག་འབྲས་མིག་གི་དབང་པོ་ནི་སའི་་་
སྙིང་པོའི་ངོ་བོ་ཡིན་པར་བརྟག་གོ། །དེ་བཞིན་དུ་ཡེ་ཤེས་ཀྱི་དཀྱིལ་འཁོར་དང་།
གསང་བའི་དཀྱིལ་འཁོར་སྤྲོ་བའི་དུས་སུ་ལྷ་རྣམས་ཀྱི་སྐུ་ཕྱག་རྒྱའི་ཁ་དོག་ལ་སོགས་
པ་ཡེ་ཤེས་ཀྱི་འོད་ཟེར་དང་། འབར་བ་དང་། གསལ་བ་དང་། རྒྱན་་་
རྣམས་ཀྱི་གཟུགས་ཀྱི་མཛེས་པའི་བྱེ་བྲག་སྣ་ཚོགས་མིག་གི་དབང་པོས་མཐོང་བའི་
གཟུགས་ཀྱི་ངོ་བོ་ནི་གཟུགས་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ནང་གི་་
གཟུགས་ཀྱི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་གསང་བའི་
གཟུགས་ཀྱི་བྱེ་བྲག་རྣམ་པ་གསུམ་བརྟན་པར་བྱ་སྟེ། ཐབས་དང་ཤེས་རབ་་
རོལ་པའི་ཚུལ་གྱིས་གསང་བའི་མཆོད་པ་བྱ་བའི་དུས་སུ་ཐབས་དང་ཤེས་རབ་་་
གཉིས་ཀྱི་ལུས་ཐམས་ཅད་བྱང་ཆུབ་སེམས་འབྱུང་བའི་གནས་ཀྱི་སྙིང་པོའི་ངོ་བོ་་
ཉིད་རྣམ་པར་སྣང་མཛད་ཡིན་པར་བརྟག་གོ། །དེ་བཞིན་དུ་ཐབས་དང་ཤེས་་
རབ་རོལ་པའི་ཐབས་ཀྱི་ཚུལ་གྱིས་ཤེས་རབ་མའི་བྷ་གའི་དབུས་སུ་བྱང་ཆུབ་སེམས་
འོད་དུ་ཞུ་བ་དེའི་གཟུགས་ཀྱི་ངོ་བོ་སའི་སྙིང་པོ་ཡིན་པར་བརྟག་གོ། །དེ་བཞིན་
དུ་བྱང་ཆུབ་སེམས་ཀྱི་ཁ་དོག་གི་ངོ་བོ་ནི་གཟུགས་རྡོ་རྗེ་ལྷ་མོ་ཡིན་པར་བརྟག་གོ། །
དེ་ལྟར་ཕྱི་ནང་གསང་བ་གསུམ་གྱི་གཟུགས་ཀྱི་བྱེ་བྲག་རྣམ་པ་གསུམ་གསུམ་གྱི་དོན་
དུ་ཤེས་པར་བྱའོ། །མཆོད་པར་བྱེད་པས་མཆོད་པར་བྱ་ཞེས་པ་ནི། སྒྲུབ་པ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་རྒྱ་འགྲེལ་པ། 
པོས་མདུན་དུ་སྨོས་པའི་གཟུགས་ཀྱི་བྱེ་བྲག་གསུམ་ཤེས་ནས་བསྒོམས་པའི་འོག་ཏུ་
མཆོད་པར་བྱ་སྟེ། གང་ཡིན་པ་དང་། གང་གིས་བྱ་བ་དང་། གང་ལ་་
མཆོད་པའོ། །བཤད་པར་བྱ་སྟེ། གང་ཡིན་པ་ནི་མདུན་དུ་སྨོས་པའི་ཕྱི་དང་་
ནང་དང་གསང་བའི་གཟུགས་ཀྱི་རྫས་ཀྱི་ངོ་བོ་མཆོད་པ་ཡིན་ནོ། །དེ་ལྟར་གང་་
ཡིན་པའི་དོན་ནོ། །གང་གིས་མཆོད་པ་ནི་སྒྲུབ་པ་པོས་བྱེད་པའོ། །དེ་ལྟར་་
གང་གིས་མཆོད་པའི་དོན་ནོ། །དེ་ནས་གང་ལ་མཆོད་པ་ནི་སྒྲུབ་པ་པོ་རང་་་
དགའ་བའི་ལྷ་དང་གཉིས་སུ་མེད་པའི་བདག་ཉིད་དེ། དེ་ཉིད་དགའ་བའི་ལྷ་་
དང་ནང་གི་གཟུགས་ཀྱི་བྱེ་བྲག་རྣམ་པ་གསུམ་མཆོད་པའི་ངོ་བོ་དེ་གཉིས་སུ་མེད་
པ་ཡིན་ནོ། །ཚུལ་དེ་ལྟར་རང་དགའ་བའི་ལྷ་ལ་བྱའོ། །དེ་ལྟར་མཆོད་པ་བྱེད་
པས་མཆོད་པར་བྱ་བའི་དོན་དུ་གསུངས་སོ། །དེ་ཉིད་བཅོམ་ལྡན་ཞེས་པ་ནི་ཕྱི་
དང་ནང་དང་གསང་བའི་གཟུགས་མཆོད་པའི་ངོ་བོ་བཅོམ་ལྡན་འདས་ཉིད་ཡིན་
པར་གསུངས་སོ། །སྣ་ཚོགས་ཞེས་པ་ནི་མདུན་དུ་སྨོས་པའི་ཕྱི་དང་ནང་དང་་་
གསང་བའི་གཟུགས་ཀྱི་ངོ་བོ་ཐམས་ཅད་ལ་ཁྱབ་ནས་གནས་པའི་གཟུགས་ཀྱི་བྱེ་་
བྲག་སྣ་ཚོགས་སོ། །དེ་ལྟར་སྣ་ཚོགས་ཀྱི་དོན་དུ་གསུངས་སོ། །སངས་རྒྱས་་་
རྣམ་པར་སྣང་མཛད་བཞི་ཞེས་པ་ནི། ཕྱི་དང་ནང་དང་གསང་བའི་གཟུགས་ཀྱི་
བྱེ་བྲག་རྣམ་པ་གསུམ་གསུམ་གྱི་གཟུགས་ཀྱི་བྱེ་བྲག་སྣ་ཚོགས་ལ་ཁྱབ་ནས་གནས་པ་
སངས་རྒྱས་རྣམ་པར་སྣང་མཛད་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་གནས་པ་དང་
འབྱུང་བ་དང་ཐིམ་པའི་གནས་སུ་བསྟེན་པའོ། །དེ་ལྟར་སངས་རྒྱས་རྣམ་པར་
སྣང་མཛད་བཞིའི་དོན་དུ་གསུངས་སོ།། །།
ད་ནི་སྒྲའི་བྱེ་བྲག་རྣམ་པ་གསུམ་ཤེས་པར་བྱ་བའི་དོན་བསྟན་པར་བྱ་སྟེ།
སྒྲ་ལ་རྣམ་གསུམ་ཤེས་བྱས་ནས། །ལྷ་རྣམས་ལ་ནི་དབུལ་བར་བྱ། །དེ་ཉིད་་


བཅོམ་ལྡན་སྣ་ཚོགས་པ། །སངས་རྒྱས་རིན་ཆེན་འབྱུང་གནས་གཙོ། །ཞེས་བྱ་
བའི་དོན་བཤད་པར་བྱ་སྟེ། ཇི་ལྟར་ཡིན་ན། སྒྲ་ལ་རྣམ་གསུམ་ཤེས་བྱས་ནས་
ནི༑ སྒྲུབ་པ་པོས་སྒྲའི་མཆོད་པ་བྱ་བའི་དུས་སུ་རྒུ་པོ་རྒྱུད་མངས་ཀྱི་དབྱིབས་ཀྱི་
ངོ་བོ་རྒྱུད་དང་ལྡན་པར་དེ་ཉིད་རིན་ཆེན་འབྱུང་ལྡན་ཡིན་པར་བརྟག་གོ། །དེ་་
བཞིན་དུ་རྒུ་པོ་རྒྱུད་མངས་རྡུང་བའི་ལག་པ་གཉིས་བསྐྱོད་པའི་སྟབས་ཀྱིས་སྒྲ་་་
འབྱུང་བར་བྱེད་པའི་ངོ་བོ་ནི་ཕྱག་ན་རྡོ་རྗེ་ཡིན་པར་བརྟག་གོ། །དེ་བཞིན་དུ་སྒྲ་
འབྱུང་བ་ཐོས་པའི་ངོ་བོ་ནི་སྒྲ་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ཕྱིའི་སྒྲའི་
བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་ནང་གི་སྒྲ་བྱེ་བྲག་རྣམ་
པ་གསུམ་བསྟན་པར་བྱ་སྟེ། ཚོར་བའི་ཕུང་པོ་རིན་ཆེན་འབྱུང་ལྡན་རྣ་བའི་་་
དབྱིབས་ཀྱི་ངོ་བོ་སྒྲུབ་པ་པོས་ཉིད་ཀྱི་ལུས་ལ་རིན་ཆེན་འབྱུང་ལྡན་ཡིན་པར་བརྟག་
གོ༑ །དེ་བཞིན་དུ་སྒྲ་འཇུག་པའི་ལམ་བུ་གའི་ངོ་བོ་ཕྱག་ན་རྡོ་རྗེ་ཡིན་པར་་་་
བརྟག་གོ། །དེ་བཞིན་དུ་སྒྲ་སྙན་པ་ཡིད་དུ་འོང་བའི་བྱེ་བྲག་སྣ་ཚོགས་ནི་སྒྲ་རྡོ་་
རྗེའི་ལྷ་མོ་ཡིན་པར་བརྟག་གོ། །དེ་ལྟར་ནང་གི་སྒྲའི་བྱེ་བྲག་རྣམ་པ་གསུམ་གྱི་་་
དོན་དུ་ཤེས་པར་བྱའོ། །དེ་ནས་གསང་བའི་སྒྲའི་བྱེ་བྲག་རྣམ་པ་གསུམ་དུ་བསྟན་
པར་བྱ་སྟེ། སྒྲུབ་པ་པོས་ཐབས་དང་ཤེས་རབ་རོལ་པ་བྱ་བའི་དུས་སུ་གསང་བའི་
དབང་པོ་གཉིས་གཉིས་སུ་མེད་པའི་ངོ་བོ་ནི་ཡིན་པར་བརྟག་གོ། །དེ་བཞིན་དུ་་
གསང་བའི་དབང་པོ་གཉིས་བསྐྱོད་པའི་ཐབས་ཀྱིས་བྱང་ཆུབ་སེམས་འོད་དུ་ཞུ་་་་་་
བར་བྱེད་པ་ནི་ཕྱག་ན་རྡོ་རྗེ་ཡིན་པར་བརྟག་གོ། །དེ་བཞིན་དུ་མདུན་དུ་སྨོས་་་
པའི་ཚུལ་གྱིས་བྱང་ཆུབ་སེམས་འོད་དུ་ཞུ་བའི་དུས་སུ་གསང་བའི་དབང་པོ་གཉིས་
བསྐྱོད་པའི་ཐབས་ཀྱིས་བྱང་ཆུབ་སེམས་ཀྱི་སྒྲ་འབྱུང་བའི་ངོ་བོ་སྒྲ་རྡོ་རྗེའི་ལྷ་མོའི་་
ངོ་བོ་ཡིན་པར་བརྟག་གོ། །དེ་ལྟར་ཕྱི་དང་ནང་དང་གསང་བ་གསུམ་གྱི་སྒྲའི་བྱེ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བྲག་རྣམ་པ་གསུམ་གསུམ་དུ་ཤེས་པར་བྱའོ། །ལྷ་རྣམས་ལ་ནི་དབུལ་བར་བྱ་ཞེས་
པ་ནི། སྒྲུབ་པ་པོས་རང་དགའ་བའི་ལྷ་ལ་སོགས་པ་ཡེ་ཤེས་ཀྱི་དཀྱིལ་འཁོར་དང་
གསང་བའི་དཀྱིལ་འཁོར་གྱི་ལྷ་ཐམས་ཅད་ལ་མདུན་དུ་སྨོས་པའི་སྒྲའི་བྱེ་བྲག་རྣམ་
པ་གསུམ་མཆོད་པར་དབུལ་བར་བྱའོ། །དེ་ལྟར་ལྷ་རྣམས་ལ་ནི་དབུལ་བར་བྱ་་་
བའི་དོན་དུ་གསུངས་སོ། །དེ་ཉིད་བཅོམ་ལྡན་ཞེས་པ་ནི་ཕྱི་དང་ནང་དང་གསང་
བའི་སྒྲའི་མཆོད་པ་ཉིད་ཀྱི་ངོ་བོ་བཅོམ་ལྡན་འདས་ཉིད་ཡིན་པར་གསུངས་སོ། །
སྣ་ཚོགས་པ་ཞེས་པ་ནི་ཕྱི་དང་ནང་དང་གསང་བའི་སྒྲ་སྨོས་པའི་ངོ་བོ་ཐམས་ཅད་
ལ་ཁྱབ་ནས་གནས་པ་སྣ་ཚོགས་ཏེ། དེ་ལྟར་སྣ་ཚོགས་ཀྱི་དོན་དུ་གསུངས་སོ། །
སངས་རྒྱས་རིན་ཆེན་འབྱུང་གནས་གཙོ་ཞེས་པ་ནི་ཕྱི་དང་ནང་དང་གསང་བའི་་་་་
སྒྲའི་བྱེ་བྲག་རྣམ་པ་གསུམ་གྱིས་ཐམས་ཅད་དུ་ཁྱབ་ནས་གནས་པའི་སྒྲ་དེ་ལ་སངས་
རྒྱས་རིན་ཆེན་འབྱུང་ལྡན་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་བདག་པོ་གནས་པ་
དང་འབྱུང་བ་དང་ཐིམ་པར་བསྟན་ཏོ། །དེ་ལྟར་སངས་རྒྱས་རིན་ཆེན་འབྱུང་་
གནས་གཙོའི་དོན་དུ་གསུངས་སོ།། །།
ད་ནི་དྲིའི་བྱེ་བྲག་རྣམ་པ་གསུམ་ཤེས་པར་བྱ་བའི་དོན་བསྟན་པར་བྱ་སྟེ།
དྲི་ལ་རྣམ་གསུམ་ཤེས་བྱས་ནས། །སངས་རྒྱས་ལ་སོགས་དབུལ་བར་བྱ། །དེ་་
ཉིད་བཅོམ་ལྡན་སྣ་ཚོགས་པ། །འདོད་ཆགས་ཆོས་ཀྱི་འབྱུང་གནས་གཙོ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དྲི་ལ་རྣམ་གསུམ་ཤེས་་
བྱས་ཏེ་ནི་སྒྲུབ་པ་པོས་དྲིའི་མཆོད་པ་བྱ་བའི་དུས། ག་བུར་དང་། ཙན་དན་
དང་། གུར་གུམ་ལ་སོགས་པ་དྲིའི་རྫས་ཐམས་ཅད་ཀྱི་ངོ་བོ་ནི་སྣང་བ་མཐའ་་་་་
ཡས་ཉིད་ཡིན་པར་བརྟག་གོ། །དེ་བཞིན་དུ་མདུན་དུ་སྨོས་པའི་དྲིའི་རྫས་ཀྱི་ཁ་་
དོག་གི་ངོ་བོ་ནི་ནམ་མཁའི་སྙིང་པོ་ཡིན་པར་བརྟག་གོ། །དེ་བཞིན་དུ་དྲིའི་རྫས་


ཐམས་ཅད་ལས་དྲི་འབྱུང་བའི་ངོ་བོ་ནི་དྲི་རྡོ་རྗེ་ལྷ་མོ་ཡིན་པར་བརྟག་གོ། །དེ་་
ལྟར་ཕྱིའི་དྲིའི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་ནང་གི་་
དྲིའི་བྱེ་བྲག་རྣམ་པ་གསུམ་བསྟན་པར་བྱ་སྟེ། སྒྲུབ་པ་པོ་ཉིད་ཀྱི་ལུས་སྣའི་་
དབྱིབས་སྣང་བ་མཐའ་ཡས་ཡིན་པར་བརྟག་གོ། །དེ་བཞིན་དུ་དྲི་ཚོར་བའི་ལམ་
བུ་གུའི་ངོ་བོ་ནི་ནམ་མཁའི་སྙིང་པོ་ཡིན་པར་བརྟག་གོ། །དེ་བཞིན་དུ་དྲི་ཚོར་་
བས་དབང་པོ་ཐམས་ཅད་ཚིམ་པས་དགའ་བར་བྱེད་པའི་ངོ་བོ་ནི་དྲི་རྡོ་རྗེ་ལྷ་མོ་་
ཡིན་པར་བརྟག་གོ། །དེ་ལྟར་ནང་གི་དྲིའི་བྱེ་བྲག་རྣམ་པ་གསུམ་གྱི་དོན་དུ་ཤེས་
པར་བྱའོ། །དེ་ནས་གསང་བའི་བྱེ་བྲག་རྣམ་པ་གསུམ་གྱི་དོན་བཤད་པར་བྱ་སྟེ།
སྒྲུབ་པ་པོས་ཉིད་དགའ་བའི་ལྷའི་ང་རྒྱལ་དུ་བསྒོམ་པ་ཤེས་རབ་མ་དང་སྦྱོར་བའི་་
ཚུལ་དང་ལྡན་པས་བདུད་རྩི་རྣམ་པ་ལྔ་བཟའ་བར་བྱ་སྟེ། དེ་ཟ་བའི་དུས་སུ་་
བདུད་རྩིའི་ལྔའི་དྲི་འབྱུང་བའི་གནས་ཀྱི་ངོ་བོ་ནི་སྣང་བ་མཐའ་ཡས་ཡིན་པར་་་
བརྟག་གོ། །དེ་བཞིན་དུ་བདུད་རྩི་ལྔ་ལས་དྲི་འབྱུང་བའི་ངོ་བོ་ནི་ནམ་མཁའི་་
སྙིང་པོ་ཡིན་པར་བརྟག་གོ། །དེ་བཞིན་དུ་དེའི་དྲི་ཞིམ་པ་ཚོར་བར་བྱ་བའི་ངོ་བོ་
ནི་དྲི་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ཕྱི་ནང་གསང་བ་གསུམ་གྱི་དྲིའི་བྱེ་
བྲག་རྣམ་པ་གསུམ་དུ་ཤེས་པར་བྱའོ། །སངས་རྒྱས་ལ་སོགས་དབུལ་བར་བྱ་ཞེས་
པ་ནི། སྒྲུབ་པ་པོས་དཔལ་རྡོ་རྗེ་སེམས་དཔའ་ལ་སོགས་པ་སངས་རྒྱས་ལྔ་དང་།
གཞན་ཡང་ཡེ་ཤེས་དང་གསང་བའི་དཀྱིལ་འཁོར་གྱི་ལྷ་ཐམས་ཅད་ལྷག་མ་མདུན་
དུ་སྨོས་པའི་ཕྱི་དང་ནང་དང་གསང་བའི་བྱེ་བྲག་རྣམ་པ་གསུམ་མཆོད་པར་དབུལ་
བར་བྱའོ། །དེ་ལྟར་སངས་རྒྱས་ལ་སོགས་པ་དབུལ་བར་བྱ་བའི་དོན་དུ་གསུངས་
སོ༑ །དེ་ཉིད་བཅོམ་ལྡན་ཞེས་པ་ནི་ཕྱི་དང་ནང་དང་གསང་བའི་དྲིའི་མཆོད་་་་
པའི་ངོ་བོ་བཅོམ་ལྡན་འདས་ཉིད་ཡིན་པར་གསུངས་སོ། །སྣ་ཚོགས་ཞེས་པ་ནི་ཕྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དང་ནང་དང་གསང་བའི་དྲི་སྨོས་པའི་དེ་ངོ་བོ་བྱེ་བྲག་སྣ་ཚོགས་ཀྱིས་ཐམས་ཅད་་
ལ་ཁྱབ་ནས་གནས་པའོ། །དེ་ལྟར་སྣ་ཚོགས་ཀྱི་དོན་དུ་གསུངས་སོ། །འདོད་་
ཆགས་ཆོས་འཛིན་བདག་པོའི་ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་
ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་འདོད་ཆགས་དེ་
ནི་སོ་སོར་རྟོག་པའི་ཡེ་ཤེས་དང་གཉིས་སུ་མེད་པའི་ངོ་བོ་བླ་ན་མེད་པའི་འདོད་་
ཆགས་ཀྱི་ཆོས་ཀྱིས་གྲུབ་པ་འཁོར་བའི་སྐྱེ་ཤི་མེད་པ་བླ་ན་མེད་པའི་སངས་རྒྱས་ཀྱི་
འབྲས་བུ་འགྲུབ་པར་འགྱུར་ཏེ། དེ་ལྟ་བུའི་འདོད་ཆགས་དེ་འཛིན་པ་སྣང་བ་་
མཐའ་ཡས་ཉིད་ཀྱི་སྐུ་ཕྱག་རྒྱ་གཉིས་སུ་མེད་པའི་ངོ་བོ་དེ་ནི་མདུན་དུ་སྨོས་པའི་་
ཚུལ་དུ་ཕྱི་དང་ནང་དང་གསང་བས་ཐམས་ཅད་ལ་ཁྱབ་ནས་གནས་པའི་དྲི་དེ་་་
འདོད་ཆགས་ཆོས་འཛིན་པ་སྣང་བ་མཐའ་ཡས་བདག་པོ་སོ་སོར་རྟོགས་པའི་ཡེ་་
ཤེས་ཀྱི་ངོ་བོ་གནས་པ་དང་འབྱུང་བ་དང་ཐིམ་པར་བསྟན་ཏོ། །དེ་ལྟར་འདོད་་
ཆགས་ཆོས་འཛིན་བདག་པོའི་དོན་དུ་གསུངས་སོ།། །།
ད་ནི་རོའི་བྱེ་བྲག་རྣམ་པ་གསུམ་ཤེས་པར་བྱ་བའི་དོན་བསྟན་པར་བྱ་སྟེ།
རོ་ལ་རྣམ་གསུམ་ཤེས་བྱས་ནས། །ལྷ་རྣམས་ལ་ནི་དབུལ་བར་བྱ། །དེ་ཉིད་
བཅོམ་ལྡན་སྣ་ཚོགས་པ། །སངས་རྒྱས་ཐོགས་མེད་རྡོ་རྗེ་འཛིན། །ཞེས་བྱ་བའི་
དོན་བསྟན་པར་བྱ་སྟེ། ཅི་ལྟར་ཡིན་ན། རོ་ལ་རྣམ་གསུམ་ཤེས་བྱས་ནས་
ནི༑ སྒྲུབ་པ་པོས་རོའི་མཆོད་པ་བྱ་བའི་དུས་སུ་འབྲས་ཤ་ལུ་ལ་སོགས་པ་ལ་
ཟས་ཇི་སྙེད་པ་ཐམས་ཅད་ཀྱི་ངོ་བོ་ནི་དོན་ཡོད་གྲུབ་པ་ཡིན་པར་བརྟག་གོ། །དེ་
བཞིན་དུ་ཟས་ཐམས་ཅད་ཚ་བ་དང་། དངར་བ་ལ་སོགས་པ་རོ་དྲུག་གི་བྱེ་བྲག་
གང་དང་ལྡན་པ་དེའི་ངོ་བོ་ནི་འཕགས་པ་སྤྱན་རས་གཟིགས་ཀྱི་དབང་ཕྱུག་ཡིན་་་
པར་བརྟག་གོ། །དེ་བཞིན་དུ་གོང་དུ་སྨོས་པའི་ཚ་བ་དང་དངར་བ་ལ་སོགས་་


པ་རོ་དྲུག་ཟ་བས་སོ་སོར་མྱོང་བའི་ངོ་བོ་ནི་རོ་རྡོ་རྗེ་ལྷ་མོ་ཡིན་པར་བརྟག་གོ། །
དེ་ལྟར་ཕྱིའི་རོའི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་ནང་
གི་རོའི་བྱེ་བྲག་གི་རྣམ་པ་གསུམ་གྱི་དོན་བསྟན་པར་བྱ་སྟེ། འདུ་བྱེད་ཀྱི་ཕུང་པོ་
དོན་ཡོད་གྲུབ་པ་ཁའི་དབྱིབས་ཀྱི་ངོ་བོ་སྒྲུབ་པོས་ཉིད་ཀྱི་ལུས་ལ་དོན་ཡོད་གྲུབ་པ་་
ཡིན་པར་བརྟག་གོ། །དེ་བཞིན་དུ་ལྕེའི་ངོ་བོས་རོ་མྱོང་བར་བྱེད་པ་དེ་ནི་་
འཕགས་པ་སྤྱན་རས་གཟིགས་ཀྱི་དབང་ཕྱུག་ཡིན་པར་བརྟག་གོ། །དེ་བཞིན་དུ་
བཟའ་བ་དང་བཏུང་བ་ཐམས་ཅད་ཀྱི་ཚ་བ་དང་དངར་བ་ལ་སོགས་པ་རོ་དྲུག་་
དང་ལྡན་པ་ཟོས་ནས་ཚིམ་པར་གྱུར་པ་ནི་རོ་རྡོ་རྗེ་ལྷ་མོ་ཡིན་པར་བརྟག་གོ། །དེ་
ལྟར་ནང་གི་རོའི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་་
གསང་བའི་རོའི་བྱེ་བྲག་རྣམ་པ་གསུམ་གྱི་དོན་བརྟག་པར་བྱ་སྟེ། སྒྲུབ་པ་པོས་
ཉིད་དགའ་བའི་ལྷའི་ཆེ་བའི་ང་རྒྱལ་བྱས་ཏེ། ཐབས་དང་ཤེས་རབ་གཉིས་སུ་་
མེད་པར་སྦྱོར་བའི་ཚུལ་གྱིས་བདུད་རྩི་རྣམ་པ་ལྔ་ཟ་བའི་དུས་སུ་དེའི་ངོ་བོ་ནི་དོན་
ཡོད་གྲུབ་པ་ཡིན་པར་བརྟག་གོ། །དེ་བཞིན་དུ་བདུད་རྩི་ལྔའི་རོ་མྱོང་བར་བྱེད་་
པའི་ལྕེའི་དབང་པོ་འཕགས་པ་སྤྱན་རས་གཟིགས་ཀྱི་དབང་ཕྱུག་ཡིན་པར་བརྟག་གོ། །
དེ་བཞིན་དུ་བདུད་རྩི་རྣམ་པ་ལྔའི་རོ་ཞིམ་པ་མྱོང་བས་ཚིམ་པར་གྱུར་པ་ནི་རོ་རྡོ་རྗེ་
ལྷ་མོ་ཡིན་པར་བརྟག་གོ། །དེ་ལྟར་ཕྱི་དང་ནང་དང་གསང་བའི་རོའི་བྱེ་བྲག་་
རྣམ་པ་གསུམ་གསུམ་གྱི་དོན་དུ་ཤེས་པར་བྱའོ། །ལྷ་རྣམས་ལ་ནི་དབུལ་བར་བྱ་་
ཞེས་པ། སྒྲུབ་པ་པོས་རང་དགའ་བའི་ལྷའི་བདག་པོའི་ཚུལ་དུ་བྱས་ཏེ། ཡེ་་
ཤེས་ཀྱི་དཀྱིལ་འཁོར་དང་། གསང་བའི་དཀྱིལ་འཁོར་གྱི་ལྷ་ཐམས་ཅད་ལ་་་
མདུན་དུ་སྨོས་པའི་རོའི་བྱེ་བྲག་རྣམ་པ་གསུམ་གྱི་མཆོད་པ་དབུལ་བར་བྱའོ། །
དེ་ལྟར་ལྷ་རྣམས་ལ་ནི་དབུལ་བར་བྱ་བའི་དོན་དུ་གསུངས་སོ། །དེ་ཉིད་བཅོམ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལྡན་ཞེས་པ་ནི་ཕྱི་དང་ནང་དང་གསང་བའི་རོའི་མཆོད་པ་དེ་ཉིད་བཅོམ་ལྡན་་་
འདས་ཡིན་པར་གསུངས་སོ། །སྣ་ཚོགས་ཞེས་པ་ནི་ཕྱི་དང་ནང་དང་གསང་བའི་
རོ་སྨོས་པའི་ངོ་བོ་ཐམས་ཅད་ལ་ཁྱབ་ནས་གནས་པ་སྣ་ཚོགས་སོ། །སངས་་་
རྒྱས་ཐོགས་མེད་རྡོ་རྗེ་འཛིན་ཞེས་པ་ནི་རྡོ་རྗེ་མི་བསྐྱོད་པ་ལ་སོགས་པ་དེ་བཞིན་་
གཤེགས་པ་ཐམས་ཅད་ཀྱི་དོན་དུ་ཐུགས་རྗེ་ཆེན་པོའི་ཐུགས་བསྐྱེད་ནས་ཐབས་ཀྱི་
བྱེ་བྲག་སྣ་ཚོགས་ཀྱིས་འཕྲིན་ལས་མཛད་པ་དེ་ཉིད་སངས་རྒྱས་ཐོགས་མེད་རྡོ་རྗེ་་
འཛིན་གྱི་སྐུ་ཕྱག་རྒྱ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོ་རྡོ་རྗེ་འཛིན་པས་དེའི་ཕྱིར་་
རྡོ་རྗེ་འཛིན་པ་ཞེས་བསྟན་ཏོ། །དེ་ལྟར་སྐུ་ཕྱག་རྒྱ་གཉིས་སུ་མེད་པའི་ངོ་བོ་་
མདུན་དུ་སྨོས་པའི་ཚུལ་དུ་ཕྱི་དང་ནང་དང་གསང་བ་ཐམས་ཅད་ལ་ཁྱབ་ནས་་་
གནས་པའི་རོ་འཛིན་པས་གནས་པ་དང་འབྱུང་བ་དང་ཐིམ་པར་བརྟན་ཏོ། །
དེ་ལྟར་སངས་རྒྱས་ཐོགས་མེད་རྡོ་རྗེ་འཛིན་གྱི་དོན་དུ་གསུངས་སོ། །ད་ནི་བྱེ་་་
བྲག་རྣམ་པ་གསུམ་དུ་ཤེས་པར་བྱ་བའི་དོན་བསྟན་པར་བྱ་སྟེ། རེག་ལ་རྣམ་་་་
གསུམ་ཤེས་བྱས་ནས། །བདག་གི་རིགས་ལ་དབུལ་བར་བྱ། །དེ་ཉིད་བཅོམ་་
ལྡན་རྡོ་རྗེ་ཅན། །མི་བསྐྱོད་པའི་ཚུལ་བརྙེས་པའོ། །ཞེས་བྱ་བའི་དོན་བཤད་་
པར་བྱ་སྟེ། ཅི་ལྟར་ཡིན་ན། རེག་ལ་རྣམ་གསུམ་ཤེས་བྱས་ནས་ནི་སྒྲུབ་པ་་་་་
པོས་རེག་གི་མཆོད་པ་བྱེད་པའི་དུས་སུ་མི་དང་ལྷའི་གོས་ཀྱི་བྱེ་བྲག་སྣ་ཚོགས་དང་
ལྡན་པའི་ངོ་བོ་དེ་ནི་མི་བསྐྱོད་པ་ཡིན་པར་བརྟག་གོ། །དེ་བཞིན་དུ་ཁ་དོག་དང་
གཟུགས་སོ་སོའི་བྱེ་བྲག་གི་ངོ་བོ་ནི་སྒྲིབ་པ་ཐམས་ཅད་རྣམ་པར་སེལ་བ་ཡིན་པར་
བརྟག་གོ། །དེ་བཞིན་དུ་གོས་ཀྱི་རེག་འཇམ་པའི་ངོ་བོ་ནི་རེག་རྡོ་རྗེ་ལྷ་མོ་ཡིན་་
པར་བརྟག་གོ། །དེ་ལྟར་ཕྱིའི་རེག་གི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་
བྱའོ༑ །དེ་ནས་ནང་གི་རེག་གི་བྱེ་བྲག་རྣམ་པ་གསུམ་བསྟན་པར་བྱ་སྟེ། རྣམ་


པར་ཤེས་པའི་ཕུང་པོ་མི་བསྐྱོད་པ་ཐབས་དང་ཤེས་རབ་གཉིས་ཀྱི་ལུས་ཀུན་གྱི་་་
པགས་པའི་ངོ་བོ་སྒྲུབ་པ་པོ་ཐབས་དང་ཤེས་རབ་གཉིས་སུ་མེད་པའི་ཉིད་ཀྱི་ལུས་
ཀྱི་མི་བསྐྱོད་པ་ཡིན་པར་བརྟག་གོ། །དེ་བཞིན་དུ་སྒྲུབ་པ་པོས་ཉིད་དགའ་བའི་་
ལྷའི་རིགས་ཀྱི་ཤེས་རབ་མ་འཁྱུད་པའི་ཚུལ་བྱེད་པ་དེ་ནི་སྒྲིབ་པ་ཐམས་ཅད་རྣམ་་
པར་སེལ་བ་ཡིན་པར་བརྟག་གོ། །དེ་བཞིན་དུ་འཁྱུད་པའི་རེག་འཇམ་པ་བདེ་་་
བའི་ངོ་བོ་མྱོང་བ་དེ་ནི་རེག་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ནང་གི་་་་
རེག་གི་བྱེ་བྲག་རྣམ་པ་གསུམ་གྱི་དོན་དུ་ཤེས་པར་བྱའོ། །དེ་ནས་གསང་བའི་་་་
རེག་གི་བྱེ་བྲག་རྣམ་པ་གསུམ་བསྟན་པར་བྱ་སྟེ། སྒྲུབ་པ་པོས་མདུན་དུ་སྨོས་པའི་
ཐབས་དང་ཤེས་རབ་གཉིས་སུ་མེད་པར་འཁྱུད་པའི་འོག་ཏུ་གསང་བའི་དབང་པོ་
གཉིས་མཉམ་པར་སྦྱར་བའི་ངོ་བོ་དེ་ནི་མི་བསྐྱོད་པ་ཡིན་པར་བརྟག་གོ། །དེ་་
བཞིན་དུ་ཐབས་དང་ཤེས་རབ་རོལ་པ་བྱེད་པའི་བསྐྱོད་པའི་སྟབས་ཀྱིས་ངོ་བོ་དེ་ནི་
སྒྲིབ་པ་ཐམས་ཅད་རྣམ་པར་སེལ་བ་ཡིན་པར་བརྟག་གོ། །དེ་བཞིན་དུ་ཐབས་་་
དང་ཤེས་རབ་རོལ་པ་བྱེད་པ་གསང་བའི་དབང་པོ་བསྐྱོད་པའི་ཚུལ་གྱི་རེག་འཇམ་
པ་བདེ་བའི་ངོ་བོ་མྱོང་བ་དེ་ནི་རེག་རྡོ་རྗེ་ལྷ་མོ་ཡིན་པར་བརྟག་གོ། །དེ་ལྟར་ཕྱི་
དང་ནང་དང་གསང་བའི་རེག་པ་གསུམ་གྱི་དོན་དུ་ཤེས་པར་བྱའོ། །བདག་གི་་་
རིགས་ལ་དབུལ་བར་བྱ་ཞེས་པ་ནི། སྒྲུབ་པ་པོས་རེག་གི་རིགས་མི་བསྐྱོད་པ་ཉིད་
ཡེ་ཤེས་ཀྱི་དཀྱིལ་འཁོར་དང་། གསང་བའི་དཀྱིལ་འཁོར་གྱི་ལྷ་ཐམས་ཅད་ཀྱི་་་་་
བདག་པོའི་ཚུལ་དུ་བསྒོམས་ཏེ། མདུན་དུ་སྨོས་པའི་རེག་གི་བྱེ་བྲག་རྣམ་པ་གསུམ་
མཆོད་པར་དབུལ་བར་བྱའོ། །དེ་ལྟར་བདག་གི་རིགས་ལ་དབུལ་བར་བྱ་བའི་དོན་
དུ་གསུངས་སོ། །དེ་ཉིད་བཅོམ་ལྡན་ཞེས་པ་ནི་ཕྱི་དང་ནང་དང་གསང་བའི་རེག་་
གི་མཆོད་པའི་ངོ་བོ་ཉིད་བཅོམ་ལྡན་འདས་ཡིན་པར་གསུངས་སོ། །རྡོ་རྗེ་ཅན་མི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བསྐྱོད་པའི་ཚུལ་བརྙེས་པའོ་ཞེས་པ་ནི་མདུན་དུ་སྨོས་པའི་ཕྱི་དང་ནང་དང་གསང་
བའི་ཚུལ་གྱི་རེག་གི་མཆོད་པ་ལ་སོགས་པ་འདོད་པའི་ཡོན་ཏན་ལྔ་བྱས་པས་སྒྲུབ་་
པ་པོས་མི་བསྐྱོད་པ་དང་འདྲ་བའི་དངོས་གྲུབ་བརྙེས་པར་འགྱུར་རོ།། །།
གཟུགས་སྒྲ་རོ་ལ་སོགས་པ་ལ། །རྟག་ཏུ་སེམས་ནི་སྦྱང་བར་བྱ། །འདི་
ནི་སངས་རྒྱས་ཐམས་ཅད་ཀྱི། །གསང་བའི་སྙིང་པོ་འདུས་པའོ། །ཞེས་བྱ་བའི་
དོན་བཤད་པར་བྱ་སྟེ། ཅི་ལྟར་ཡིན་ན། གཟུགས་དང་སྒྲ་ལ་སོགས་པ་ནི་་
མདུན་དུ་བཤད་པའི་འདོད་པའི་ཡོན་ཏན་ལྔའོ། །རྟག་ཏུ་སེམས་ནི་སྦྱང་བར་བྱ་
ཞེས་པ་ནི་སྒྲུབ་པ་པོས་དཔལ་རྡོ་རྗེ་སེམས་དཔའ་ལ་སོགས་པ་རང་དགའ་བའི་ལྷ་་
གང་ཡིན་པ་དང་གཉིས་སུ་མེད་པར་བསྒོམ་ཞིང་ཡེ་ཤེས་ཀྱི་འབྲས་བུ་མ་ཐོབ་ཀྱི་་
བར་དུ་སྐད་ཅིག་ཀྱང་རྒྱུན་མི་འཆད་པར་འདོད་པའི་ཡོན་ཏན་ལྔའི་ལོངས་སྤྱོད་ལ་
སེམས་སྦྱང་བར་བྱའོ། །འདི་ནི་སངས་རྒྱས་ཐམས་ཅད་ཀྱི་གསང་བའི་སྙིང་པོ་
ཞེས་པ་ནི་མདུན་དུ་སྨོས་པའི་འདོད་པའི་ཡོན་ཏན་ལྔ་བྱེ་བྲག་གསུམ་དུ་ལྷ་རྣམས་་
ཀྱི་ངོ་བོར་བརྟགས་ནས་རང་དགའ་བའི་ལྷ་དང་གཉིས་སུ་མེད་པར་བསྒོམ་ཞིང་་
མཆོད་པའི་ལོངས་སྤྱོད་དེ་ནི། དཔལ་རྡོ་རྗེ་སེམས་དཔའ་ལ་སོགས་པ་རིགས་་་
ལྔའི་ཚུལ་བརྗོད་དུ་ཡོད་པ་དང་བརྗོད་དུ་མེད་པ་མ་ལུས་པ་ཐམས་ཅད་ཀྱི་གསང་་
བ་སྟེ། ཐེག་པ་འོག་མ་པ་ལ་སོགས་པ་ཕྱི་མི་དང་ལྷ་དང་སེམས་ཅན་བསོད་་་
ནམས་ཀྱི་བསྐལ་པ་དང་མི་ལྡན་པ་ཐམས་ཅད་ལ་གསང་བ་ཡིན་པར་སྨོས་སོ། །
གཞན་ཡང་སངས་རྒྱས་ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་ངོ་བོར་འབྱུང་བའི་
སྙིང་པོ་ཡིན་ནོ། །དེ་ལྟར་སངས་རྒྱས་ཐམས་ཅད་ཀྱི་གསང་བའི་སྙིང་པོའི་དོན་དུ་
གསུངས་སོ། །བསྡུས་པའོ་ཞེས་པ་ནི་མངོན་པར་ཤེས་པ་ལྔ་ལ་སོགས་པ་ཡེ་ཤེས་་
ཀྱི་དངོས་གྲུབ་ཀྱི་འབྲས་བུ་ཐམས་ཅད་འདོད་པའི་ཡོན་ཏན་ལྔའི་ངོ་བོ་ཅིག་ཏུ་་་


བསྡུས་པ་ཡིན་པར་སྨོས་སོ། །དེ་ལྟར་བསྡུས་པའི་དོན་དུ་གསུངས་སོ། །
གཟུགས་སྒྲ་དྲི་ལ་སོགས་པ་ཀུན། །སྔགས་པས་ལྷ་ནི་རྟག་ཏུ་བསྒོམ། །ཡང་ན་
དེ་ལ་བསྒོམ་པ་ནི། །རིགས་ཀྱི་ཚུལ་དུ་རྣམ་པར་བསྒོམ་ཞེས་བྱ་བའི་དོན་བཤད་་
པར་བྱ་སྟེ། ཇི་ལྟར་ཡིན་ན། གཟུགས་སྒྲ་དྲི་ལ་སོགས་པ་ནི་མདུན་དུ་སྨོས་་་་་
པའི་འདོད་པའི་ཡོན་ཏན་རྣམ་པ་ལྔ་སྒྲུབ་པ་པོས་དུས་རྟག་ཏུ་ལོངས་སྤྱོད་བྱའོ། །
དེ་ལྟར་གཟུགས་སྒྲ་དྲི་ལ་སོགས་པའི་དོན་དུ་གསུངས་སོ། །ལྷ་ཉིད་དུ་ནི་རྟག་ཏུ་
བསྒོམ་ཞེས་པ་ནི་སྔགས་པ་སྒྲུབ་པ་པོས་རང་དགའ་བའི་ལྷ་དང་གཉིས་སུ་མེད་པའི་
ང་རྒྱལ་དུ་བསྒོམ་ཞིང་མ་གྲུབ་ཀྱི་བར་དུ་རྒྱུན་མི་འཆད་པར་རྟག་ཏུ་འདོད་པའི་་་་་
ཡོན་ཏན་ལྔའི་ལོངས་སྤྱོད་བྱའོ། །དེ་ལྟར་ལྷ་ཉིད་དུ་ནི་རྟག་དུ་བསྒོམ་པའི་དོན་
དུ་གསུངས་སོ། །་ལྷ་ཉིད་དུ་གསུངས་སོ། །ཡང་ན་དེ་ལ་བསྒོམ་པ་ནི། །
རིགས་ཀྱི་ཚུལ་དུ་རྣམ་པར་བསྒོམ་ཞེས་པ་ནི། མདུན་དུ་སྨོས་པའི་གཟུགས་དང་
སྒྲ་ལ་སོགས་པ་འདོད་པའི་ཡོན་ཏན་ལྔ་རང་དགའ་བའི་ལྷ་བདག་པོའི་ཚུལ་དུ་བྱས་
པ་ཡེ་ཤེས་ཀྱི་དཀྱིལ་འཁོར་དང་། གསང་བའི་དཀྱིལ་འཁོར་གྱི་ལྷ་ཐམས་ཅད་་་་
དབུལ་བའི་དུས་སུ་འདོད་པའི་ཡོན་ཏན་སྔར་སོ་སོར་བཤད་པའི་དོན་བཞིན་དུ་་་་་
ཉིད་ཉིད་ཀྱི་རིགས་ཀྱི་ལྷ་རྣམ་པ་གསུམ་དུ་ཤེས་པར་བྱས་ནས་འདོད་པའི་ཡོན་ཏན་
ལྔ་བསྒོམ་པར་བྱའོ། །དེ་ལྟར་ཡང་ན་དེ་ལ་བསྒོམ་པ་ནི། རིགས་ཀྱི་ཚུལ་དུ་
རྣམ་པར་བསྒོམ་པའི་དོན་དུ་གསུངས་སོ།། །།
ད་ནི་རྗེས་སུ་དྲན་པ་བཅུ་དྲུག་གི་ཆོ་གའི་ཚུལ་གྱི་དོན་བཤད་པར་བྱ་སྟེ།
སངས་རྒྱས་རྗེས་སུ་དྲན་པར་སྦྱར། །ཆོས་ནི་རྗེས་སུ་དྲན་པར་བསྒོམ། །རྡོ་རྗེ་
རྗེས་སུ་དྲན་བསྒོམ་པས། །སྐུ་དང་གསུང་དང་ཐུགས་རྣམས་སྒོམ་ཞེས་བྱ་བའི་་་་་
དོན་བཤད་པར་བྱ་སྟེ། ཅི་ལྟར་ཡིན་ན། སངས་རྒྱས་རྗེས་སུ་དྲན་པར་སྦྱར་ན་


སྒྲུབ་པ་པོས་རྣམ་པར་སྣང་མཛད་རྗེས་སུ་དྲན་པས་ཉིད་དང་གཉིས་སུ་མེད་པའི་ང་
རྒྱལ་དུ་སྦྱར་བར་བྱའོ། །ཆོས་རྗེས་སུ་དྲན་པར་སྒོམ་ཞེས་པ་ནི། ཆོས་ནི་སྣང་
བ་མཐའ་ཡས་ཏེ་སྒྲུབ་པ་པོས་ཇི་ལྟར་རྣམ་པར་སྣང་མཛད་ལ་སྨོས་པ་དེ་བཞིན་དུ་
བྱའོ༑ །རྡོ་རྗེ་རྗེས་སུ་དྲན་བསྒོམས་པས་ཞེས་པ་ནི་རྡོ་རྗེ་ནི་དཔལ་རྡོ་རྗེ་སེམས་་
དཔའ་སྟེ་དེ་སྒྲུབ་པ་པོས་འོག་དང་འབྱུང་བ་སྐུ་དང་གསུང་དང་ཐུགས་སུ་གཉིས་སུ་
མེད་པར་སྦྱོར་བའི་ང་རྒྱལ་དུ་བསྒོམ་པའོ། །སྐུ་དང་གསུང་དང་ཐུགས་རྣམས་་་་
བསྒོམ་ཞེས་པ་ནི་སྒྲུབ་པ་པོས་སྔར་སྨོས་པ་རྣམ་པར་སྣང་མཛད་དང་། སྣང་བ་་
མཐའ་ཡས་རྗེས་སུ་དྲན་པར་བསྒོམ་པའི་དུས་སུ་འང་རང་གི་ལུས་ངག་ཡིད་གསུམ་
རྣམ་པར་སྣང་མཛད་དང་སྣང་བ་མཐའ་ཡས་ཀྱི་སྐུ་དང་གསུང་དང་ཐུགས་གསུམ་
དང་གཉིས་སུ་མེད་པའི་ངོ་བོར་བསྒོམ་པར་བྱའོ། །རིགས་ནི་རྗེས་སུ་དྲན་པར་་་
སྦྱར༑ །ཁྲོ་བོ་རྗེས་སུ་དྲན་པར་བསྒོམ། །ལྷའི་རྗེས་སུ་དྲན་སྦྱོར་བས། །
བསྒོམས་ན་བྱང་ཆུབ་ཐོབ་པར་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་་་་
ལྟར་ཡིན་ན། རིགས་ནི་རྗེས་སུ་དྲན་པར་སྦྱོར་ནི། སྒྲུབ་པ་པོས་རིན་པོ་ཆེའི་་
རིགས་རིན་ཆེན་འབྱུང་ལྡན་དང་། ལས་ཀྱི་རིགས་དོན་ཡོད་གྲུབ་པ་ཉིད་རྗེས་སུ་
དྲན་པ་བསྒོམ་པ་གཉིས་སུ་མེད་པའི་ང་རྒྱལ་དུ་སྦྱར་བར་བྱའོ། །དེ་ལྟར་རིགས་་
ནི་རྗེས་སུ་དྲན་པར་སྦྱར་བའི་དོན་དུ་གསུངས་སོ། །ཁྲོ་བོ་རྗེས་སུ་དྲན་པར་་་
བསྒོམ་ཞེས་པ་ནི། སྒྲུབ་པ་པོས་ཡ་མཱནྟ་ཀ་ལ་སོགས་པ་ཁྲོ་བོ་བཅུའི་ནང་ནས་་
གང་ཡང་རུང་བ་གཉིས་སུ་མེད་པའི་ང་རྒྱལ་དུ་བསྒོམས་པ་རྗེས་སུ་དྲན་པར་བྱའོ། །
དེ་ལྟར་ཁྲོ་བོ་རྗེས་སུ་དྲན་པར་བསྒོམ་པའི་དོན་དུ་གསུངས་སོ། །ལྷའི་རྗེས་སུ་་་་
དྲན་སྦྱོར་བས་ཞེས་པ་ནི། སྒྲུབ་པ་པོས་རང་དགའ་བའི་ལྷ་རྗེས་སུ་དྲན་པའི་ང་་
རྒྱལ་དུ་བསྒོམ་པའོ། །བསྒོམས་ན་བྱང་ཆུབ་འཐོབ་པར་འགྱུར་ཞེས་པ་ནི།


མདུན་དུ་སྨོས་པའི་རྗེས་སུ་དྲན་པ་རྣམས་སྒྲུབ་པ་པོས་ཆོ་ག་ཇི་ལྟར་སྨོས་པའི་ཚུལ་
དུ་བསྒོམས་ན་བླ་ན་མེད་པའི་བྱང་ཆུབ་ཀྱི་གནས་ཀྱི་འབྲས་བུ་ཐོབ་པར་འགྱུར་རོ། །
བུད་མེད་གཟུགས་ལྡན་མདངས་བཟང་བ། །ལོ་གྲངས་བཅུ་དྲུག་ལོན་པ་ལ། །
བྱིན་གྱི་རླབས་ཀྱི་གནས་གསུམ་གྱིས། །དབེན་པར་མཆོད་པར་རབ་ཏུ་བརྩམ། །
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། བུད་མེད་གཟུགས་ལྡན་་
མདངས་བཟང་བ་ནི། ཤེས་རབ་མ་ཤིན་ཏུ་གཟུགས་བྱད་དང་ལྡན་པ།
མདངས་བཟང་བས་མཛེས་པ། སྐྲ་བུང་བ་ལྟ་བུ་འཁྱིལ་བ། ཕྲ་བ། སྣུམ་་
པ༑ མིག་པདྨའི་འདབ་མ་ལྟར་མཛེས་པ། མགུལ་པ་བུམ་པའི་མགྲིན་པ་འདྲ་བ།
རོ་སྟོད་ཆེ་བ། ནུ་མ་མཐོ་ལ་སྲ་བ། འཇམ་པ། ཟླུམ་པ། བར་དོག་པ།
དཔུང་པ་གླང་པོ་ཆེའི་སྣ་འདྲ་བ། རྐེད་པ་ཕྲ་བ། བརླ་སྦོམ་པ་ཟླུམ་པ།
བྱིན་པ་ཤ་མི་ཕྱེ་བ། དྲང་བ་རིང་བ། ངང་པའི་སྟབས་སུ་འགྲོ་བ། གཞན་་
ཡང་སྐད་ཀྱི་དབྱངས་སྙན་པ། ཕྲ་བ་རིང་བ་དང་ལྡན་པ། ལུས་ལ་ཙན་དན་་
ལ་སོགས་པ་དྲི་ཞིམ་པོ་ཐམས་ཅད་བྲོ་བ། དབང་ཐམས་ཅད་རྫོགས་པ།
གསང་སྔགས་ཀྱི་སྤྱོད་པ་སྤྱོད་པ། རྣམ་པར་རྟོག་པ་སྤངས་པ། བརྩོན་འགྲུས་
དང་ལྡན་པ། སེམས་བརྟན་པའོ། །དེ་ལྟར་བུད་མེད་གཟུགས་ལྡན་མདངས་་
བཟང་བའི་དོན་དུ་གསུངས་སོ། །ལོ་གྲངས་བཅུ་དྲུག་ལོན་པ་ལ་ཞེས་པ་ནི།
སྔར་སྨོས་པའི་རྗེས་སུ་དྲན་པ་བསྒོམ་པའི་དུས་སུ་བྲམ་ཟེའི་རིགས་ཀྱི་བུ་མོ་ལོ་བཅུ་
དྲུག་ལོན་པ་འམ། ཡང་ན་ཁྲུས་མཁན་གྱི་བུ་མོ་ལོ་བཅུ་གཉིས་ལོན་པ་འམ།
དེ་བཞིན་དུ་གར་མཁན་གྱི་བུ་མོ་ལོ་ཉི་ཤུ་རྩ་ལྔ་ལོན་པ་གཟུང་སྟེ། དེ་སར་པ་སྐྱེས་
བུས་མ་སྤྱད་པ་སྟེ། དེ་ལྟར་ལོ་གྲངས་བཅུ་དྲུག་ལོན་པའི་དོན་དུ་གསུངས་སོ། །
དེ་ནས་བྱིན་གྱིས་རླབས་ཀྱིས་གནས་གསུམ་གྱིས་ཞེས་པ་ནི། རྡོ་རྗེ་མཆོད་པ་མ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བྱས་པར་ཤེས་རབ་མའི་ལུས་ཀྱི་གནས་གསུམ་དུ་སྐུ་དང་གསུང་དང་ཐུགས་གསུམ་་་
གྱི་ཡེ་ཤེས་ཀྱི་སྔགས་ཀྱི་ཡིག་འབྲུ་གསུམ་གྱིས་བྱིན་གྱིས་བརླབ་པར་བྱ་བའི་ཆོ་གའི་་
ཚུལ་བསྟན་པར་སྟེ། སྒྲུབ་པ་པོས་དང་པོ་ཉིད་ཀྱི་མདུན་དུ་ཤེས་རབ་མ་སྟན་་
བདེ་བའི་སྟེང་དུ་བཞག་སྟེ། དེའི་འོག་ཏུ་ཤེས་རབ་མའི་སྤྱི་བོར་སྔགས་ཀྱི་ཡིག་་
འབྲུ་ཨོཾ་བསམ་སྟེ། ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོའི་གཟི་་
བརྗིད་ཀྱི་ཕུང་པོ་ཐིམ་པར་གྱུར་ཏོ། །དེ་ལྟར་བྱིན་གྱིས་བརླབས་པས་ཤེས་རབ་་
མའི་ལུས་སྐུ་རྡོ་རྗེའི་ངོ་བོར་གྱུར་པར་བསམ་མོ། །དེའི་འོག་ཏུ་ཤེས་རབ་མའི་་
མགུལ་པའམ། ཡང་ན་ལྕེའི་སྟེང་དུ་ཡང་མི་འགལ་ཏེ་སྔགས་ཀྱི་ཡིག་འབྲུ་ཨ་་་
བསམ་ཏེ། ཁ་དོག་དམར་པོ་སོ་སོར་རྟོག་པའི་ཡེ་ཤེས་ཀྱི་ངོ་བོའི་གཟི་བརྗིད་ཀྱིས་
འབར་ཞིང་ཐིམ་པར་གྱུར་ཏེ། དེ་ལྟར་བྱིན་གྱིས་བརླབས་པས་ཤེས་རབ་མའི་་་
ངག་གསུང་རྡོ་རྗེའི་ངོ་བོར་གྱུར་པར་བསམ་མོ། །དེའི་འོག་ཏུ་ཤེས་རབ་མའི་སྙིང་
ཀར་སྔགས་ཀྱི་ས་བོན་ཡིག་འབྲུ་ཧཱུཾ་བསམ་ཏེ། ཁ་དོག་སྔོན་པོ་མེ་ལོང་ལྟ་བུའི་ཡེ་
ཤེས་ཀྱི་ངོ་བོའི་གཟི་བརྗིད་ཀྱི་ཕུང་པོ་འབར་ཞིང་ཐིམ་པར་གྱུར་རོ། །དེ་ལྟར་་
བྱིན་གྱིས་བརླབས་པས་ཤེས་རབ་མའི་སེམས་ཐུགས་རྡོ་རྗེའི་ངོ་བོར་གྱུར་པར་་་་
བསམ་མོ། །དེ་ལྟར་བྱེ་བྲག་གསུམ་གྱིས་བྱིན་གྱིས་བརླབས་པ་བྱས་པའི་འོག་ཏུ།
སྦྱོར་བ་གསུམ་གྱིས་བྱིན་གྱིས་བརླབ་པའི་ཚུལ་གྱིས་ཆོ་ག་བསྟན་པར་བྱ་སྟེ། སྒྲུབ་
པ་པོ་དང་པོ་རྣམ་པར་སྣང་མཛད་དང་གཉིས་སུ་མེད་པའི་ང་རྒྱལ་དུ་བསྒོམ་པར་་
བྱིན་གྱིས་བརླབ་པར་བྱའོ། །དེ་ལྟར་ཡོ་གའི་དོན་དུ་གསུངས་སོ། །དེ་བཞིན་
དུ་ཤེས་རབ་མ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་གཉིས་སུ་མེད་པའི་ངོ་བོར་་་་་
བྱིན་གྱིས་བརླབ་པར་བྱའོ། །དེ་ལྟར་ཨ་ནུ་ཡོ་གའི་དོན་དུ་གསུངས་སོ། །དེ་་་
ལྟར་བྱས་པའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་ཤེས་


རབ་མ་དེ་འཁྱུད་དེ། གསང་བའི་དབང་པོ་གཉིས་མཉམ་པར་སྦྱར་བར་བྱའོ། །
དེ་ལྟར་མ་ཧཱ་ཡོ་གའི་དོན་དུ་གསུངས་སོ། །མདོར་བསྡུས་པ་བྱིན་གྱིས་རླབས་ཀྱི་་
གནས་གསུམ་གྱི་དོན་དུ་ཤེས་པར་བྱའོ། །དབེན་པར་མཆོད་པར་རབ་ཏུ་བརྩམ་
ཞེས་པ་ནི་མདུན་དུ་སྨོས་པའི་ཤེས་རབ་མ་མཚན་དང་ཡོན་ཏན་ཐམས་ཅད་དང་་་
ལྡན་པ་དེ་སྒྲུབ་པ་པོས་གཟུང་སྟེ། དབེན་པ་ཆེན་པོའི་གནས་ལ་སོགས་པ་སེམས་
ཅན་མེད་པའི་གནས་གསང་བར་རྡོ་རྗེ་མཆོད་པར་བརྩམ་མོ། །དེ་ལྟར་དབེན་་་་
པར་མཆོད་པ་རབ་ཏུ་བརྩམ་པའི་དོན་དུ་གསུངས་སོ།། །།
དེ་བཞིན་གཤེགས་པའི་བཙུན་མོ་མཆོག །སྤྱན་ལ་སོགས་པར་བསྒོམ་པར་
བྱ༑ །དབང་པོ་གཉིས་ནི་མཉམ་སྦྱར་བས། །སངས་རྒྱས་དངོས་གྲུབ་འཐོབ་་
པར་འགྱུར་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་བཞིན་་
གཤེགས་པའི་བཙུན་མོ་མཆོག་ནི། དེ་བཞིན་གཤེགས་པ་ནི་སྐུ་རྡོ་རྗེ་རྣམ་པར་་
སྣང་མཛད་དོ། །དེའི་ཤེས་རབ་མ་སྔར་སྨོས་པའི་དེ་སྐུའི་རིགས་ཀྱི་དེ་བཞིན་་་་
གཤེགས་པ་ཐམས་ཅད་ཀྱི་བཙུན་མོའི་ངོ་བོར་བསྟན་ཏོ། །དེ་ལྟར་དེ་བཞིན་་་་
གཤེགས་པའི་བཙུན་མོའི་མཆོག་གི་དོན་དུ་གསུངས་སོ། །སྤྱན་ལ་སོགས་པ་་
བསྒོམ་པར་བྱ་ཞེས་པའི་དོན་ནི་བདེ་སྟེ་བཤད་མི་དགོས་པའི་སོ། །དབང་པོ་་
གཉིས་ནི་མཉམ་སྦྱར་བས་ཞེས་པ་ནི་སྔར་སྨོས་པའི་ཤེས་རབ་མ་སངས་རྒྱས་སྤྱན་་
དང་། གཉིས་སུ་མེད་པར་བསྒོམ་པ་སྦྱོར་བའི་ཆོ་གས་གསང་བའི་དབང་པོ་་་་
གཉིས་མཉམ་པར་སྦྱར་ནས། ཐབས་དང་ཤེས་རབ་རོལ་པ་བྱ་ཞིང་རྣམ་པར་་་་
སྣང་མཛད་རྗེས་སུ་དྲན་པ་བསྒོམ་པར་བསྟན་ཏོ། །དེ་ལྟར་དབང་པོ་གཉིས་ནི་མ་
ཉམ་པར་སྦྱར་བའི་དོན་དུ་གསུངས་སོ། །སངས་རྒྱས་དངོས་གྲུབ་ཐོབ་པར་་་
འགྱུར་ཞེས་པ་ནི་ཅི་ལྟར་སྨོས་པའི་ཐབས་དང་ཤེས་རབ་གཉིས་སུ་མེད་པར་སྦྱོར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བས་རྡོ་རྗེ་རོལ་པ་བྱ་བའི་ཚུལ་མ་གྲུབ་ཀྱི་བར་དུ་སངས་རྒྱས་རྗེས་སུ་དྲན་པ་བསྒོམ་
པར་བྱ་སྟེ། དེ་ལྟར་བྱས་པས་རྣམ་པར་སྣང་མཛད་ཉིད་དང་གཉིས་སུ་མེད་པའི་
དངོས་གྲུབ་ཀྱི་འབྲས་བུ་ཐོབ་པར་འགྱུར་བར་གསུངས་སོ། །དེ་ནས་ཅི་ལྟར་་
ཐབས་དང་ཤེས་རབ་རོལ་པ་བྱ་ཞིང་རྣམ་པར་སྣང་མཛད་རྗེས་སུ་དྲན་པའི་སྒོམ་པ་
བྱ་བ་དེ་བཞིན་དུ་སྣང་བ་མཐའ་ཡས་དང་། མི་བསྐྱོད་པ་དང་། རིན་ཆེན་་
འབྱུང་ལྡན་དང་། །དོན་ཡོད་གྲུབ་པ་དང་། དེ་བཞིན་དུ་རང་དགའ་བའི་ལྷའི་
རིགས་དང་། ཡ་མཱནྟ་ཀ་ལ་སོགས་པ་ཁྲོ་བོའི་རྒྱལ་པོ་ཐམས་ཅད་ཀྱི་སོ་སོའི་་་
རིགས་ཀྱི་བྱེ་བྲག་གི་ཤེས་རབ་མ་མཚན་དང་ཡོན་ཏན་ཅི་ལྟར་སྨོས་པ་དང་ལྡན་པ་
བླངས་ཏེ། རྗེས་སུ་དྲན་པའི་བསྒོམ་པ་བྱ་བར་སྨོས་སོ། །ཡི་གེ་ཧཱུཾ་དང་ཨོཾ་དག་
དང་། །ཕཊ་ཀྱང་རབ་ཏུ་བརྟག་པར་བྱ། །འོད་ཟེར་རྣམ་ལྔས་ཁྱབ་པའི་ཡིས། །
རྡོ་རྗེ་པདྨ་བསྒོམ་པར་བྱ། །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་
ན༑ ཡི་གེ་ཧཱུཾ་དང་ཨོ་དག་དང་། ཕཊ་ཀྱང་རབ་ཏུ་བརྟག་པར་བྱ་བ་ནི།
རྗེས་སུ་དྲན་པ་བསྒོམ་པའི་དུས་སུ་གྲུབ་པ་པོས་དང་པོ་ཉིད་ཀྱི་གསང་བའི་རྡོ་རྗེའི་
མ་ནིའི་རྩེ་མོར་སྔགས་ཀྱི་ཡིག་འབྲུ་ཧཱུཾ་བསམ་སྟེ། ཁ་དོག་སྔོན་པོ་མེ་ལོང་ལྟ་བུའི་
ཡེ་ཤེས་ཀྱི་ངོ་བོར་འབར་ཞིང་གསང་བའི་རྡོ་རྗེ་ལ་གཉིས་སུ་མེད་པར་ཐིམ་པར་་
བསམ་མོ། །དེའི་འོག་ཏུ་ཤེས་རབ་མའི་བྷ་གའི་ནང་ནིའི་པདྨ་རཱག་ཏ་དང་།
འདོད་ཆགས་ཀྱི་ཁུ་བ་དང་། པདྨའི་ཆུ་བྱུང་བའི་རྩེ་མོར་སྔགས་ཀྱི་ས་བོན་ཡིག་་
འབྲུ་ཨོཾ་བསམ་ཏེ། ཁ་དོག་དཀར་པོ་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ་འབར་་
ཞིང་པདྨའི་མ་ནི་ལ་གཉིས་སུ་མེད་པར་ཐིམ་པར་བསམ་མོ། །དེ་ལྟར་བྱས་པའི་་
འོག་ཏུ་གསང་བའི་དབང་པོ་གཉིས་བསྐྱོད་པའི་ཚུལ་གྱིས་རོལ་པ་བྱས་ནས་བདེ་་་་་
བར་གྱུར་པའི་དུས་སུ་བྱང་ཆུབ་སེམས་འོད་དུ་ཞུ་བའི་སྒྲ་གྲགས་པ་སྔགས་ཀྱི་ས་་་་་


བོན་ཡིག་འབྲུ་ཕཊ་ཀྱི་ངོ་བོར་བརྟག་གོ། །གཞན་ཡང་སྔགས་ཀྱི་ཡིག་འབྲུ་རྣམས་
ཀྱིས་བྱིན་གྱིས་བརླབ་པ་བྱ་བའི་འབྲས་བུའི་དོན་བསྟན་པར་བྱ་སྟེ། སྔགས་ཀྱི་་་་
ཡིག་འབྲུ་ཧཱུཾ་གིས་བྱིན་གྱིས་བརླབ་པ་བྱས་པས་བགེགས་ཀྱི་རྒྱལ་པོ་བི་ན་ཡ་ཀ་ལ་་་་་
སོགས་པ་བགེགས་ཐམས་ཅད་ཀྱི་འོང་བ་དང་འགྲོ་བ་གནོན་པར་འགྱུར་རོ། །དེ་
བཞིན་དུ་སྔགས་ཀྱི་ཡིག་འབྲུ་ཨོཾ་གྱིས་བྱིན་གྱིས་བརླབ་པ་བྱས་པས་མདུན་དུ་སྨོས་་་
པའི་བགེགས་ཐམས་ཅད་ཀྱི་དབང་པོ་ཐམས་ཅད་ཀྱི་སྟོབས་ཉམས་ནས་མྱོས་པར་་
འགྱུར་རོ། །དེ་བཞིན་དུ་སྔགས་ཀྱི་ཡིག་འབྲུ་ཕཊ་ཀྱི་བྱིན་གྱིས་བརླབ་པར་བྱས་་་
པས་བགེགས་ཐམས་ཅད་ཀྱི་གནོད་པ་ཅི་སྙེད་བྱེད་པའི་སྒྱུ་མའི་སྤྲུལ་པ་དང་བརྩོན་་
འགྲུས་འཇོམས་པར་འགྱུར་རོ། །དེ་ལྟར་ཡི་གེ་ཧཱུཾ་དང་ཨོཾ་དག་དང་། ཕཊ་་
ཀྱང་རབ་ཏུ་བརྟག་པར་བྱ་བའི་དོན་དུ་གསུངས་སོ། །འོད་ཟེར་སྣ་ལྔས་ཁྱབ་པ་ཡི།།
རྡོ་རྗེ་པདྨ་བསྒོམ་པར་བྱ་ཞེས་པ་ནི། སྔར་སྨོས་པའི་རྡོ་རྗེ་དང་པདྨའི་མ་ནི་་་
གཉིས་སྔགས་ཀྱི་ཡིག་འབྲུ་གཉིས་ཀྱི་བྱིན་གྱིས་བརླབས་པའི་སྔགས་ཀྱི་ཡིག་འབྲུའི་་
གནས་གཉིས་ནས་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་པ་་་
རྣམ་པ་ལྔའི་ཉིད་ཉིད་ཀྱི་རིགས་ཀྱི་ཁ་དོག་དང་ལྡན་པའི་ཡེ་ཤེས་ཀྱི་འོད་ཟེར་ལྔ་་
སྤྲིན་བཞིན་དུ་སྤྲོ་བར་བྱ་སྟེ། བསྟན་པར་བྱས་སོ། །སྤྲོ་བའི་གནས་ཉིད་རྡོ་་
རྗེ་དང་པདྨ་འོད་ཟེར་འདྲེས་ཤིང་འཁྲུག་པས་བརྒྱན་པར་བསྒོམ་མོ། །དེ་ལྟར་
འོད་ཟེར་སྣ་ལས་ཁྱབ་པའི། རྡོ་རྗེ་པདྨ་བསྒོམ་པར་བྱའི་དོན་དུ་གསུངས་སོ། །
འབར་བཅས་ཟླ་འོད་བཞིན་དུ་དཀར། །ཡིད་དུ་འོང་བར་བསྒོམ་པར་བྱ། །
སངས་རྒྱས་རྗེས་དྲན་སྦྱོར་ལ་སོགས། །བྱང་ཆུབ་འདོད་པས་བསྒོམ་པར་བྱ་ཞེས་
བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། འབར་བཅས་ཟླ་འོད་བཞིན་
དུ་དཀར་ནི་མདུན་དུ་སྨོས་པའི་འོད་ཟེར་རྣམ་པ་ལྔ་རྣམས་ཅི་ལྟར་ཟླ་བའི་འོད་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཟེར་འབར་བའི་ཁ་དོག་དང་ལྡན་པ་དེ་བཞིན་དུ་སྨོས་སོ། །དོན་གསལ་བར་་
བསྟན་པར་བྱ་སྟེ། ཟླ་བའི་འོད་ཟེར་ཁ་དོག་དཀར་པོ་བཞིན་གྱིས་བསིལ་བ་དེ་་
ལྟར༑ དེ་བཞིན་གཤེགས་པ་རྣམ་པ་ལྔའི་ཡེ་ཤེས་ཀྱི་འོད་ཟེར་རྡོ་རྗེ་དང་པདྨའི་
གནས་སུ་སྤྲིན་བཞིན་དུ་འཕྲོ་བས་བརྒྱན་པར་སྨོས་ཏེ། འོད་ཟེར་དེ་ནི་གདོད་མ་
ནས་ཉོན་མོངས་པའི་དྲི་མ་ཐམས་ཅད་དང་བྲལ་བའི་ཕྱིར་དཀར་བའོ། །གཞན་
ཡང་སེམས་ཅན་ཐམས་ཅད་མཉམ་པར་བྱིན་གྱིས་བརླབ་པས་སྡུག་བསྔལ་གྱི་འཚེ་་
བ་ཆེན་པོ་ཐམས་ཅད་མེད་པར་བྱེད་པས་དེའི་ཕྱིར་བསིལ་བ་ཡིན་པས་བསྟན་ཏོ། །
དེ་ལྟར་འབར་བཅས་ཟླ་འོད་བཞིན་དུ་དཀར་བའི་དོན་དུ་གསུངས་སོ། །ཡིད་དུ་
འོང་བ་བསྒོམ་པར་བྱ་ཞེས་པ་ནི། སྒྲུབ་པ་པོས་ཕྱིན་ཅི་ལོག་གི་འདོད་ཆགས་ལ་་
སོགས་པ་ཉོན་མོངས་པའི་རྣམ་པར་རྟོག་པ་ཐམས་ཅད་སྤངས་ནས་བླ་ན་མེད་པའི་
འདོད་ཆགས་ཆེན་པོའི་སྤྱོད་པ་སྤྱད་པར་བྱ་བའི་ཚུལ་གྱིས་ཐབས་དང་ཤེས་རབ་ཀྱི་
རོལ་པ་བྱ་བས་རྗེས་སུ་དྲན་པ་བསྒོམ་པས་སྔར་སྨོས་པའི་རིགས་རྣམས་ལྔའི་བྱེ་་
བྲག་གི་འོད་ཟེར་གྱི་ཚོགས་སྒོམ་པ་གོམས་པར་གྱུར་པས་ཡིད་དུ་འོང་བར་གྱུར་པའོ།།
དེ་ལྟར་ཡིད་དུ་འོང་བ་བསྒོམ་པར་བྱ་བའི་དོན་དུ་གསུངས་སོ། །སངས་རྒྱས་རྗེས་
དྲན་སྦྱོར་ལ་སོགས། །བྱང་ཆུབ་འདོད་པས་བསྒོམ་པར་བྱ་ཞེས་པ་ནི་སྒྲུབ་པ་པོས་
ཇི་ལྟར་སངས་རྒྱས་རྣམ་པར་སྣང་མཛད་རྗེས་སུ་དྲན་པ་བསྒོམ་པ་བྱ་བའི་གཉིས་སུ་
མེད་པའི་སྦྱོར་བ་བྱ་བ་དེ་བཞིན་དུ། གཞན་རྗེས་སུ་དྲན་པ་བསྒོམ་པའི་དུས་སུ་་
ཡང་། ཐབས་དང་ཤེས་རབ་ཀྱི་རོལ་པ་གཉིས་སུ་མེད་པའི་སྦྱོར་བ་བརྩམ་སྟེ།
དེའི་དུས་སུ་རྡོ་རྗེ་དང་པདྨའི་མ་ནི་དང་། བྱང་ཆུབ་སེམས་འོད་དུ་ཞུ་བའི་དུས་
སུ་སྒྲའི་ངོ་བོ་སྔགས་ཀྱི་ཡིག་འབྲུ་གསུམ་གྱིས་བྱིན་གྱིས་བརླབ་པར་བྱ་བ་སྒོམ་ཞིང་་
འོད་ཟེར་རྣམ་པ་ལྔ་སྤྲིན་དུ་སྤྲོས་པས་རྡོ་རྗེ་དང་པདྨའི་མ་ནི་གཉིས་རྒྱན་གྱིས་་་


བརྒྱན་པར་བསྒོམ་པའི་དོན་བསྟན་པར་བྱ་སྟེ། སྒྲུབ་པ་པོས་བླ་ན་མེད་པའི་བྱང་
ཆུབ་ཐོབ་པར་འདོད་ན། དོན་དེའི་ཕྱིར་མདུན་དུ་སྨོས་པའི་རྗེས་སུ་དྲན་པ་་་
བསྒོམ་པའི་ཆོ་གའི་ཚུལ་བྱའོ། །དེ་ལྟར་སངས་རྒྱས་རྗེས་དྲན་སྦྱོར་ལ་སོགས།
བྱང་ཆུབ་འདོད་པས་བསྒོམ་པར་བྱ་བའི་དོན་དུ་གསུངས་སོ། །དེ་ལ་སངས་རྒྱས་
རྗེས་སུ་དྲན་པ་ཅི་ལྟར་བསྒོམ་ཞེ་ན། བྷ་ག་ལ་ནི་ལིང་ག་གཞུག །སངས་རྒྱས་
གཟུགས་ནི་བསྒོམ་པར་བྱ། །བ་སྤུ་རྣམས་ཀྱི་བུ་ག་ནས། །མཁས་པས་སངས་
རྒྱས་སྤྲིན་རྣམས་སྤྲོ། །ཞེས་བྱ་བའི་དོན་བསྟན་པར་བྱ་སྟེ། ཅི་ལྟར་ཡིན་ན།
དེ་ལ་སངས་རྒྱས་རྗེས་སུ་དྲན་པ་ཅི་ལྟར་བསྒོམ་ཞེ་ན། ཞེས་པ་ནི་དོན་བདེ་སྟེ་་
བཤད་མི་དགོས་སོ། །བྷ་ག་ལ་ནི་ལིང་ག་གཞུག་ཅེས་པ་ནི་སྒྲུབ་པ་པོས་དང་པོ་་
ལེའུ་གསུམ་པ་ལས་ཅི་ལྟར་འབྱུང་བའི་ཚུལ་གྱི་ཆོ་གས་དཔལ་རྡོ་རྗེ་སེམས་དཔའ་་
བསྐྱེད་པར་བྱས་ནས་དེ་དང་གཉིས་སུ་མེད་པར་བསྒོམ་པའི་ང་རྒྱལ་བྱས་ཏེ།
དེའི་རིགས་ཀྱི་ཤེས་རབ་མ་ཅི་ལྟར་སྨོས་པའི་མཚན་དང་ཡོན་ཏན་ཐམས་ཅད་དང་
ལྡན་པ་བླངས་ལ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་བྱིན་གྱིས་་་
བརླབས་ཏེ། དེའི་འོག་ཏུ་ཐབས་དང་ཤེས་རབ་རོལ་པ་བྱས་ཏེ་བདེ་བར་གྱུར་་་
པའི་དུས་སུ་རྡོ་རྗེ་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་་
དབུས་སུ་འོད་དུ་ཞུ་སྟེ། འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་་
འཁོར་གྱི་ངོ་བོར་གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་འཁོར་་
དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །ཁ་དོག་དཀར་པོ་ཆོས་ཀྱི་
དབྱིངས་ཀྱི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་
བའི་དཀྱིལ་ལ་གཉིས་སུ་མེད་པར་གྱུར་པར་བསམ། ས་བོན་དེ་ལས་སངས་་་
རྒྱས་རྣམ་པར་སྣང་མཛད་ཀྱི་སྐུ་ཕྱག་རྒྱའི་གཟུགས་རིག་པའི་སྐྱེས་བུའི་ངོ་བོ་བསྐྱེད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པར་བྱ་སྟེ། དེའི་སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་དཀྱིལ་འཁོར་གྱི་་
སྐབས་སུ་ཅི་ལྟར་སྨོས་པ་བཞིན་ནོ། །དེ་ལྟར་རྣམ་པར་སྣང་མཛད་ཀྱི་སྐུ་ཕྱག་རྒྱ་
བསྐྱེད་མ་ཐག་ཏུ་དེའི་སྤྱི་བོར་བསྐྱེད་མཁན་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་་
དབང་བསྐུར་བའི་ཚུལ་དུ་བཞུགས་པར་བསམ་མོ། །དེ་ནས་སྒྲུབ་པ་པོས་རྣམ་་
པར་སྣང་མཛད་ཀྱི་གཟུགས་ཀྱི་ཕྱག་རྒྱ་དང་གཉིས་སུ་མེད་པར་བསྒོམ་པས་སྔར་་
སྨོས་པའི་ཉིད་ཀྱི་རིགས་ཀྱི་ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་སྤྱན་དང་་་
གཉིས་སུ་མེད་པར་བྱིན་གྱིས་བརླབ་སྟེ། དེའི་འོག་ཏུ་འདོད་ཆགས་ཆེན་པོའི་་
སེམས་དགའ་བས་ཤེས་རབ་མ་དང་གཉིས་སུ་མེད་པར་འཁྱུད་པའི་སྦྱོར་བས།
བྷ་གར་ལིང་ག་གསང་བའི་རྡོ་རྗེས་གཞུག་པར་བྱའོ། །དེ་ལྟར་བྷ་ག་ལ་ནི་ལིང་
ག་གཞུག་པའི་དོན་དུ་གསུངས་སོ། །སངས་རྒྱས་གཟུགས་ནི་བསྒོམ་པར་བྱ་ཞེས་
པ་ནི་གོང་དུ་བཤད་པའི་དོན་དུ་གསུངས་སོ། །བ་སྤུ་རྣམས་ཀྱི་བུ་ག་ནས། །
མཁས་པས་སངས་རྒྱས་སྤྲིན་རྣམས་སྤྲོ་ཞེས་པ་ནི། གོང་དུ་སྨོས་པའི་སྒྲུབ་པ་པོས་
ཉིད་ཀྱི་ལིང་ག་རྡོ་རྗེ་ཤེས་རབ་མའི་བྷ་གར་བཅུག་ནས་ཐབས་དང་ཤེས་རབ་ཀྱི་་་་་
རོལ་པ་བྱས་ཏེ། བདེ་བར་གྱུར་པའི་དུས་སུ་རྡོ་རྗེའི་ལམ་ནས་ཁུ་བའི་ངོ་བོ་བྱང་
ཆུབ་སེམས་ཤེས་རབ་མའི་བྷ་གའི་དབུས་སུ་འོད་དུ་ཞུ་སྟེ། དེ་ཞུ་མ་ཐག་ཏུ་བྱང་
ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །བྱང་ཆུབ་སེམས་
ཟླ་བའི་དཀྱིལ་འཁོར་དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨོཾ་བསམ་མོ། །དེའི་
ཁ་དོག་དང་ཡེ་ཤེས་ནི་གོང་དུ་སྨོས་པ་དང་མཐུན། དེ་འབར་ཞིང་ཡེ་ཤེས་ཀྱི་ཁུ་
བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་ཐིམ་པར་གྱུར་པར་བསམ་སྟེ།
ས་བོན་དེ་ལས་སངས་རྒྱས་རྣམ་པར་སྣང་མཛད་ཀྱི་གཟུགས་ཀྱི་ཕྱག་རྒྱ་སྤྲིན་བཞིན་
དུ་བ་སྤུའི་བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱའོ། །


དེ་དག་གི་གཟུགས་ཀྱི་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་སྤྲོ་བར་མཛད་་་་
མཁན་ལ་ཇི་ལྟར་སྨོས་པ་བཞིན་ནོ། །དེ་ལྟར་སངས་རྒྱས་ཀྱིས་གཟུགས་ཀྱི་ཕྱག་རྒྱ་
སྤྲིན་བཞིན་དུ་སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་་་
སེམས་ཅན་ཐམས་ཅད་ལ་རེག་པས་བྱིན་གྱིས་བརླབ་པར་བསམ་སྟེ། བྱིན་གྱིས་
བརླབས་པས་སེམས་ཅན་ཐམས་ཅད་ཀྱིས་བསྐལ་པ་གྲངས་མེད་པར་གཏི་མུག་གི་་
དབང་གིས་སྡིག་པ་ཇི་སྙེད་བསགས་པ་དེ་དག་བཅོམ་པར་འགྱུར་རོ། །དེ་ལྟར་་་་
སྤྲོས་པས་བྱིན་གྱིས་བརླབས་པའི་འོག་ཏུ་སངས་རྒྱས་ཀྱི་གཟུགས་ཀྱི་ཕྱག་རྒྱ་སྤྲིན་ལྟ་
བུ་དེ་སྒྲུབ་པ་པོས་སྤྲོས་པའི་གནས་སུ་བསླར་བསྡུ་བར་བྱའོ། །དེའི་འོག་ཏུ་ཉིད་
ཀྱི་ལུས་ལ་གཉིས་སུ་མེད་པར་ཐིམ་པར་གྱུར་པར་བསྒོམ་མོ། །མཁས་པ་ཞེས་པ་་
ནི་སྒྲུབ་པ་པོས་མདུན་དུ་སྨོས་པའི་སངས་རྒྱས་རྗེས་སུ་དྲན་པ་བསྒོམ་པའི་ཆོ་གའི་་
ཚུལ་ཇི་ལྟར་སྨོས་པ་སེམས་ཀྱིས་མི་བརྗེད་པར་ཤེས་རབ་ཀྱིས་ཤེས་པའོ། །དེ་ལ་་
ཆོས་རྗེས་སུ་དྲན་པ་ཇི་ལྟར་བསྒོམ་ཞེ་ན། བྷ་ག་ལ་ནི་ལིང་ག་གཞུག །རྡོ་རྗེ་་་
ཆོས་ནི་བསྒོམ་པར་བྱ། །བ་སྤུ་རྣམས་ཀྱི་བུ་ག་ནས། །མཁས་པས་ཆོས་ཀྱི་སྤྲིན་
རྣམས་སྤྲོ་ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ལ་ཆོས་་
རྗེས་སུ་དྲན་པ་ཅི་ལྟར་བསྒོམ་ཞེ་ན། ཞེས་པའི་དོན་བདེ་སྟེ་བཤད་མི་དགོས་སོ། །
བྷ་ག་ལ་ནི་ལིང་ག་གཞུག་ཅེས་པ་ནི་སྒྲུབ་པ་པོས་དང་པོ་སངས་རྒྱས་རྗེས་སུ་དྲན་པ་
བསྒོམ་པའི་ཕྱིར་དཔལ་རྡོ་རྗེ་སེམས་དཔའ་བསྐྱེད་ནས་དེ་དང་གཉིས་སུ་མེད་པར་
བསྒོམས་ནས་ཐབས་དང་ཤེས་རབ་ཀྱི་རོལ་པ་བྱས་པ་དེ་བཞིན་དུ་འདིར་བྱའོ། །
བསྟན་པར་བྱ་སྟེ། མདུན་དུ་སྨོས་པའི་ཚུལ་དུ་ཤེས་རབ་ཀྱི་བྷ་གའི་དབུས་སུ་བྱང་
ཆུབ་སེམས་འོད་དུ་ཞུ་སྟེ། དེ་ཞུ་མ་ཐག་ཏུ་ཟླ་བའི་དཀྱིལ་འཁོར་དུ་ཅི་ལྟར་གྱུར་
པ་དེ་བཞིན་དུ་འདིར་གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
འཁོར་དེའི་སྟེང་དུ་སྔགས་ཀྱི་ས་བོན་ཡིག་འབྲུ་ཨ་བསམ་སྟེ། ཁ་དོག་དམར་པོ་སོ་
སོར་རྟོག་པའི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་
ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ། ས་བོན་
དེ་ལས་རྡོ་རྗེ་ཆོས་སྣང་བ་མཐའ་ཡས་ཀྱི་སྐུ་ཕྱག་རྒྱ་རིག་པའི་སྐྱེས་བུའི་ངོ་བོ་བསྐྱེད་
པར་བྱའོ། །དེའི་ཆ་ལུགས་ཕུན་སུམ་ཚོགས་པ་དཀྱིལ་འཁོར་གྱི་སྐབས་སུ་ཇི་ལྟར་
སྨོས་པ་བཞིན་འདིར་སྦྱར་བར་གསུངས་སོ། །དེ་ལྟར་སྣང་བ་མཐའ་ཡས་ཀྱི་སྐུ་་
ཕྱག་རྒྱ་བསྐྱེད་མ་ཐག་ཏུ། དེའི་སྤྱི་བོའི་གནས་སུ་བསྐྱེད་པར་མཛད་མཁན་་་
དཔལ་རྡོ་རྗེ་སེམས་དཔའི་སྐུ་ཕྱག་རྒྱ་དབང་བསྐུར་བའི་ཚུལ་དུ་བཞུགས་པར་བསམ།
དེ་ནས་སྒྲུབ་པ་པོ་ཉིད་སྣང་བ་མཐའ་ཡས་ཀྱི་སྐུ་ཕྱག་རྒྱ་དང་གཉིས་སུ་མེད་པའི་ང་
རྒྱལ་དུ་བསྒོམ་ཞིང་མདུན་དུ་སྨོས་པའི་ཤེས་རབ་མ་པདྨའི་རིགས་གར་མཁན་གྱི་བུ་
མོ་མཚན་དང་ཡོན་ཏན་ཐམས་ཅད་དང་ལྡན་པ་བླངས་ཏེ། དེ་ཡེ་ཤེས་ཀྱི་ལྷ་མོ་་
ན་བཟའ་དཀར་མོ་དང་གཉིས་སུ་མེད་པར་བྱིན་གྱིས་བརླབས་ལ་འདོད་ཆགས་་་
ཆེན་པོའི་སེམས་དགའ་བས་ཤེས་རབ་མ་དེ་གཉིས་སུ་མེད་པར་འཁྱུད་པའི་སྦྱོར་་
བས་བྷ་གར་ལིང་ག་རྡོ་རྗེ་གཞུག་པར་བྱ་སྟེ། དེ་ལྟར་བྷ་ག་ལ་ནི་ལིང་ག་གཞུག་་
པའི་དོན་དུ་གསུངས་སོ། །རྡོ་རྗེ་ཆོས་ནི་བསྒོམ་པར་བྱ་ཞེས་པ་ནི་གོང་དུ་བཤད་
པའི་སྣང་བ་མཐའ་ཡས་སོ། །བ་སྤུ་རྣམས་ཀྱི་བུ་ག་ནས། ཆོས་ཀྱི་སྤྲིན་རྣམས་
སྤྲོ་ཞེས་པ་ནི། སྒྲུབ་པ་པོ་མདུན་དུ་སྨོས་པས་ཉིད་ཀྱི་ལིང་ག་རྡོ་རྗེ་ཤེས་རབ་མའི་
བྷ་གར་བཅུག་པའི་འོག་ཏུ་ཐབས་དང་ཤེས་རབ་ཀྱི་རོལ་པ་བྱས་ནས་བདེ་བར་གྱུར་
པའི་དུས་སུ་རྡོ་རྗེ་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་
དབུས་སུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་
འཁོར་ལྟ་བུར་གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་འཁོར་དེའི་


སྟེང་དུ་ས་བོན་སྔགས་ཀྱི་ཡིག་འབྲུ་ཨ་བསམ་སྟེ། ཁ་དོག་དམར་པོ་སོ་སོར་རྟོག་་
པའི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་་་
དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་་་
ལས་ཆོས་སྣང་བ་མཐའ་ཡས་ཀྱི་སྐུ་ཕྱག་རྒྱ་རིག་པའི་སྐྱེས་བུའི་ངོ་བོ་སྤྲིན་བཞིན་དུ་
བ་སྤུའི་བུ་ག་རྣམས་ཀྱི་ལམ་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱ་སྟེ།
སྐུ་ཕྱག་རྒྱ་དེ་དག་གི་ཆ་ལུགས་ཕུན་སུམ་ཚོགས་པ་ནི་བསྐྱེད་པར་མཛད་མཁན་ལ་
ཅི་ལྟར་སྨོས་པ་བཞིན་དུའོ། །ཆོས་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་བཞིན་
དུ་སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་་་་
ཐམས་ཅད་ལ་རེག་པས་བྱིན་གྱིས་བརླབ་པར་བསམ་མོ། །དེ་ལྟར་བྱིན་གྱིས་་
བརླབས་པས་སེམས་ཅན་ཐམས་ཅད་ཀྱིས་བསྐལ་པ་གྲངས་མེད་པར་འདོད་ཆགས་
ཀྱི་དབང་གིས་སྡིག་པ་ཇི་སྙེད་བསགས་པ་བཅོམ་པར་འགྱུར་རོ། །དེ་ལྟར་སྤྲོས་་
ནས་བྱིན་གྱིས་བརླབས་པའི་འོག་ཏུ་ཆོས་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་ལྟ་
བུ་སྒྲུབ་པ་པོས་སྤྲོ་བའི་ལམ་དུ་སླར་བསྡུ་བར་བྱའོ། །དེའི་འོག་ཉིད་ཀྱི་སྐུ་ལ་་
གཉིས་སུ་མེད་པར་ཐིམ་པར་གྱུར་པར་བསྒོམ་མོ། །དེ་ལྟར་བ་སྤུ་རྣམས་ཀྱི་བུ་ག་
ནས༑ ཆོས་ཀྱི་སྤྲིན་རྣམས་སྤྲོ་བའི་དོན་དུ་གསུངས་སོ། །མཁས་པའི་དོན་ནི་
གོང་དུ་བཤད་པ་དང་མཐུན་པར་སྦྱར་རོ། །ད་ནི་རྡོ་རྗེ་རྗེས་སུ་དྲན་པར་བྱ་བའི་
དོན་བསྟན་པར་བྱ་སྟེ། དེ་ལ་རྡོ་རྗེ་རྗེས་སུ་དྲན་པ་ཇི་ལྟར་བསྒོམ་ཞེ་ན། བྷ་ག་
ལ་ནི་ལིང་ག་གཞུག །རྡོ་རྗེ་སེམས་དཔའ་རྣམ་པར་བསྒོམ། །བ་སྤུ་རྣམས་ཀྱི་་
བུ་ག་ནས། །མཁས་པས་རྡོ་རྗེ་སྤྲིན་རྣམས་སྤྲོ། །ཞེས་བྱ་བའི་དོན་བཤད་པར་་
བྱ་སྟེ། ཇི་ལྟར་ཡིན་ན། དེ་ལ་རྡོ་རྗེ་རྗེས་སུ་དྲན་པ་ཇི་ལྟར་བསྒོམ་ཞེ་ན།
དོན་ནི་བདེ་སྟེ་བཤད་མི་དགོས་སོ། །བྷ་ག་ལ་ནི་ལིང་ག་གཞུག །ཞེས་པ་ནི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སྒྲུབ་པ་པོས་དང་པོ་མདུན་དུ་སྨོས་པའི་ཚུལ་དུ་དཔལ་རྡོ་རྗེ་སེམས་དཔའ་བསྐྱེད་་
པར་བྱ་སྟེ། གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །བསྟན་པར་བྱ་སྟེ།
རྡོ་རྗེའི་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་མདུན་དུ་སྨོས་པའི་མཚན་དང་་
ཡོན་ཏན་ཐམས་ཅད་དང་ལྡན་པ་བླངས་ལ། ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་
མ་ཀཱི་དང་གཉིས་སུ་མེད་པར་བྱིན་གྱིས་བརླབ་པར་བྱ་སྟེ། འདོད་ཆགས་ཆེན་་
པོའི་སེམས་དགའ་བས་ཤེས་རབ་མ་དེ་གཉིས་སུ་མེད་པར་འཁྱུད་པའི་སྦྱོར་བས་བྷ་
གར་ལིང་ག་རྡོ་རྗེ་གཞུག་པར་བྱའོ། །དེ་ལྟར་བྷ་ག་ལ་ནི་ལིང་ག་གཞུག་པའི་དོན་
དུ་གསུངས་སོ། །རྡོ་རྗེ་སེམས་དཔའ་བསྒོམ་པར་བྱ་ཞེས་པའི་དོན་ནི་མདུན་དུ་་་
བཤད་པ་དང་མཐུན་ནོ། །བ་སྤུ་རྣམས་ཀྱི་བུ་ག་ནས། །རྡོ་རྗེ་སྤྲིན་རྣམས་སྤྲོ་་
ཞེས་པ་ནི། མདུན་དུ་སྨོས་པའི་སྒྲུབ་པ་པོས་ཉིད་ཀྱི་ལིང་ཀ་རྡོ་རྗེ་ཤེས་རབ་མའི་
བྷ་གར་བཅུག་པའི་འོག་ཏུ་ཐབས་དང་ཤེས་རབ་ཀྱི་རོལ་པ་བྱས་ནས་བདེ་བར་གྱུར་
པའི་དུས་སུ་རྡོ་རྗེ་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་་་་་
དབུས་སུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་
འཁོར་ལྟ་བུར་གྱུར་པར་བསམ། བྱང་ཆུབ་སེམས་ཟླ་བའི་དཀྱིལ་འཁོར་དེའི་སྟེང་
དུ་ས་བོན་སྔགས་ཀྱི་ཡིག་འབྲུ་ཧཱུཾ་བསམ་སྟེ། ཁ་དོག་སྔོན་པོ་མེ་ལོང་ལྟ་བུའི་ཡེ་་
ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་་
འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་ལས་་་
དཔལ་རྡོ་རྗེ་སེམས་དཔའི་སྐུ་ཕྱག་རྒྱ་རིག་པའི་སྐྱེས་བུའི་ངོ་བོ་སྤྲིན་བཞིན་དུ་བ་
སྤུའི་བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱའོ། །སྐུ་ཕྱག་
རྒྱ་དེ་དག་གི་ཆ་ལུགས་ཕུན་སུམ་ཚོགས་པ་ནི་སྤྲོ་བར་མཛད་མཁན་གྱི་ཇི་ལྟར་སྨོས་
པ་བཞིན་ནོ། །རྡོ་རྗེ་སེམས་དཔའི་སྐུ་ཕྱག་རྒྱ་སྤྲིན་བཞིན་དུ་སྤྲོས་མ་ཐག་ཏུ་


འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་ཐམས་ཅད་ལ་རེག་་
པས་བྱིན་གྱིས་བརླབ་པར་བསམ་མོ། །བྱིན་གྱིས་བརླབས་པས་སེམས་ཅན་ཐམས་
ཅད་ཀྱི་བསྐལ་པ་གྲངས་མེད་པའི་བར་དུ་ཞེ་སྡང་གི་དབང་གིས་སྡིག་པ་ཇི་སྙེད་་
བསགས་པ་བཅོམ་པར་འགྱུར་རོ། །དེ་ལྟར་སྤྲོས་ནས་བྱིན་གྱིས་བརླབས་པའི་་་
འོག་ཏུ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་སྤྲིན་ལྟ་བུ་དེ་སྒྲུབ་པ་པོས་སྤྲོ་བའི་ལམ་
དུ་སླར་བསྡུ་བར་བྱའོ། །དེའི་འོག་ཏུ་ཉིད་ཀྱི་ལུས་ལ་གཉིས་སུ་མེད་པར་ཐིམ་་
པར་གྱུར་པར་བསྒོམ་མོ། །དེ་ལྟར་བ་སྤུ་རྣམས་ཀྱི་བུ་ག་ནས། རྡོ་རྗེ་སྤྲིན་་
རྣམས་སྤྲོ་ཞེས་པའི་དོན་དུ་གསུངས་སོ། །མཁས་པས་ཞེས་པའི་དོན་ནི་གོང་དུ་
བཤད་པ་དང་མཐུན་ནོ། །ད་ནི་རིགས་རྗེས་སུ་དྲན་པའི་དོན་བསྟན་པར་བྱ་སྟེ།
དེ་ལ་རིགས་རྗེས་སུ་དྲན་པ་ཇི་ལྟར་བསྒོམ་ཞེ་ན། བྷ་ག་ལ་ནི་ལིང་ག་གཞུག །
སངས་རྒྱས་གཟུགས་ནི་རབ་ཏུ་བསྒོམ། །བ་སྤུ་རྣམས་ཀྱི་བུ་ག་ནས། །མཁས་་
པས་རིགས་ཀྱི་སྤྲིན་རྣམས་སྤྲོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་་
ཡིན་ན། དེ་ལ་རིགས་རྗེས་སུ་དྲན་པ་ཇི་ལྟར་བསྒོམ་ཞེ་ན། ཞེས་པ་རིགས་་་
གཉིས་རྗེས་སུ་དྲན་པར་བསྒོམ་པར་བྱའོ། །དེའི་དོན་གསལ་བར་བསྟན་པར་བྱ་
སྟེ༑ རིན་པོ་ཆེའི་རིགས་རིན་ཆེན་འབྱུང་ལྡན་དང་། ལས་ཀྱི་རིགས་དོན་་་
ཡོད་གྲུབ་པ་སྟེ། དེ་ལྟར་རིགས་གཉིས་སོ། །དོན་གཞན་ནི་བདེ་སྟེ་བཤད་མི་
དགོས་སོ། །བྷ་ག་ལ་ནི་ལིང་ག་གཞུག་པའི་སྒྲས་ནི། སྒྲུབ་པ་པོས་དང་པོ་
མདུན་དུ་སྨོས་པའི་ཚུལ་དུ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་པར་བྱ་སྟེ།
དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །བསྟན་པར་བྱ་སྟེ།
རྡོ་རྗེའི་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་མཚན་དང་ཡོན་ཏན་ཐམས་ཅད་་
དང་ལྡན་པ་བླང་སྟེ། ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

པར་བྱིན་གྱིས་བརླབ་སྟེ། དེའི་འོག་ཏུ་ཤེས་རབ་མ་དེ་འདོད་ཆགས་ཆེན་པོའི་་
སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་བྷ་གར་ལིང་ག་གཞུག་
པར་བྱ་སྟེ། དེའི་འོག་ཏུ་ཐབས་དང་ཤེས་རབ་ཀྱི་རོལ་པ་བྱས་ནས་བདེ་བར་གྱུར་
པའི་དུས་སུ་རྡོ་རྗེའི་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་
དབུས་སུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་ཀྱི་སེམས་ཟླ་བའི་་་
དཀྱིལ་འཁོར་ལྟ་བུར་གྱུར་པར་བསམ། བྱང་ཆུབ་སེམས་ཟླ་བའི་དཀྱིལ་འཁོར་་
དེའི་སྟེང་དུ་ས་བོན་སྔགས་ཀྱི་ཡིག་འབྲུ་སྭ་བསམ་སྟེ། དེ་ཁ་དོག་སེར་པོ་མཉམ་་
པ་ཉིད་ཀྱི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་་
བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་བསམ། ས་བོན་དེ་ལས་རིན་
པོ་ཆེའི་རིགས་སངས་རྒྱས་རིན་ཆེན་འབྱུང་ལྡན་གྱི་གཟུགས་ཀྱི་ཕྱག་རྒྱ་རིག་པའི་་
སྐྱེས་བུའི་ངོ་བོ་བསྐྱེད་པར་བྱའོ། །དེའི་སྐུའི་ཆ་ལུགས་ཕུན་སུམ་ཚོགས་པ་ནི་་་
དཀྱིལ་འཁོར་གྱི་སྐབས་སུ་ཇི་ལྟར་སྨོས་པ་བཞིན་ནོ། །དེ་ལྟར་རིན་པོ་ཆེ་འབྱུང་་
ལྡན་གྱི་སྐུ་ཕྱག་རྒྱ་བསྐྱེད་མ་ཐག་ཏུ་དེའི་སྤྱི་བོར་སྐྱེད་མཁན་དཔལ་རྡོ་རྗེ་སེམས་་
དཔའི་སྐུ་ཕྱག་རྒྱ་དབང་བསྐུར་བའི་ངོ་བོར་བཞུགས་པར་བསམ་མོ། །དེ་ནས་་
སྒྲུབ་པ་པོ་ཉིད་རིན་ཆེན་འབྱུང་ལྡན་གྱི་སྐུ་ཕྱག་རྒྱ་དང་གཉིས་སུ་མེད་པའི་ང་རྒྱལ་
དུ་བསྒོམ་ཞིང་མདུན་དུ་སྨོས་པའི་སྐྱེད་པར་བྱེད་པའི་ཡུམ་དེ་དང་། འདོད་་་
ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་བྷ་་
གར་ལིང་ག་རྡོ་རྗེ་གཞུག་པར་བྱའོ། །དེ་ལྟར་བྷ་ག་ལ་ནི་ལིང་ག་གཞུག་པའི་དོན་
དུ་གསུངས་སོ། །སངས་རྒྱས་གཟུགས་ནི་བསྒོམ་པར་བྱ་བའི་དོན་ནི། མདུན་
དུ་བཤད་པ་དང་མཐུན་ནོ། །བ་སྤུ་རྣམས་ཀྱི་བུ་ག་ནས། །རིགས་ཀྱི་སྤྲིན་་་་
རྣམས་སྤྲོ་ཞེས་པ་ནི། མདུན་དུ་སྨོས་པའི་སྒྲུབ་པ་པོས་ཉིད་ཀྱི་ལིང་ག་རྡོ་རྗེ་ཤེས་


རབ་མའི་བྷ་གར་བཅུག་པའི་འོག་ཏུ་ཐབས་དང་ཤེས་རབ་རོལ་པ་བྱས་ནས་བདེ་
བར་གྱུར་པའི་དུས་སུ་རྡོ་རྗེ་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་
བྷ་གའི་དབུས་སུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་
དཀྱིལ་འཁོར་ལྟ་བུར་གྱུར་པར་བསམ། བྱང་ཆུབ་སེམས་ཟླ་བའི་དཀྱིལ་འཁོར་གྱི་
སྟེང་དུ་ས་བོན་སྔགས་ཀྱི་ཡིག་འབྲུ་སྭ་བསམ་སྟེ། ཁ་དོག་སེར་པོ་མཉམ་པ་ཉིད་
ཀྱི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་་་
དཀྱིལ་འཁོར་ལ་གཉིས་སུ་མེད་པར་ཐིམ་པར་བསམ། ས་བོན་དེ་ལས་རིན་པོ་་
ཆེའི་རིགས་རིན་ཆེན་འབྱུང་ལྡན་གྱི་སྐུ་ཕྱག་རྒྱ་རིག་པའི་སྐྱེས་བུའི་ངོ་བོ་བ་སྤུ་་་་
རྣམས་ཀྱི་བུ་གའི་ལམ་ནས་སྤྲིན་བཞིན་དུ་འཇིག་རྟེན་གྱི་ཁམས་ཐམས་ཅད་དུ་སྤྲོ་་
བར་བྱའོ། །སྐུ་ཕྱག་རྒྱ་དེ་དག་གི་ཆ་ལུགས་ཕུན་སུམ་ཚོགས་པ་ནི་སྤྲོ་བར་མཛད་
མཁན་ལ་ཇི་ལྟར་སྨོས་པ་དེ་བཞིན་ནོ། །རིན་པོ་ཆེའི་རིགས་རིན་ཆེན་འབྱུང་ལྡན་
གྱི་སྐུ་ཕྱག་རྒྱ་སྤྲིན་བཞིན་དུ་སྤྲོས་མ་ཐག་དུ་འཇིག་རྟེན་གྱི་ཁམས་ཐམས་ཅད་ན་་
གནས་པའི་སེམས་ཅན་ཐམས་ཅད་ལ་རེག་པས་བྱིན་གྱིས་བརླབ་པར་བསམ། དེ་
བྱིན་གྱིས་བརླབ་པས་སེམས་ཅན་ཐམས་ཅད་ཀྱིས་བསྐལ་པ་གྲངས་མེད་པ་ནས་ང་
རྒྱལ་གྱི་དབང་གིས་སྡིག་པ་ཇི་སྙེད་བསགས་པ་བཅོམ་པར་གྱུར་རོ། །དེ་ལྟར་སྤྲོས་
ནས་བྱིན་གྱིས་བརླབས་པའི་འོག་ཏུ་རིན་པོ་ཆེའི་རིགས་རིན་ཆེན་འབྱུང་ལྡན་གྱི་སྐུ་
ཕྱག་རྒྱ་སྤྲིན་དུ་སྒྲུབ་པ་པོས་སྤྲོ་བའི་ལམ་དུ་བསྡུ་བར་བྱའོ། །དེའི་འོག་ཏུ་ཉིད་ཀྱི་
ལུས་ལ་གཉིས་སུ་མེད་པའི་ངོ་བོར་ཐིམ་པར་གྱུར་པར་བསྒོམ་མོ། །དེ་ལྟར་བ་སྤུ་
རྣམས་ཀྱི་བུ་ག་ནས། རིན་པོ་ཆེའི་རིགས་ཀྱི་སྤྲིན་རྣམས་སྤྲོ་བའི་དོན་དུ་གསུངས་
སོ༑ །མཁས་པས་ཞེས་པ་ནི་སྔར་བཤད་པ་བཞིན་འདིར་སྦྱར་རོ།། །།
ད་ནི་ལས་ཀྱི་རིགས་ཀྱི་རྗེས་སུ་དྲན་པར་བྱ་བའི་དོན་བསྟན་པར་བྱ་སྟེ།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
སྒྲུབ་པ་པོས་དང་པོ་རིན་པོ་ཆེའི་རིགས་རིན་ཆེན་འབྱུང་ལྡན་གྱི་རྗེས་སུ་དྲན་པ་
བསྒོམ་པའི་དུས་སུ། ཅི་ལྟར་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་བསྐྱེད་པ་དེ་་་
བཞིན་དུ། དེའི་འོག་ཏུ་དེ་དང་གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །
བསྟན་པར་བྱ་སྟེ། རྡོ་རྗེའི་རིགས་ཀྱི་ཚུལ་གྱི་བུ་མོ་མདུན་དུ་སྨོས་པའི་མཚན་དང་
ཡོན་ཏན་ཐམས་ཅད་དང་ལྡན་པ་བླངས་ཏེ། ཤེས་རབ་མ་དེ་ཡེ་ཤེས་ཀྱི་ལྷ་མོ་མཱ་
མ་ཀཱི་དང་གཉིས་སུ་མེད་པར་བྱིན་གྱིས་བརླབ་པར་བྱ་སྟེ། ཤེས་རབ་མ་དེ་དང་་
འདོད་ཆགས་ཆེན་པོའི་སེམས་དགའ་བས་གཉིས་སུ་མེད་པར་འཁྱུད་པའི་སྦྱོར་བས་
བྷ་གར་ལིང་ག་རྡོ་རྗེ་གཞུག་པར་བྱའོ། །དེའི་འོག་ཏུ་ཐབས་དང་ཤེས་རབ་རོལ་་
པ་བྱ་སྟེ། བདེ་བར་གྱུར་པའི་དུས་སུ་རྡོ་རྗེའི་ལམ་ནས་ཁུ་བའི་ངོ་བོ་བྱང་ཆུབ་་་
སེམས་ཤེས་རབ་མའི་བྷ་གའི་དབུས་སུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་་
བྱང་ཆུབ་སེམས་ཟླ་བའི་དཀྱིལ་འཁོར་ལྟ་བུར་གྱུར་པར་བསམ་མོ། །བྱང་ཆུབ་་་་
སེམས་ཟླ་བའི་དཀྱིལ་འཁོར་དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཧ་བསམ་མོ། །
ཁ་དོག་ལྗང་གུ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོར་འབར་ཞིང་ཡེ་ཤེས་ཀྱི་ཁུ་བའི་་
ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་་
པར་བསམ། ས་བོན་དེ་ལས་ལས་ཀྱི་རིགས་ཀྱི་སངས་རྒྱས་དོན་ཡོད་གྲུབ་པའི་་་་་
གཟུགས་ཀྱི་ཕྱག་རྒྱ་རིག་པའི་སྐྱེས་བུའི་ངོ་བོ་བསྐྱེད་པར་བྱའོ། །དེའི་སྐུ་ཕྱག་རྒྱའི་
ཆ་ལུགས་ཕུན་སུམ་ཚོགས་པ་ནི་དཀྱིལ་འཁོར་གྱི་སྐབས་སུ་ཇི་ལྟར་སྨོས་པ་བཞིན་
ནོ༑ །དེ་ལྟར་དོན་ཡོད་གྲུབ་པའི་སྐུ་ཕྱག་རྒྱ་བསྐྱེད་མ་ཐག་ཏུ་དེའི་སྤྱི་བོར་བསྐྱེད་
པར་མཛད་མཁན་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་དབང་བསྐུར་བའི་ངོ་བོར་
བཞུགས་པར་བསམ་མོ། །དེ་ནས་སྒྲུབ་པ་པོ་དོན་ཡོད་གྲུབ་པ་ཉིད་ཀྱི་སྐུ་ཕྱག་རྒྱ་
དང་གཉིས་སུ་མེད་པའི་ང་རྒྱལ་དུ་བསྒོམས་ནས་མདུན་དུ་སྨོས་པའི་མཚན་དང་་་་


ཡོན་ཏན་ཐམས་ཅད་དང་ལྡན་པའི་ལས་ཀྱི་རིགས་ཀྱི་ཤེས་རབ་མ་དམང་རིགས་ཀྱི་
བུ་མོ་བླངས་ཏེ། ཤེས་རབ་མ་དེ་ཡེ་ཤེས་ཀྱི་ལྷ་མོ་དམ་ཚིག་སྒྲོལ་མ་དང་གཉིས་སུ་
མེད་པར་བྱིན་གྱིས་བརླབ་པར་བྱའོ། །དེའི་འོག་ཏུ་འདོད་ཆགས་ཆེན་པོའི་་་་
སེམས་དགའ་བས་ཤེས་རབ་མ་དེ་གཉིས་སུ་མེད་པར་འཁྱུད་པའི་སྦྱོར་བས་བྷ་གར་
ལིང་ག་རྡོ་རྗེ་གཞུག་པར་བྱའོ། །དེ་ལྟར་བྷ་ག་ལ་ནི་ལིང་ག་གཞུག་པའི་དོན་དུ་་
གསུངས་སོ། །སངས་རྒྱས་གཟུགས་ནི་རབ་ཏུ་བསྒོམ་ཞེས་པའི་དོན་ནི་གོང་དུ་་
བཤད་པ་དང་མཐུན་ནོ། །བ་སྤུ་རྣམས་ཀྱི་བུ་ག་ནས། །རིགས་ཀྱི་སྤྲིན་རྣམས་
སྤྲོ་ཞེས་པ་ནི། གོང་དུ་སྨོས་པའི་སྒྲུབ་པ་པོས་ལིང་ག་རྡོ་རྗེ་ཤེས་རབ་མའི་བྷ་གར་
བཅུག་པའི་འོག་ཏུ་ཐབས་དང་ཤེས་རབ་ཀྱི་རོལ་པ་བྱས་ནས་བདེ་བར་གྱུར་པའི་་་
དུས་སུ། རྡོ་རྗེའི་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་རབ་མའི་བྷ་གའི་་
དབུས་སུ་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་བྱང་ཆུབ་སེམས་ཟླ་བའི་དཀྱིལ་
འཁོར་ལྟ་བུར་གྱུར་པར་བསམ་མོ། །བྱང་ཆུབ་སེམས་ཟླ་བའི་དཀྱིལ་འཁོར་དེའི་
སྟེང་དུ་ས་བོན་སྔགས་ཀྱི་ཡིག་འབྲུ་ཧ་བསམ་མོ། །ཁ་དོག་ལྗང་གུ་བྱ་བ་ནན་ཏན་
གྱི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་་་
དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ། ས་བོན་དེ་ལས་
ལས་ཀྱི་རིགས་དོན་ཡོད་གྲུབ་པའི་སྐུ་ཕྱག་རྒྱ་རིག་པའི་སྐྱེས་བུའི་ངོ་བོ། བ་སྤུའི་་
བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱའོ། །དེ་དག་གི་་
སྐུ་ཕྱག་རྒྱའི་ཆ་ལུགས་ཕུན་སུམ་ཚོགས་པ་ནི་སྤྲོ་བར་མཛད་མཁན་ལ་ཇི་ལྟར་སྨོས་་
པ་དེ་བཞིན་ནོ། །ལས་ཀྱི་རིགས་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་བཞིན་དུ་་
སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་སེམས་ཅན་ཐམས་
ཅད་ལ་རེག་པས་བྱིན་གྱིས་བརླབ་པར་བསམ་མོ། །དེ་བྱིན་གྱིས་བརླབས་པས་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སེམས་ཅན་ཐམས་ཅད་ཀྱིས་བསྐལ་པ་གྲངས་མེད་པའི་བར་དུ་ཕྲག་དོག་གི་དབང་
གིས་སྡིག་པ་ཇི་སྙེད་བསགས་པ་བཅོམ་པར་འགྱུར་རོ། །དེ་ལྟར་སྤྲོས་ནས་བྱིན་་
གྱིས་བརླབས་པའི་ལས་ཀྱི་རིགས་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་ལྟ་བུ་དེ་སྒྲུབ་་
པ་པོས་སྤྲོས་པའི་ལམ་དུ་སླར་བསྡུ་བར་བྱའོ། །དེའི་འོག་ཏུ་ཉིད་ཀྱི་ལུས་ལ་ཐིམ་
པར་གྱུར་པར་བསྒོམ་མོ། །དེ་ལྟར་བ་སྤུ་རྣམས་ཀྱི་བུ་ག་ནས། ལས་ཀྱི་རིགས་
ཀྱི་སྤྲིན་རྣམས་སྤྲོ་བའི་དོན་དུ་གསུངས་སོ། །མཁས་པས་ཞེས་པའི་དོན་ནི་མདུན་
དུ་བཤད་པ་བཞིན་དུ་སྦྱར་རོ།། །།
ད་ནི་ཁྲོ་བོ་རྗེས་སུ་དྲན་པར་བྱ་བའི་དོན་བསྟན་པར་བྱ་སྟེ། དེ་ལ་ཁྲོ་བོ་་
རྗེས་སུ་དྲན་པ་ཅི་ལྟར་བསྒོམ་ཞེ་ན། བྷ་ག་ལ་ནི་ལིང་ག་གཞུག །ཁྲོ་བོའི་་་
གཟུགས་ནི་བསྒོམ་པར་བྱ། །བ་སྤུ་རྣམས་ཀྱི་བུ་ག་ནས། །མཁས་པས་ཁྲོ་བོ་་
སྤྲིན་རྣམས་སྤྲོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་
ལ་ཁྲོ་བོ་རྗེས་སུ་དྲན་པ་ཇི་ལྟར་བསྒོམ་ཞེ་ནའི་དོན་ནི་བདེ་སྟེ་བཤད་མི་དགོས་སོ། །
བྷ་ག་ལ་ནི་ལིང་ག་གཞུག་ཅེས་པ་ནི་སྒྲུབ་པ་པོས་དང་པོ་དཀྱིལ་འཁོར་དུ་སྨོས་པ་་
བཞིན་དུ་རྣམ་པར་སྣང་མཛད་ཀྱི་སྐུ་ཕྱག་རྒྱ་བསྐྱེད་དེ། དེའི་འོག་ཏུ་དེ་དང་་
གཉིས་སུ་མེད་པའི་ང་རྒྱལ་དུ་བསྒོམ་པར་བྱའོ། །བསྟན་པར་བྱ་སྟེ། སྐུའི་་་
རིགས་ཀྱི་ཚུལ་དུ་བྲམ་ཟེའི་རིགས་ཀྱི་བུ་མོ་མདུན་༧སྨོས་པའི་མཚན་དང་ཡོན་ཏན་
ཐམས་ཅད་དང་ལྡན་པ་བླང་སྟེ། ཤེས་རབ་མ་དེ་ཡེ་ཤེས་ཀྱི་ལྷ་མོ་སངས་རྒྱས་་
སྤྱན་དང་གཉིས་སུ་མེད་པར་བྱིན་གྱིས་བརླབ་པར་བྱའོ། །དེའི་འོག་ཏུ་ཐབས་་
དང་ཤེས་རབ་རོལ་པ་བྱ་སྟེ། བདེ་བར་གྱུར་པའི་དུས་སུ་ཤེས་རབ་མའི་བྷ་གའི་
དབུས་སུ་བྱང་ཆུབ་སེམས་འོད་དུ་ཞུ་སྟེ། དེ་འོད་དུ་ཞུ་མ་ཐག་ཏུ་ཟླ་བའི་དཀྱིལ་
འཁོར་ལྟ་བུར་གྱུར་པར་བསམ་མོ། །ཟླ་བའི་དཀྱིལ་འཁོར་དེའི་སྟེང་དུ་ས་བོན་་


སྔགས་ཀྱི་ཡིག་འབྲུ་ཧཱུཾ་བསམ་མོ། །དེའི་ཁ་དོག་ནག་པོ་ཆོས་ཀྱི་དབྱིངས་ཀྱི་ཡེ་་
ཤེས་ཀྱི་ངོ་བོ་འབར་བ་ཆེན་པོས་འབར་ཞིང་ཡེ་ཤེས་ཀྱི་ཁུ་བའི་ངོ་བོར་བྱང་ཆུབ་་་
སེམས་ཟླ་བའི་དཀྱིལ་འཁོར་ལ་གཉིས་སུ་མེད་པར་ཐིམ་པར་གྱུར་པར་བསམ།
ས་བོན་དེ་ལས་ཁྲོ་བོ་ཡ་མཱནྟ་ཀའི་གཟུགས་ཀྱི་ཕྱག་རྒྱ་རིག་པའི་སྐྱེས་བུའི་ངོ་བོ་་་
བསྐྱེད་པར་བྱའོ། །དེའི་སྐུའི་ཆ་ལུགས་ཕུན་སུམ་ཚོགས་པ་ནི་དཀྱིལ་འཁོར་གྱི་་
སྐབས་སུ་ཇི་ལྟ་སྨོས་པ་བཞིན་ནོ། །དེ་ལྟར་ཡ་མཱནྟ་ཀའི་སྐུ་ཕྱག་རྒྱ་བསྐྱེད་མ་་
ཐག་ཏུ་དེའི་སྤྱི་བོའི་གནས་སུ་སྐྱེད་མཁན་རྣམ་པར་སྣང་མཛད་ཀྱི་སྐུ་ཕྱག་རྒྱ་དབང་
བསྐུར་བའི་ངོ་བོར་བཞུགས་པར་བསམ་མོ། །དེ་ནས་སྒྲུབ་པ་པོ་ཉིད་ཡ་མཱནྟ་ཀའི་
སྐུ་ཕྱག་རྒྱ་དང་གཉིས་སུ་མེད་པར་བསྒོམ་ཞིང་། མདུན་དུ་སྨོས་པའི་སྐུའི་་་
རིགས་ཀྱི་བྱེ་བྲག་གི་ཤེས་རབ་མ་དེ་ཁྲོ་བོའི་དབང་ཕྱུག་མ་རོ་ལངས་མ་དང་།
གཉིས་སུ་མེད་པར་བྱིན་གྱིས་བརླབ་སྟེ། དེ་དང་འདོད་ཆགས་ཆེན་པོའི་སེམས་་
དགའ་བས་གཉིས་སུ་མེད་པར་འཁྱུད་པའི་སྦྱོར་བས་བྷ་གར་ལིང་ག་རྡོ་རྗེ་གཞུག་་
པར་བྱའོ། །དེ་ལྟར་བྷ་ག་ལ་ནི་ལིང་ག་གཞུག་པའི་དོན་དུ་གསུངས་སོ། །ཁྲོ་་་
བོའི་གཟུགས་ནི་བསྒོམ་པར་བྱ་ཞེས་པ་ནི་གོང་དུ་བཤད་དོ། །བ་སྤུ་རྣམས་ཀྱི་བུ་
ག་ནས། །ཁྲོ་བོའི་སྤྲིན་རྣམས་སྤྲོ་ཞེས་པ་ནི། མདུན་དུ་སྨོས་པའི་སྒྲུབ་པ་པོས་
ཉིད་ཀྱི་ལིང་ག་རྡོ་རྗེ་ཤེས་རབ་མའི་བྷ་གར་བཅུག་པའི་འོག་ཏུ་ཐབས་དང་ཤེས་་་་་
རབ་ཀྱི་རོལ་པ་བྱས་ནས་བདེ་བར་གྱུར་པའི་དུས་སུ་རྡོ་རྗེའི་ལམ་ནས་ཁུ་བའི་ངོ་བོ་
བྱང་ཆུབ་སེམས་ཤེས་རབ་མའི་བྷ་གའི་དབུས་སུ་འོད་དུ་ཞུའོ། །དེ་འོད་དུ་ཞུ་མ་
ཐག་ཏུ་བྱང་ཆུབ་སེམས་རྒྱ་མཚོ་ཆེན་པོ་དང་། མཉམ་པར་གྱུར་པར་བསམ་མོ། །
དེའི་སྟེང་དུ་ས་བོན་སྔགས་ཀྱི་ཡིག་འབྲུ་ཧཱུཾ་བསམ་མོ། །ཁ་དོག་ནག་པོ་ཆོས་ཀྱི་་
དབྱིངས་ཀྱི་ཡེ་ཤེས་ཀྱི་ངོ་བོ་འབར་ཞིང་བྱང་ཆུབ་སེམས་རྒྱ་མཚོ་ཆེན་པོ་ལ་གཉིས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
སུ་མེད་པར་ཐིམ་པར་གྱུར་པར་བསམ། ས་བོན་དེ་ལས་ཁྲོ་བོ་ཡ་མཱནྟ་ཀའི་སྐུ་་
ཕྱག་རྒྱ་རིག་པའི་སྐྱེས་བུའི་ངོ་བོ་སྤྲིན་བཞིན་དུ་བ་སྤུ་རྣམས་ཀྱི་བུ་གའི་ལམ་ནས་་
འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱའོ། །དེ་དག་གི་སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་བསྐྱེད་པར་མཛད་མཁན་གྱི་ཇི་ལྟར་སྨོས་པ་བཞིན་ནོ། །
ཁྲོ་བོ་ཡ་མཱནྟ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་མ་ཐག་ཏུ་འཇིག་རྟེན་གྱི་ཁམས་་་་་
ཐམས་ཅད་ན་གནས་པའི་སེམས་ཅན་ཐམས་ཅད་ལ་རེག་པས་བྱིན་གྱིས་བརླབ་་་་
པར་བསམ་མོ། །དེ་བྱིན་གྱིས་བརླབས་པས་སེམས་ཅན་ཐམས་ཅད་ལ་འཆི་བའི་
འཇིགས་པ་མེད་པར་འགྱུར་རོ། །དེ་ལྟར་སྤྲོས་ནས་བྱིན་གྱིས་བརླབས་པའི་འོག་
ཏུ་ཁྲོ་བོ་ཡ་མཱནྟ་ཀའི་སྐུ་ཕྱག་རྒྱ་སྤྲིན་ལྟ་བུ་དེ་སྒྲུབ་པ་པོས་སྤྲོ་བའི་ལམ་དུ་སླར་བསྡུ་
བར་བྱའོ། །དེའི་འོག་ཏུ་ཉིད་ཀྱིས་ལུས་ལ་གཉིས་སུ་མེད་པར་ཐིམ་པར་གྱུར་པར་
བསྒོམ་མོ། །དེ་ལྟར་བ་སྤུ་རྣམས་ཀྱི་བུ་ག་ནས། ཁྲོ་བོ་སྤྲིན་རྣམས་སྤྲོ་བའི་དོན་
དུ་གསུངས་སོ། །མཁས་པས་ཞེས་པ་ནི་མདུན་དུ་བཤད་པ་བཞིན་དུ་སྦྱར་རོ། །
གཞན་ཡང་ཁྲོ་བོ་ཡ་མཱནྟ་ཀ་རྗེས་སུ་དྲན་པ་བསྒོམ་པར་བྱ་བ་བསྟན་པར་བྱ་སྟེ།
ཇི་ལྟར་ཡ་མཱནྟ་ཀ་ཉིད་ཀྱི་རིགས་ཀྱི་བདག་པོ་བསྐྱེད་པར་བྱ་བའི་ཚུལ་གྱི་ཆོ་ག་སྨོས་
པ་དེ་བཞིན་དུ་པདྨའི་རིགས་སྣང་བ་མཐའ་ཡས་བསྐྱེད་པའི་ཚུལ་གྱི་ཆོ་ག་ཉིད་ཀྱི་་
ལྷ་མོ་དང་ལྡན་པ་དང་། དེ་བཞིན་དུ་སྔགས་ཀྱི་ས་བོན་དང་། སྐུ་ཕྱག་རྒྱའི་ཆ་
ལུགས་ཕུན་སུམ་ཚོགས་པ་དང་ལྡན་པ་དེ་ལྟར། ཁྲོ་བོ་པདྨནྟ་ཀ་རྗེས་སུ་དྲན་པ་་
བསྒོམ་ པ་བྱས་ནས། མདུན་དུ་སྨོས་པ་སེམས་ཅན་ཐམས་ཅད་བྱིན་གྱིས་བརླབ་
པ་བྱས་པས་ནད་ཀྱི་སྡུག་བསྔལ་གྱི་འཇིགས་པ་སྐྱེ་བ་མེད་པར་འགྱུར་རོ། །དེ་་་་
ལྟར་སེམས་ཅན་ཐམས་ཅད་བྱིན་གྱིས་བརླབ་པ་བྱས་པའི་འོག་ཏུ་ཁྲོ་བོ་པདྨནྟ་ཀའི་
སྐུ་ཕྱག་རྒྱ་སྤྲིན་ལྟ་བུ་དེ་སྒྲུབ་པ་པོས་སྤྲོ་བའི་ལམ་དུ་སླར་བསྡུ་བར་བྱའོ། །དེ་ལྟར་


བསྡུས་པའི་འོག་ཏུ་ཉིད་ཀྱི་ལུས་ལ་གཉིས་སུ་མེད་པར་ཐིམ་པར་གྱུར་པར་བསྒོམ་མོ་
གཞན་ཡང་པྲཛྙཱནྟ་ཀ་དང་། བིཥྚཱཾ་ཏ་ཀ་ལ་སོགས་པ་ཁྲོ་བོ་བརྒྱད་རྗེས་སུ་དྲན་པ་
བསྒོམ་པར་བྱ་བ་བསྟན་པར་བྱ་སྟེ། ཉིད་ཀྱི་རིགས་ཀྱི་བདག་པོ་དཔལ་རྡོ་རྗེ་་་
སེམས་དཔའི་སྐུ་ཕྱག་རྒྱ་བསྐྱེད་དེ། དེའི་འོག་ཏུ་དེ་དང་གཉིས་སུ་མེད་པར་
བསྒོམ་པའི་ང་རྒྱལ་བྱའོ། །བསྟན་པར་བྱ་སྟེ། རྡོ་རྗེ་རིགས་ཀྱི་བྱེ་བྲག་གི་ཁྲུས་
མཁན་གྱི་བུ་མོ་བདུན་དུ་སྨོས་པའི་མཚན་དང་ཡོན་ཏན་ཐམས་ཅད་དང་ལྡན་པ་
བཟུང་སྟེ། ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་བྱིན་་
གྱིས་བརླབ་པར་བྱ་སྟེ། དེའི་འོག་ཏུ་ཐབས་དང་ཤེས་རབ་རོལ་པ་བྱས་ནས།
བདེ་བར་གྱུར་པའི་དུས་སུ་རྡོ་རྗེའི་ལམ་ནས་ཁུ་བའི་ངོ་བོ་བྱང་ཆུབ་སེམས་ཤེས་་་་
རབ་མའི་བྷ་གའི་དབུས་སུ་འོད་དུ་ཞུའོ། །དེ་འོད་དུ་ཞུ་མ་ཐག་ཏུ་བྱང་ཆུབ་་
སེམས་རྒྱ་མཚོ་ཆེན་པོ་དང་མཉམ་པར་གྱུར་པར་བསམ་མོ། །བྱང་ཆུབ་སེམས་རྒྱ་
མཚོ་ཆེན་པོ་དེའི་སྟེང་དུ་སྔགས་ས་བོན་ཡིག་འབྲུ་ཧཱུཾ་བསམ་སྟེ། ཁ་དོག་ནག་པོ་་
མེ་ལོང་ལྟ་བུའི་ཡེ་ཤེས་ཀྱི་ངོ་བོ་འབར་ཞིང་ཡེ་ཤེས་ཀྱི་ཁུ་བ་ལྟ་བུར་བྱང་ཆུབ་སེམས་
རྒྱ་མཚོ་ཆེན་པོ་ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་
ལས་པྲཛྙཱནྟ་ཀ་ལ་སོགས་པ་ཁྲོ་བོ་བརྒྱད་ཀྱི་སྐུ་ཕྱག་རྒྱ་རིགས་པའི་སྐྱེས་བུའི་ངོ་བོར་
རིམ་པར་སྤྲིན་བཞིན་དུ་བ་སྤུ་རྣམས་ཀྱི་བུ་གའི་ལམ་ནས་སྤྲོ་བར་བྱ་སྟེ། འཇིག་་
རྟེན་གྱི་ཁམས་ཐམས་ཅད་ན་གནས་པའི་སེམས་ཅན་ཐམས་ཅད་ལ་རེག་པའི་ཚུལ་
གྱིས་བྱིན་གྱིས་བརླབ་པར་བསམ་མོ། །དེ་བྱིན་གྱིས་བརླབས་པས་སེམས་ཅན་་་་་
དམྱལ་བར་འགྲོ་བའི་འཇིགས་པ་མེད་པར་འགྱུར་རོ། །དེ་ལྟར་སྤྲོ་ཞིང་བྱིན་གྱིས་
བརླབ་པ་བྱས་པའི་འོག་ཏུ་ཁྲོ་བོ་པྲཛྙཱནྟ་ཀ་ལ་སོགས་པ་བརྒྱད་ཀྱི་སྐུ་ཕྱག་རྒྱ་སྤྲིན་ལྟ་
བུ་དེ་སྒྲུབ་པ་པོས་སྤྲོ་བའི་ལམ་དུ་སླར་བསྡུ་བར་བྱའོ། །དེའི་འོག་ཏུ་ཉིད་ཀྱི་ལུས་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

ལ་གཉིས་སུ་མེད་པར་ཐིམ་པར་གྱུར་པར་བསྒོམ་མོ། །དེ་ལྟར་ཁྲོ་བོ་རྗེས་སུ་་་་་
དྲན་པར་བྱ་བའི་དོན་དུ་ཤེས་པར་བྱའོ།། །།
ད་ནི་དམ་ཚིག་རྗེས་སུ་དྲན་པར་བྱ་བའི་དོན་བསྟན་པར་བྱའོ། །དེ་ལ་
དམ་ཚིག་རྗེས་སུ་དྲན་པ་ཇི་ལྟར་བསྒོམ་ཞེ་ན། བདག་ནི་རྡོ་རྗེ་པདྨར་ལྡན། །
དབང་པོ་གཉིས་ནི་རབ་སྦྱར་ཏེ། །བདག་གི་ཁུ་བའི་ཐིགས་པ་ཡིས། །སངས་་
རྒྱས་རྡོ་རྗེ་སེམས་དཔའ་མཆོད། །ཞེས་བྱ་བའི་དོན་བསྟན་པར་བྱ་སྟེ། ཇི་ལྟར་
ཡིན་ན། དེ་ལ་དམ་ཚིག་རྗེས་སུ་དྲན་པ་ཇི་ལྟར་བསྒོམ་ཞེ་ན་དོན་ནི་བདེ་སྟེ་་་
བཤད་མི་དགོས་སོ། །བདག་ནི་རྡོ་རྗེ་པདྨར་ལྡན་ཞེས་པ་༧སྒྲུབ་པ་པོས་དང་པོ་་
རང་དགའ་བའི་ལྷ་དང་གཉིས་སུ་མེད་པའི་ང་རྒྱལ་དུ་བསྒོམ་སྟེ། ཉིད་ཀྱི་རིགས་
ཀྱི་བྱེ་བྲག་གི་ཤེས་རབ་མ་མཚན་དང་ཡོན་ཏན་ཐམས་ཅད་དང་ལྡན་པ་བླང་སྟེ།
དེ་དང་དགའ་བའི་ལྷའི་རིགས་ཀྱི་ཡེ་ཤེས་ཀྱི་ལྷ་མོ་དང་གཉིས་སུ་མེད་པར་བྱིན་་་་
གྱིས་བརླབ་པར་བྱའོ། །དེ་ལྟར་བསྒོམ་པ་དང་བྱིན་གྱིས་བརླབ་པ་བྱས་པའི་འོག་
ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་ལག་པ་གཡོན་པས་ཤེས་
རབ་མ་འཁྱུད་པར་བྱ་སྟེ། ཉིད་ཀྱི་ཤེས་རབ་མའི་པདྨའི་སྒོར་རེག་པའི་ཚུལ་དུ་་་་
སྐད་ཅིག་ཙམ་བཞག་སྟེ། དེའི་འོག་ཏུ་སོ་སོར་འདོད་ཆགས་བསྐྱེད་པའི་ཚུལ་་་་་
སྒྲོས་ཙུན་ པ་ན་བྱའོ། །དེ་ནས་ཐབས་དང་ཤེས་རབ་ཀྱི་རོལ་པ་བརྩམ་པར་བྱའོ། །
དེ་ལྟར་བདག་ནི་རྡོ་རྗེ་པདྨར་ལྡན་པའི་དོན་དུ་གསུངས་སོ། །དབང་པོ་གཉིས་ནི་
མཉམ་སྦྱར་ཏེ་ཞེས་པ་ནི་ཐབས་དང་ཤེས་རབ་གཉིས་སུ་མེད་པའི་རོལ་པ་བྱ་བའི་་
གསང་བའི་དབང་པོ་གཉིས་མཉམ་པར་སྦྱར་བའོ། །བདག་གི་ཁུ་བའི་ཐིགས་པ་
ཡིས། །སངས་རྒྱས་ཞེས་པ་མི་བདུན་དུ་སྨོས་པའི་ཚུལ་གྱི་ཆོ་གས་ཐབས་དང་
ཤེས་རབ་རོལ་པ་བྱས་ནས་བདེ་བར་གྱུར་པའི་དུས་སུ་དབང་པོའི་ལམ་ནས་ཁུ་བའི་


ངོ་བོ་བྱང་ཆུབ་སེམས་ཆར་གྱི་ཐིགས་པ་བཞིན་དུ་ཤེས་རབ་མའི་བྷ་གའི་དབུས་སུ་་
འོད་དུ་ཞུ་བར་བྱའོ། །བསྟན་པར་བྱ་སྟེ། སྒྲུབ་པ་པོས་རང་གི་ཁུ་བའི་ངོ་བོ་་
བྱང་ཆུབ་སེམས་ཐིགས་པ་རེ་རེ་དེ་བཞིན་གཤེགས་པ་རྣམ་པར་སྣང་མཛད་ལ་་
སོགས་པ་རིགས་ལྔའི་ཚུལ་དུ་ཤེས་རབ་མའི་བྷ་གའི་དབུས་སུ་འོད་དུ་ཞུ་མ་ཐག་ཏུ་
སྔགས་ཀྱི་ས་བོན་ཡིག་འབྲུ་ཨོཾ་ལ་སོགས་པ་རིགས་ལྔའི་སྔགས་ཀྱི་ས་བོན་ཡིག་འབྲུས་
བྱིན་གྱིས་བརླབ་པར་བྱ་སྟེ། ས་བོན་སྔགས་ཀྱི་ཡིག་འབྲུ་དེ་རྣམས་ཉིད་ཉིད་ཀྱི་ཁ་
དོག་དང་ཡེ་ཤེས་དང་ལྡན་པ་གཟི་བརྗིད་ཀྱིས་འབར་ཞིང་མདུན་དུ་སྨོས་པའི་བྱང་
ཆུབ་སེམས་ཀྱི་ཐིགས་པ་རྣམས་ལ་གཉིས་སུ་མེད་པར་ཐིམ་པར་གྱུར་པར་བསམ་མོ།།
ས་བོན་དེ་ལས་རྣམ་པར་སྣང་མཛད་ལ་སོགས་པ་རིགས་རྣམ་པ་ལྔའི་བྱེ་བྲག་གི་སྐུ་
ཕྱག་རྒྱ་རིག་པའི་སྐྱེས་བུའི་ངོ་བོ་སྤྲིན་བཞིན་དུ་མདུན་དུ་སྨོས་པའི་ཚུལ་དུ་བ་སྤུ་་་་
རྣམས་ཀྱི་བུ་གའི་ལམ་ནས་འཇིག་རྟེན་གྱི་ཁམས་ཐམས་ཅད་དུ་སྤྲོ་བར་བྱ་སྟེ། སྐུ་
ཕྱག་རྒྱ་དེ་དག་གི་ཆ་ལུགས་ཕུན་སུམ་ཚོགས་པ་ནི་མདུན་དུ་ཇི་ལྟར་སྨོས་པ་བཞིན་
ནོ༑ །དེ་ལྟར་སྤྲོས་མ་ཐག་ཏུ་འཇིག་རྟེན་གྱི་ཁམས་ཐམས་ཅད་ན་གནས་པའི་་་་
སེམས་ཅན་ཐམས་ཅད་ལ་རེག་པའི་ཚུལ་གྱིས་བྱིན་གྱིས་བརླབ་པར་བསམ་མོ། །
དེ་ལ་རིགས་རྣམ་པ་ལྔས་སེམས་ཅན་ཐམས་ཅད་ཇི་ལྟར་བྱིན་གྱིས་བརླབས་པ་སོ་
སོར་བསྟན་པར་བྱ་སྟེ། དེ་བཞིན་གཤེགས་པ་རྣམ་པར་སྣང་མཛད་ཀྱི་སྐུ་ཕྱག་རྒྱ་
སྤྲིན་ལྟ་བུས་ཚངས་པ་འཁོར་དང་བཅས་པ་མ་ལུས་པ་རེག་པའི་ཚུལ་གྱིས་བྱིན་གྱིས་
བརླབས་ནས་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་
མོ༑ དེའི་འོག་ཏུ་དེ་བཞིན་གཤེགས་པ་མི་བསྐྱོད་པའི་སྐུ་ཕྱག་རྒྱ་སྤྲིན་ལྟ་བུས་་་་
དབང་ཕྱུག་ཆེན་པོ་འཁོར་དང་བཅས་པ་མ་ལུས་པ་རེག་པའི་ཚུལ་གྱིས་བྱིན་གྱིས་་་
བརླབས་ནས་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་


རྒྱུད་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

མོ༑ །དེའི་འོག་ཏུ་དེ་བཞིན་གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་ལྟ་
བུས་ཁྱབ་འཇུག་འཁོར་དང་བཅས་པ་རེག་པའི་ཚུལ་གྱིས་བྱིན་གྱིས་བརླབས་ནས་་
ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་མོ། །དེའི་་
འོག་ཏུ་དེ་བཞིན་གཤེགས་པ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་སྤྲིན་ལྟ་བུས་ལྷའི་་
དབང་པོ་བརྒྱ་བྱིན་འཁོར་དང་བཅས་པ་མ་ལུས་པ་རེག་པའི་ཚུལ་གྱིས་བྱིན་གྱིས་་
བརླབས་ནས་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་
མོ༑ །དེའི་འོག་ཏུ་དེ་བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་་་
ལྟ་བུས་བགེགས་ཀྱི་རྒྱལ་པོ་བི་ན་ཡ་ཀ་འཁོར་དང་བཅས་པ་མ་ལུས་པ་དང་།
གཞན་སེམས་ཅན་མ་ལུས་པ་ཀུན་རེག་པའི་ཚུལ་གྱིས་བྱིན་གྱིས་བརླབ་པ་མཛད་་
ནས་ཉིད་ཀྱི་སྐུ་ལ་གཉིས་སུ་མེད་པའི་ངོ་བོར་བསྡུ་བར་མཛད་པར་བསམ་མོ། །
དེ་ལྟར་བྱིན་གྱིས་བརླབས་ནས་སེམས་ཅན་ཐམས་ཅད་གཉིས་སུ་མེད་པར་མཛད་
པའི་འོག་ཏུ་སྒྲུབ་པ་པོས་སྤྲོ་བ་པའི་ལམ་དུ་སླར་ཤེས་རབ་མའི་བྷ་གའི་དབུས་་་་
གསང་བའི་ཐུགས་ཀར་བསྡུ་བར་བྱའོ། །དེ་ལྟར་རང་གི་ཁུ་བའི་ཐིགས་པ་ཡིས།
སངས་རྒྱས་ཞེས་པའི་དོན་དུ་གསུངས་སོ། །རྡོ་རྗེ་སེམས་དཔའ་མཆོད་པར་བྱ་་་་
ཞེས་པ་ནི། སྒྲུབ་པ་པོས་མདུན་དུ་སྨོས་པའི་སྤྲོ་བསྡུ་བྱས་མ་ཐག་ཏུ་འདོད་ཆགས་
ཆེན་པོའི་སེམས་དགའ་བས་ཐབས་དང་ཤེས་རབ་རོལ་པ་བྱས་ནས་བདེ་བར་གྱུར་
པའི་དུས་སུ། རྡོ་རྗེ་ལམ་ནས་རང་གི་ཁུ་བའི་ངོ་བོ་བྱང་ཆུབ་སེམས་ཆར་གྱི་རྒྱུན་་
བཞིན་དུ་སེམས་ཅན་ཐམས་ཅད་དང་གཉིས་སུ་མེད་པའི་ངོ་བོ་རིགས་ལྔའི་དེ་་་
བཞིན་གཤེགས་པའི་སྐུ་ཕྱག་རྒྱ་སྤྲིན་ལྟ་བུའི་སྤྱི་བོར་འོད་དུ་ཞུ་བར་བྱ་སྟེ། དེ་་
འོད་དུ་ཞུ་བའི་ཚུལ་གྱི་གསང་བའི་མཆོད་པའི་རྫས་ཀྱིས་མཆོད་པར་བསམ་མོ། །
བསྟན་པར་བྱ་སྟེ། དེ་ལྟར་མཆོད་པ་བྱས་པའི་འོག་ཏུ་རིགས་ལྔའི་དེ་བཞིན་་


གཤེགས་པའི་སྐུ་ཕྱག་རྒྱ་སྤྲིན་ལྟ་བུ་དེ་འོད་དུ་ཞུ་ནས། ཤེས་རབ་མའི་བྷ་གའི་་་
དབུས་སུ་ཡེ་ཤེས་ཀྱི་བདུད་རྩིའི་ངོ་བོ་རྒྱ་མཚོ་ཆེན་པོར་གྱུར་པར་བསམ་མོ།
དེའི་འོག་ཏུ་སྒྲུབ་པ་པོས་བརྙ་མཚན་ཐམས་ཅད་དང་ལྡན་པ་བླངས་པའི་ནང་དུ།
ཤེས་རབ་མའི་བྷ་གའི་དབུས་ཀྱི་ཡེ་ཤེས་ཀྱི་བདུད་རྩིའི་ངོ་བོ་བྱང་ཆུབ་སེམས་དང་་
གཉིས་སུ་མེད་པ་དེ་བླངས་ལ་བཞག་གོ། །དེའི་འོག་ཏུ་སྐད་ཅིག་ཙམ་ཆོས་ཐམས་
ཅད་རང་བཞིན་གྱིས་སྟོང་པ་དང་། རང་བཞིན་གྱིས་རྣམ་པར་དག་པ་ཡིན་པར་
བསྒོམ་པར་བྱ་སྟེ། དེ་ནས་བནྡྷའི་ནང་གི་ཡེ་ཤེས་གསང་བའི་བདུད་རྩི་བཟའ་་་་་
བར་བྱའོ། །དེ་ལྟར་བྱེ་བྲག་གསུམ་གྱི་མཆོད་པས་རྡོ་རྗེ་སེམས་དཔའ་མཆོད་པར་
འགྱུར་རོ། །གཞན་ཡང་རྡོ་རྗེ་སེམས་དཔའ་མཆོད་པར་འགྱུར་བའི་དོན་གསལ་་
བར་བསྟན་པར་བྱ་སྟེ། དོན་དམ་པའི་བྱེ་བྲག་དང་། སྔགས་ཀྱི་ཡེ་ཤེས་ཀྱི་བྱེ་
བྲག་དང་། སྐུའི་བྱེ་བྲག་དང་། བྱིན་གྱིས་བརླབས་ནས་གཉིས་སུ་མེད་པའི་བྱེ་
བྲག་དང་། མཆོད་པའི་ངོ་བོའི་བྱེ་བྲག་དང་། ཡེ་ཤེས་གསང་བའི་བདུད་རྩིའི་
ངོ་བོར་གྱུར་པའི་བྱེ་བྲག་དང་། ཟོས་པས་འབྲས་བུ་འགྲུབ་པའི་བྱེ་བྲག་གོ། །
དེ་ལ་དོན་དམ་པའི་བྱེ་བྲག་ནི་ཆོས་ཀྱི་སྐུའི་ངོ་བོ་སྟོང་པ་ནམ་མཁའ་བཞིན་དུ་ཀུན་
ལ་ཁྱབ་ནས་གནས་པ་དེས་མདུན་དུ་སྨོས་པའི་སེམས་ཅན་མ་ལུས་པ་ཐམས་ཅད་་་
རིགས་ལྔའི་བྱེ་བྲག་གི་སྐུ་ཕྱག་རྒྱ་སྤྲིན་ལྟ་བུས་བྱིན་གྱིས་བརླབས་ནས་འདུས་པར་་་
མཛད་པ་དེ་ལ་ཁྱབ་ནས་གནས་པས་དེ་ཉིད་དཔལ་རྡོ་རྗེ་སེམས་དཔའ་ཆོས་ཀྱི་སྐུ་་
དང་གཉིས་སུ་མེད་པར་བསྟན་ཏོ། །དེ་ནས་སྔགས་ཀྱི་ཡེ་ཤེས་ཀྱི་བྱེ་བྲག་ནི་གོང་
དུ་མོས་པ་སེམས་ཅན་ཐམས་ཅད་བྱིན་གྱིས་བརླབ་པ་དང་། བསྡུ་བར་མཛད་་་་་
པའི་ཕྱིར་དེ་བཞིན་གཤེགས་པ་རྣམ་པར་སྣང་མཛད་ལ་སོགས་པ་ལྔའི་སྐུ་ཕྱག་རྒྱ་་་
སྤྲིན་ལྟ་བུ་དེ། ཉིད་ཉིད་ཀྱི་བསྐྱེད་པའི་ས་བོན་སྔགས་ཀྱི་ཡིག་འབྲུ་ཡེ་ཤེས་ཀྱི་ངོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
བོ་དེ་ལས་རྡོ་རྗེ་སེམས་དཔའ་ཉིད་བདག་པོའི་ཚུལ་དུ་མེ་ལོང་ལྟ་བུའི་ཡེ་ཤེས་དང་།
གཉིས་སུ་མེད་པའི་ངོ་བོས་ཁྱབ་ནས་གནས་པར་བསྟན་ཏོ། །དེ་ནས་སྐུའི་བྱེ་བྲག་
ནི༑ མདུན་དུ་སྨོས་པའི་སྔགས་ཀྱི་ས་བོན་ཡིག་འབྲུ་ཡེ་ཤེས་དང་ལྡན་པ་དེ་་
རྣམས་ལས་བསྐྱེད་པའི་སྐུ་ཕྱག་རྒྱ་སྤྲིན་ལྟ་བུ་དེ་ལ། རྡོ་རྗེ་སེམས་དཔའ་བདག་་
པོའི་ཐུགས་ཀྱིས་སྐུ་དང་གསུང་ལ་གཉིས་སུ་མེད་པར་ཁྱབ་ནས་གནས་པར་བསྟན་
ཏོ༑ །དེ་ནས་བྱིན་གྱིས་བརླབས་ནས་གཉིས་སུ་མེད་པའི་ཚུལ་ནི་དེ་བཞིན་་་
གཤེགས་པ་རྣམ་པར་སྣང་མཛད་ལ་སོགས་པ་རྣམ་པ་ལྔའི་སྐུ་ཕྱག་རྒྱ་སྤྲིན་ལྟ་བུས་་
སེམས་ཅན་ཐམས་ཅད་བྱིན་གྱིས་བརླབས་ནས་གསང་བའི་ཐུགས་ཀར་བསྡུ་བར་་
མཛད་པའི་དུས་དེའི་དེ་བཞིན་གཤེགས་པ་ཐམས་ཅད་ཀྱི་མཉམ་པའི་ཐུགས་རྗེ་་་
ཆེན་པོའི་གཉིས་སུ་མེད་པ་ཡེ་ཤེས་ཀྱི་ངོ་བོ་དེ་ཉིད་དཔལ་རྡོ་རྗེ་སེམས་དཔའ་་་་
བདག་པོས་ཁྱབ་ནས་གནས་པར་བསྟན་ཏོ། །དེ་ནས་མཆོད་པའི་ངོ་བོའི་བྱེ་བྲག་
ནི་མདུན་དུ་སྨོས་པའི་སྒྲུབ་པ་པོས་རང་དགའ་བའི་ལྷ་དང་གཉིས་སུ་མེད་པའི་ང་་
རྒྱལ་དུ་བསྒོམ་པས་འདོད་ཆགས་ཆེན་པོའི་སེམས་དགའ་བས་ཐབས་དང་ཤེས་རབ་
ཀྱི་རོལ་པ་བྱས་ནས་བདེ་བར་གྱུར་པའི་དུས་སུ་བྱང་ཆུབ་སེམས་འོད་དུ་ཞུ་བས་དེ་
བཞིན་གཤེགས་པ་ཐམས་ཅད་ཀྱི་སྐུ་ཕྱག་རྒྱ་སྤྲིན་ལྟ་བུ་སེམས་ཅན་ཐམས་ཅད་དང་
གཉིས་སུ་མེད་པའི་ངོ་བོ་དེ་དག་བྱང་ཆུབ་སེམས་གསང་བའི་མཆོད་པའི་རྫས་ཀྱིས་
མཆོད་པའི་ཐབས་དང་ཤེས་རབ་ཀྱི་རོལ་པ་བྱས་པས་བདེ་བར་གྱུར་པའི་ངོ་བོ་དང་།
བྱང་ཆུབ་སེམས་བྱུང་བའི་མཆོད་པའི་རྫས་དེ་ཉིད་ཀྱི་ངོ་བོ་ལ་རྡོ་རྗེ་སེམས་དཔར་
༧
བདག་པོའི་ཚུལ་གྱིས་ཁྱབ་ནས་གནས་པར་བསྟན་ཏོ། །དེ་ནས་ཡེ་ཤེས་གསང་་་་་
བའི་བདུད་རྩིའི་ཁུ་བའི་ངོ་བོར་གྱུར་པའི་བྱེ་བྲག་ནི་མདུན་དུ་སྨོས་པ་གསང་བའི་་
ཐུགས་ཀ་ན་གནས་པའི་རིགས་ལྔའི་བྱེ་བྲག་གི་དེ་བཞིན་གཤེགས་པའི་སྐུ་ཕྱག་རྒྱ་་


སྤྲིན་ལྟ་བུ་སེམས་ཅན་ཐམས་ཅད་དང་གཉིས་སུ་མེད་པའི་ངོ་བོ་དེ་སྒྲུབ་པ་པོས་་་་་
ཐབས་དང་ཤེས་རབ་རོལ་པ་བྱས་ནས་རང་གི་ཁུ་བ་བྱང་ཆུབ་སེམས་མཆོད་པའི་་་
རྫས་ཕབ་པའི་ཚུལ་གྱིས་མཆོད་པ་བྱས་པའི་འོག་ཏུ་དེ་དག་གི་སྐུ་ཕྱག་རྒྱ་འོད་དུ་ཞུ་
བའི་ཡེ་ཤེས་ཀྱི་ཁུ་བའི་ངོ་བོ་མཆོད་པའི་རྫས་བྱང་ཆུབ་སེམས་དང་གཉིས་སུ་མེད་་
པའི་ཤེས་རབ་མའི་བྷ་གའི་དབུས་ཀྱི་གནས་སུ་རྒྱ་མཚོ་ཆེན་པོ་དང་མཉམ་པར་གྱུར་
པ་དེ་ལ་རྡོ་རྗེ་སེམས་དཔའ་ཉིད་བདག་པོའི་ཚུལ་མེ་ལོང་ལྟ་བུའི་ཡེ་ཤེས་དང་་་
གཉིས་སུ་མེད་པས་ཁྱབ་ནས་གནས་པར་བསྟན་ཏོ། །དེ་ནས་བཟའ་བས་འབྲས་
བུ་གྲུབ་པའི་ཚུལ་ནི་མདུན་དུ་སྨོས་པའི་ཡེ་ཤེས་གསང་བའི་བདུད་རྩིའི་ཁུ་བ་དེ་ཇི་
ལྟར་སྨོས་པའི་ཆོ་གས་བསྒོམ་ཞིང་བཟའ་བས་ཡེ་ཤེས་རྣམ་པ་ལྔ་དང་གཉིས་སུ་མེད་
པ་ཕྱག་རྒྱ་ཆེན་པོའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་ཏེ། དེ་གྲུབ་པའི་
འབྲས་བུའི་ངོ་བོ་དཔལ་རྡོ་རྗེ་སེམས་དཔའ་ཉིད་དེ་བདག་པོའི་ཚུལ་མེ་ལོང་ལྟ་བུའི་
ཡེ་ཤེས་ཀྱི་ངོ་བོས་ཁྱབ་ནས་གནས་པར་བསྟན་ཏོ། །དེ་ལྟར་བྱེ་བྲག་བདུན་གྱིས་་
རྡོ་རྗེ་སེམས་དཔའ་ཉིད་ཀྱིས་ཁྱབ་ནས་གནས་པ་གསང་བའི་མཆོད་པས་མཆོད་་་
པར་འགྱུར་རོ། །དེ་ལྟར་རྡོ་རྗེ་སེམས་དཔའ་མཆོད་པའི་དོན་དུ་ཤེས་པར་བྱའོ། །
དེ་ལ་དཀྱིལ་འཁོར་རྗེས་སུ་དྲན་པ་ཇི་ལྟར་བསྒོམ་ཞེ་ན། དབང་པོ་གཉིས་ནི་་
མཉམ་སྦྱར་ཏེ། །མཁས་པས་བདག་གི་ཁུ་བ་དག །སྦྱོར་བ་པས་ནི་རྟག་ཏུ་་་
དབྱུང་། །དཀྱིལ་འཁོར་དཀྱིལ་འཁོར་ཚུལ་དུ་བྱ་ཞེས་བྱ་བའི་དོན་བཤད་པར་བྱ་
སྟེ༑ ཅི་ལྟར་ཡིན་ན། དེ་ལ་དཀྱིལ་འཁོར་རྗེས་སུ་དྲན་པ་ཇི་ལྟར་བསྒོམ་ཞེ་ན་
དོན་ནི་བདེ་སྟེ་བཤད་མི་དགོས་སོ། །དབང་པོ་གཉིས་ནི་མཉམ་སྦྱར་ཏེ་ཞེས་པ་་
ནི་རྒྱུད་འདི་ལས་སྨོས་པའི་སྐུའི་དཀྱིལ་འཁོར་དང་། གསུང་གི་དཀྱིལ་འཁོར་་་
དང་། ཐུགས་ཀྱི་དཀྱིལ་འཁོར་དང་གསུམ་གྱི་ནང་ནས་རྣལ་འབྱོར་པ་སེམས་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
གང་ལ་མོས་པ་དེ་རྗེས་སུ་དྲན་པ་བསྒོམ་པར་བྱའོ། །དེ་ནས་དཀྱིལ་འཁོར་བསྐྱེད་
པའི་ཆོ་གའི་ཚུལ་བསྟན་པར་བྱ་སྟེ། རྣལ་འབྱོར་པས་དང་པོ་ལེའུ་གསུམ་པ་ལས་
སྨོས་པའི་ཆོ་གའི་ཚུལ་དུ་དཔལ་རྡོ་རྗེ་སེམས་དཔའ་བསྐྱེད་པར་བྱའོ། །དེ་བཞིན་
དུ་རྣམ་པར་སྣང་མཛད་དང་། སྣང་བ་མཐའ་ཡས་བསྐྱེད་པར་བྱ་སྟེ། དེའི་་་
འོག་ཏུ་དཀྱིལ་འཁོར་གང་རྗེས་སུ་དྲན་པ་བསྒོམ་པ་དེའི་བདག་པོ་དང་གཉིས་སུ་་་
མེད་པའི་ང་རྒྱལ་བསྒོམ་སྟེ། དེའི་དུས་སུ་དཀྱིལ་འཁོར་གྱི་བདག་པོའི་རིགས་ཀྱི་
བྱེ་བྲག་གི་ལོ་བཅུ་གཉིས་མ་དང་བཅུ་དྲུག་མ་དང་ཉི་ཤུ་རྩ་ལྔའི་ཚད་ཀྱི་སྐྱེས་བུས་མ་
སྤྱད་པའི་སར་པ། མདུན་དུ་སྨོས་པའི་མཚན་དང་ཡོན་ཏན་ཐམས་ཅད་དང་་
ལྡན་པ་བླངས་ལ། དཀྱིལ་འཁོར་གྱི་བདག་པོའི་ཤེས་རབ་ཀྱི་ཡེ་ཤེས་ཀྱི་ལྷ་མོ་དང་
གཉིས་སུ་མེད་པར་བྱིན་གྱིས་བརླབས་ཏེ། གཉིས་ཀ་ཕྱིའི་སྟན་བདེ་བའི་སྟེང་དུ་
འདུག་སྟེ། འདོད་ཆགས་ཆེན་པོའི་སེམས་དགའ་བས་སོ་སོར་འཁྱུད་དེ། སྒྲོས་
ཙུམ་པ་ན་བྱ་ཞིང་གསང་བའི་དབང་པོ་གཉིས་མཉམ་པར་སྦྱར་ཏེ། ཐབས་དང་
ཤེས་རབ་ཀྱི་རོལ་པ་བྱས་ནས་བདེ་བར་གྱུར་པའི་དུས་སུ་དབང་པོའི་ལམ་ནས་ཤེས་
རབ་མའི་བྷ་གའི་དབུས་སུ་རང་གི་ཁུ་བའི་ངོ་བོ་བྱང་ཆུབ་སེམས་འོད་དུ་ཞུའོ། །
དེ་ལྟར་དབང་པོ་གཉིས་ནི་མཉམ་སྦྱར་ཏེའི་དོན་དུ་གསུངས་སོ། །བདག་གི་ཁུ་བ་
ཞེས་པའི་དོན་ནི་བདེ་སྟེ་བཤད་མི་དགོས་སོ། །མཁས་པས་ཤེས་པ་ནི། རྣལ་་
འབྱོར་པ་རྡོ་རྗེ་སློབ་དཔོན་ལས་རྒྱུད་འདི་ལ་སོགས་པ་གསང་སྔགས་ཀྱི་བསྒོམ་པའི་
མན་ངག་ཐོས་པ་མ་ནོར་བར་ཤེས་པ་སེམས་ལ་བཟུང་བའི་རྣལ་འབྱོར་པ་མཁས་་་
པས་དཀྱིལ་འཁོར་རྗེས་སུ་དྲན་པར་བྱ་བའི་ཕྱིར་ཐབས་དང་ཤེས་རབ་ཀྱི་རོལ་པ་་་
བྱའོ༑ །དེ་ལྟར་མཁས་པའི་དོན་དུ་གསུངས་སོ། །དེ་ནས་སྦྱོར་བ་པས་ནི་རྟག་
ཏུ་དབྱུང་། །དཀྱིལ་འཁོར་ཞེས་པ་ནི་མདུན་དུ་སྨོས་པའི་ཤེས་རབ་མའི་བྷ་གའི་་


བསྟན་འགྱུར རྒྱུད། 
དབུས་ཀྱི་བདག་གི་ཁུ་བ་བྱང་ཆུབ་སེམས་ཟླ་བའི་དཀྱིལ་འཁོར་གྱི་ངོ་བོར་གྱུར་པར་
བསམ་མོ། །དེའི་འོག་ཏུ་བྱང་ཆུབ་སེམས་ཟླ་བའི་དཀྱིལ་འཁོར་དེའི་སྟེང་དུ།
ལེའུ་བཞི་པ་ཐུགས་ཀྱི་དཀྱིལ་འཁོར་གྱི་སྐབས་སུ་ཅི་ལྟར་སྨོས་པ་བཞིན་དུ་ལྷ་རྣམས་
ཀྱི་སོ་སོའི་སྔགས་ཀྱི་ས་བོན་ཡིག་འབྲུ་ཡེ་ཤེས་དང་ཁ་དོག་དང་ལྡན་པར་རིམ་པ་མ་
ནོར་བར་བཀོད་པར་བསམ་སྟེ། དེ་རྣམས་སྐར་མ་བཞིན་དུ་འབར་ཞིང་རིམ་་་
པར་འོད་དུ་ཞུ་ནས་ཡེ་ཤེས་ཀྱི་ཁུ་བའི་ངོ་བོ་བྱང་ཆུབ་སེམས་ཟླ་བའི་དཀྱིལ་འཁོར་
ལ་གཉིས་སུ་མེད་པར་ཐིམ་པར་གྱུར་པར་བསམ་མོ། །ས་བོན་དེ་ལས་སྔགས་ཀྱི་
ཡིག་འབྲུའི་རིམ་པ་ཅི་ལྟར་བཀོད་པ་བཞིན་དུ་ལྷ་རྣམས་ཀྱི་སྐུ་ཕྱག་རྒྱ་བསྐྱེད་པར་་
བྱའོ༑ །སྐུ་ཕྱག་རྒྱ་དེ་དག་གི་སྐུ་མདོག་ལ་སོགས་པ་ཆ་ལུགས་ཕུན་སུམ་ཚོགས་པ་
ནི་ལེའུ་བཞི་པ་ལས་སྨོས་པ་བཞིན་ནོ། །དེ་ལྟར་གསང་བའི་དཀྱིལ་འཁོར་གྱི་ལྷ་་
རྣམས་རྣལ་འབྱོར་པས་དཀྱིལ་འཁོར་གྱི་ཡེ་ཤེས་ཀྱི་འབྲས་བུ་མ་གྲུབ་ཀྱི་བར་དུ་ཉིན་
མཚན་རྒྱུན་མི་ཆད་པར་མདུན་དུ་སྨོས་པའི་ཆོ་གའི་ཚུལ་གྱིས་དཀྱིལ་འཁོར་བསྐྱེད་
ནས་བསྒོམ་པར་བྱའོ། །དེ་ལྟར་སྦྱོར་བ་པས་ནི་རྟག་ཏུ་དབྱུང་། དཀྱིལ་འཁོར་
ཞེས་པའི་དོན་དུ་གསུངས་སོ། །དཀྱིལ་འཁོར་ཚུལ་དུ་བྱ་ཞེས་པ་ནི་མདུན་དུ་སྨོས་
པའི་དཀྱིལ་འཁོར་གྱི་ལྷ་རྣམས་མ་སྐྱེད་པའི་གོང་དུ། ཤེས་རབ་མའི་བྷ་གའི་ནམ་
མཁའི་དབུས་སུ་སྔགས་ཀྱི་ས་བོན་ཡིག་འབྲུ། དེ་བཞིན་གཤེགས་པ་བཞིའི་ཤེས་་
རབ་མ་ཡེ་ཤེས་ཀྱི་ལྷ་མོ་མཱ་མ་ཀཱི་ལ་སོགས་པ་བཞིའི་ཡེ་ཤེས་ཀྱི་བདག་ཉིད་རྣམ་པར་
སྣང་མཛད་ཆེན་པོ་གཟུགས་ཀྱི་ངོ་བོ་རི་ཐམས་ཅད་ཀྱི་རྒྱལ་པོ་གསེར་གྱི་རི་དང་་་་་
འདྲ་ཞིང་མཉམ་པར་བསམ་མོ། །དེ་ནི་སྐུ་དང་གསུང་ཐུགས་ཀྱི་ཡེ་ཤེས་ཀྱི་གཟི་
བརྗིད་ཀྱིས་འབར་བ་ཆེན་པོ་ཕྲེང་བ་འབར་བ་འོད་དུ་ཞུ་སྟེ། ཡེ་ཤེས་ཀྱི་ཁུ་བ་རྒྱ་
མཚོ་ཆེན་པོ་དང་མཉམ་པར་གྱུར་པར་བསམ་མོ། །ས་བོན་དེ་ལས་ལེའུ་བཞི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
པའི་དཀྱིལ་འཁོར་དང་དབྱིབས་དང་ཚད་དང་ཁ་དོག་གི་བྱེ་བྲག་དང་རྒྱན་ཕུན་་
སུམ་ཚོགས་པ་དང་ལྡན་པའི་ཡེ་ཤེས་ཀྱི་གཞལ་ཡས་ཁང་བསྐྱེད་དེ། དེའི་ནང་དུ་
མདུན་དུ་སྨོས་པའི་དཀྱིལ་འཁོར་གྱི་ལྷ་རྣམས་སོ་སོའི་གདན་ལ་བཞུགས་པར་
བསྒོམ་མོ། །དེ་ལྟར་དཀྱིལ་འཁོར་ཚུལ་བྱ་ཞེས་པའི་དོན་དུ་གསུངས་སོ།། །།
དེ་ལ་སྐུ་རྗེས་སུ་དྲན་པ་ཇི་ལྟར་བསྒོམ་ཞེ་ན། སངས་རྒྱས་ཀུན་གྱི་སྐུ་གང་
ནི༑ །ཕུང་པོ་ལྔ་ལ་རབ་ཏུ་རྒྱས། །སངས་རྒྱས་སྐུའི་རང་བཞིན་གྱིས། །
བདག་ཀྱང་དེ་དང་འདྲ་བར་འགྱུར། །ཞེས་བྱ་བའི་སྒྲ་བཤད་པར་བྱ་སྟེ། ཇི་་
ལྟར་ཡིན་ན། དེ་ལ་སྐུ་རྗེས་སུ་དྲན་པ་ཇི་ལྟར་བསྒོམ་ཞེ་ནའི་དོན་ནི་བདེ་སྟེ་་་
བཤད་མི་དགོས་སོ། །སངས་རྒྱས་ཀུན་གྱི་སྐུ་གང་ནི་ཞེས་པ་ནི་རྣམ་པར་སྣང་་
མཛད་དང་། རིན་ཆེན་འབྱུང་ལྡན་དང་། སྣང་བ་མཐའ་ཡས་དང་། དོན་
ཡོད་གྲུབ་པ་དང་། མི་བསྐྱོད་པ་སྟེ། དེ་ལྟར་རིགས་ལྔའི་བྱེ་བྲག་གིས་ཉིད་་་
ཉིད་ཀྱི་སྐུ་གྲངས་མེད་པ་བསྟན་པའོ། །ཕུང་པོ་ལྔ་ནི་རབ་ཏུ་རྒྱས་ཞེས་པ་ནི་་་་
མདུན་དུ་སྨོས་པའི་རྣམ་པར་སྣང་མཛད་ལ་སོགས་པ་རིགས་རྣམ་པ་ལྔའི་བྱེ་བྲག་་་
གྲངས་མེད་པའི་སངས་རྒྱས་ཐམས་ཅད་ཀྱི་སྐུ་སྟེ། ཉིད་ཉིད་ཀྱི་ཕུང་པོ་ལྔ་སངས་
རྒྱས་ལྔའི་ཡེ་ཤེས་ཀྱི་ངོ་བོས་རྒྱས་པར་གནས་པའོ། །དེའི་དོན་གསལ་བར་བསྟན་
པར་བྱ་སྟེ། གཟུགས་ཀྱི་ཕུང་པོ་རྣམ་པར་སྣང་མཛད་ནི་ཆོས་ཀྱི་དབྱིངས་ཀྱི་ཡེ་་་
ཤེས་ཀྱི་ངོ་བོས་རྒྱས་པར་གནས་སོ། །དེ་བཞིན་དུ་ཚོར་བའི་ཕུང་པོ་རིན་ཆེན་་་་
འབྱུང་ལྡན་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོས་རྒྱས་པར་གནས་པའོ། །དེ་་་
བཞིན་དུ་འདུ་ཤེས་ཀྱི་ཕུང་པོ་སྣང་བ་མཐའ་ཡས་ནི་སོ་སོར་རྟོག་པའི་ཡེ་ཤེས་ཀྱི་ངོ་
བོས་རྒྱས་པར་གནས་སོ། །འདུ་བྱེད་ཀྱི་ཕུང་པོ་དོན་ཡོད་གྲུབ་པ་ནི་བྱ་བ་ནན་་་
ཏན་གྱི་ཡེ་ཤེས་ཀྱི་ངོ་བོས་རྒྱས་པར་གནས་པའོ། །དེ་བཞིན་དུ་རྣམ་པར་ཤེས་་་་་


པའི་ཕུང་པོ་མི་བསྐྱོད་པ་ནི་མེ་ལོང་ལྟ་བུའི་ཡེ་ཤེས་ཀྱི་ངོ་བོས་རྒྱས་པར་གནས་པའོ།།
དེ་ལྟར་ཕུང་པོ་ལྔ་ནི་རབ་ཏུ་རྒྱས་པའི་དོན་དུ་གསུངས་སོ། །སངས་རྒྱས་སྐུའི་་་
རང་བཞིན་གྱིས་ཞེས་པ་ནི་མདུན་དུ་སྨོས་པའི་སངས་རྒྱས་ཐམས་ཅད་ཀྱི་ཕུང་པོ་ལྔ་
སོ་སོར་ཡེ་ཤེས་དང་གཉིས་སུ་མེད་པའི་ངོ་བོར་གནས་པ་དེ། དོན་དམ་པར་་་
སངས་རྒྱས་རྣམ་པར་སྣང་མཛད་དང་གཉིས་སུ་མེད་པར་གྱུར་པའོ། །བདག་་་
ཀྱང་དེ་དང་འདྲ་བར་གྱུར་ཞེས་པ་ནི། སྒྲུབ་པ་པོ་རང་དགའ་བའི་ལྷ་སྒོམ་པའི་་
དུས་སུ་མདུན་དུ་སྨོས་པའི་སྐུ་རྗེས་སུ་དྲན་པའི་ཚིག་བརྗོད་པའི་ཚུལ་གྱིས་འདུས་པ་
སངས་རྒྱས་རྣམ་པར་སྣང་མཛད་གཉིས་སུ་མེད་པའི་ངོ་བོ་དེ་དང་། བདག་འདྲ་
བར་གྱུར་ཅིག །དེ་ལྟར་བྱས་པའི་སྨོན་ལམ་གྱི་ཚུལ་བྱིན་གྱིས་བརླབ་པ་རྗེས་སུ་་་
དྲན་པའི་སྒོམ་པ་ཡིན་ནོ། །དེ་ལྟར་བདག་ཀྱང་དེ་དང་འདྲ་བར་གྱུར་ཞེས་པའི་་
དོན་དུ་གསུངས་སོ། །དེ་ལ་གསུང་རྗེས་སུ་དྲན་པ་ཇི་ལྟར་བསྒོམ་ཞེ་ན། རྡོ་རྗེ་་
ཆོས་ཀྱི་གསུང་གང་ཡིན། །གསུང་དེ་ངེས་ཚིག་ཕུན་སུམ་ཚོགས། །བདག་གི་་
ངག་ཀྱང་དེ་འདྲ་སྟེ། །ཆོས་ཀྱི་འཛིན་པ་འདྲ་བར་འགྱུར། །ཞེས་བྱ་བའི་དོན་
བཤད་པར་བྱ་སྟེ། ཇི་ལྟར་ཡིན་ན། དེ་ལ་གསུང་རྗེས་སུ་དྲན་པ་ཇི་ལྟར་་
བསྒོམ་ཞེ་ནའི་དོན་ནི་བདེ་སྟེ་བཤད་མི་དགོས་སོ། །རྡོ་རྗེ་ཆོས་ཀྱི་གསུང་གང་་་
ཡིན་ཞེས་པ་ནི། མདུན་དུ་སྨོས་པ་ཅི་ལྟར་སངས་རྒྱས་ཐམས་ཅད་ཀྱི་སྐུ་རྣམ་པར་
སྣང་མཛད་དང་གཉིས་སུ་མེད་པར་སྨོས་པ་དེ་བཞིན་དུ་སངས་རྒྱས་ཐམས་ཅད་ཀྱི་
གསུང་གཉིས་སུ་མེད་པའི་ངོ་བོ། རྡོ་རྗེ་སོ་སོར་རྟོག་པའི་ཡེ་ཤེས་ཀྱི་བདག་ཉིད་་
སྣང་བ་མཐའ་ཡས་སོ། །ཆོས་རིག་པའི་ཡེ་ཤེས་ཐམས་ཅད་ཀྱི་ངོ་བོ་གསུང་བ་དེ་་
སྣང་བ་མཐའ་ཡས་ཀྱི་གསུང་ཡིན་ནོ། །དེ་ལྟར་རྡོ་རྗེ་ཆོས་ཀྱི་གསུང་གང་ཡིན་་
པའི་དོན་དུ་གསུངས་སོ། །གསུང་དེ་ངེས་ཚིག་ཕུན་སུམ་ཚོགས་ཞེས་པ་ནི།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
རིག་པའི་ཡེ་ཤེས་ཕུན་སུམ་ཚོགས་པ་དང་ལྡན་པའི་ངོ་བོས་སངས་རྒྱས་ཐམས་ཅད་
ལ་ཁྱབ་ནས་གནས་པ་སྟེ། བླ་ན་མེད་པའི་གསུང་ཡིན་ནོ། །བདག་གི་ངག་་་
ཀྱང་དེ་འདྲ་སྟེ་ཞེས་པ་ནི། སྒྲུབ་པ་པོས་རང་དགའ་བའི་ལྷ་བསྒོམ་པའི་དུས་སུ་་
གསུང་རྗེས་སུ་དྲན་པའི་ཚིག་བརྗོད་པའི་ཚུལ་གྱིས་མདོར་བསྡུ་བ་གསུང་གཉིས་སུ་
མེད་པ་རྡོ་རྗེ་ཆོས་སྣང་བ་མཐའ་ཡས་ཀྱི་གསུང་དང་བདག་གཉིས་སུ་མེད་པར་གྱུར།
དེ་ལྟར་བྱ་བའི་སྨོན་ལམ་གྱི་ཚུལ་གྱིས་བྱིན་གྱིས་བརླབ་པ་རྗེས་སུ་དྲན་པའི་སྒོམ་པ་
ཡིན་ནོ། །དེ་ལྟར་བདག་དག་ཀྱང་དེ་འདྲ་སྟེའི་དོན་དུ་གསུངས་སོ། །ཆོས་ཀྱི་་
འཛིན་པ་འདྲ་བར་གྱུར་ཞེས་པ་ནི་ཆོས་འཛིན་སྣང་བ་མཐའ་ཡས་དང་འདྲ་བར་་
མདུན་དུ་སྨོས་པའི་བླ་ན་མེད་པའི་གསུང་གི་ངོ་བོར་འགྱུར་རོ། །དེ་ལ་ཐུགས་་
རྗེས་སུ་དྲན་པ་ཇི་ལྟར་བསྒོམ་ཞེ་ན། གསང་བའི་བདག་པོ་བློ་ལྡན་པ། །ཀུན་
ཏུ་བཟང་པོའི་ཐུགས་གང་ཡིན། །རྡོ་རྗེ་འཛིན་པ་ལྟ་བུར་ནི། །བདག་གི་་་
སེམས་ཀྱང་དེ་འདྲར་འགྱུར་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
དེ་ལ་ཐུགས་རྗེས་སུ་དྲན་ཇི་ལྟར་སྒོམ་ཞེ་ན་ཞེས་པའི་དོན་ནི་བདེ་སྟེ་བཤད་མི་་་
དགོས་སོ། །གསང་བའི་བདག་པོ་བློ་ལྡན་པ། །ཀུན་ཏུ་བཟང་པོའི་ཐུགས་གང་
ཡིན་ཞེས་པ་ནི། མདུན་དུ་སྨོས་པ་སངས་རྒྱས་ཐམས་ཅད་ཀྱི་གསུང་གཉིས་སུ་
མེད་པའི་ངོ་བོར། རྡོ་རྗེ་ཆོས་སྣང་བ་མཐའ་ཡས་སྨོས་པ་དེ་བཞིན་དུ་སངས་རྒྱས་
ཐམས་ཅད་ཀྱི་ཐུགས་གཉིས་སུ་མེད་པའི་ངོ་བོར་བྱང་ཆུབ་སེམས་དཔའ་ཆེན་པོ་་་་
གསུམ་སྨོས་སོ། །དེའི་དོན་གསལ་བར་བསྟན་པར་བྱ་སྟེ། སངས་རྒྱས་ཐམས་་
ཅད་ཀྱི་ཐུགས་ཡེ་ཤེས་ཀྱི་སྟོབས་ཀྱི་བྱིན་གྱིས་བརླབས་ནི་བྱང་ཆུབ་སེམས་དཔའ་་
ཆེན་པོ་གསང་བའི་བདག་པོ་ཕྱག་ན་རྡོ་རྗེ་སྟེ། དེ་ནི་ཡེ་ཤེས་ཀྱི་ཆོ་འཕྲུལ་གྱི་་་
ཐབས་ཀྱིས་གནོད་སྦྱིན་དང་སྲིན་པོ་ལ་སོགས་པ་གནོད་པ་ཅན་ཐམས་ཅད་གཞོམ་


པའི་ཕྱིར་སྤྲུལ་པར་གསུངས་སོ། །གཞན་ཡང་སངས་རྒྱས་ཐམས་ཅད་ཀྱི་ཐུགས་
བླ་ན་མེད་པའི་མཁྱེན་རབ་ཀྱི་ངོ་བོ་ནི་བྱང་ཆུབ་སེམས་དཔའ་འཇམ་དཔལ་ཏེ།
དེས་ཚངས་པ་དང་ཁྱབ་འཇུག་དང་། དབང་ཕྱུག་ཆེན་པོ་ལ་སོགས་པ་དང་།
གཞན་ཡང་ཕ་རོལ་རྒོལ་བའི་མི་ཐམས་ཅད་གཞོམ་པའི་ཕྱིར་སྤྲུལ་པར་གསུངས་སོ། །
གཞན་ཡང་སངས་རྒྱས་ཐམས་ཅད་ཀྱི་ཐུགས་ཡེ་ཤེས་ཀྱི་ཆོ་འཕྲུལ་གྱི་ངོ་བོ་ནི་བྱང་་
ཆུབ་སེམས་དཔའ་ཆེན་པོ་ཀུན་ཏུ་བཟང་པོ་སྟེ། དེས་སེམས་ཅན་ཐམས་ཅད་
བྱིན་གྱིས་བརླབ་པའི་ཕྱིར་སྤྲུལ་པར་གསུངས་སོ། །ཡང་གསང་བའི་བདག་པོ་་
ཕྱག་ན་རྡོ་རྗེ་ནི་ཡེ་ཤེས་ཀྱི་སྟོབས་ཀྱི་མཐུའི་ངོ་བོའོ། །དེ་བཞིན་དུ་བློ་དང་ལྡན་པ་
འཇམ་དཔལ་ནི། བླ་ན་མེད་པའི་ཐུགས་ཀྱི་མཁྱེན་རབ་ཀྱི་ངོ་བོའོ། །དེ་བཞིན་
དུ་ཀུན་ཏུ་བཟང་པོ་ནི་ཐུགས་ཡེ་ཤེས་ཀྱི་ཆོ་འཕྲུལ་གྱི་ངོ་བོའོ། །དེ་ལྟར་གསང་་་་
བའི་བདག་པོ་བློ་ལྡན་པ། །ཀུན་ཏུ་བཟང་པོའི་ཐུགས་གང་ཡིན་ཞེས་པའི་དོན་དུ་
གསུངས་སོ། །རྡོ་རྗེ་འཛིན་པ་ལྟ་བུར་ནི། །ཞེས་པ་སྟོན་པ་མི་བསྐྱོད་པ་རྡོ་རྗེ་་
འཛིན་དང་འདྲ་བ་མདུན་དུ་སྨོས་པ་སངས་རྒྱས་ཐམས་ཅད་ཀྱི་ཐུགས་བྱེ་བྲག་རྣམ་
པ་གསུམ་དུ་དོན་དམ་པར་དབྱེར་མེད་པར་གྱུར་པ་བདག་གི་སེམས་ཀྱང་དེ་འདྲར་
གྱུར་ཞེས་པ་སྒྲུབ་པ་པོས་རང་དགའ་བའི་ལྷ་བསྒོམ་པའི་དུས་སུ་ཐུགས་རྗེས་སུ་དྲན་
པའི་ཚུལ་གྱིས་མདོར་བསྡུ་བ་ཐུགས་གཉིས་སུ་མེད་པའི་ངོ་བོ་དོན་དམ་པར་སྟོན་པ་
མི་བསྐྱོད་པ་རྡོ་རྗེ་འཛིན་དང་གཉིས་སུ་མེད་པའི་ངོ་བོར་བདག་གི་སེམས་ཀྱང་དེ་་
དང་འདྲ་བར་འགྱུར། དེ་ལྟར་བྱ་བའི་སྨོན་ལམ་གྱི་ཚུལ་གྱིས་བྱིན་གྱིས་བརླབ་པ་
རྗེས་སུ་དྲན་པ་བསྒོམ་པ་ཡིན་ནོ། །དེ་ལྟར་བདག་གི་སེམས་ཀྱང་དེ་འདྲར་འགྱུར་
ཞེས་པའི་དོན་དུ་གསུངས་སོ། །དེ་ལ་སེམས་ཅན་རྗེས་སུ་དྲན་པ་ཅི་ལྟར་བསྒོམ་་
ཞེ་ན། སེམས་ཅན་ཀུན་གྱི་སེམས་གང་ཡིན། །སྐུ་དང་གསུང་དང་ཐུགས་ཀྱི་་་


རྒྱུད་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མཚན༑ །དེ་ནི་སངས་རྒྱས་ཐམས་ཅད་ཀྱི། །སྤྱོད་པ་མཁའ་དང་མཚུངས་་
པར་འགྱུར། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ལ་་
སེམས་ཅན་རྗེས་སུ་དྲན་པ་ཇི་ལྟར་བསྒོམ་ཞེ་ནའི་དོན་ནི་བདེ་སྟེ་བཤད་མི་དགོས་སོ། །
སེམས་ཅན་ཀུན་གྱི་སེམས་གང་ཡིན། །སྐུ་དང་གསུང་དང་ཐུགས་ཀྱི་མཚན་ཞེས་
པ་ནི། སྒྲུབ་པ་པོས་རང་དགའ་བའི་ལྷ་བསྒོམ་པའི་དུས་སུ་སྙིང་རྗེ་ཆེན་པོ་མཉམ་
པའི་སེམས་བསྐྱེད་དེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ན་་
གནས་པའི་འགྲོ་བ་རིས་དྲུག་གི་སེམས་ཅན་མ་ལུས་པ་ཐམས་ཅད་ཀྱི་སེམས་སྐུ་་་
གསུང་ཐུགས་ཀྱི་ཡེ་ཤེས་གསུམ་དང་གཉིས་སུ་མེད་པའི་ངོ་བོ་ཡིན་པར་བརྟག་གོ། །
གཞན་ཡང་མདུན་དུ་སྨོས་པའི་སེམས་ཅན་ཐམས་ཅད་ཀྱི་སེམས་སྐུ་གསུང་ཐུགས་་
དང་གཉིས་སུ་མེད་པའི་བརྟགས་པའི་དུས་སུ་སྒྲུབ་པ་པོས་རང་དགའ་བའི་ལྷ་་
དང་གཉིས་སུ་མེད་པའི་ང་རྒྱལ་དུ་སེམས་གྱུར་པར་མཉམ་པར་སྦྱོར་བས་སེམས་་
ཅན་གྱི་སེམས་གྱུར་པར་བསམ་མོ། །དེ་ལྟར་སེམས་ཅན་ཀུན་གྱི་སེམས་གང་ཡིན།
སྐུ་དང་གསུང་དང་ཐུགས་ཀྱི་མཚན་གྱི་དོན་དུ་གསུངས་སོ། །དེ་ནས་སངས་་
རྒྱས་ཐམས་ཅད་ཀྱི་ཞེས་པ་ནི་མདུན་དུ་སྨོས་པའི་སྒྲུབ་པ་པོས་སྙིང་རྗེ་ཆེན་པོ་་་་་
བསྐྱེད་པའི་སེམས་མཉམ་པ་བསྒོམ་པ་ཉིད་ཀྱིས་དཔལ་རྡོ་རྗེ་སེམས་དཔའ་ལ་་་
སོགས་པ་རིགས་རྣམ་པ་ལྔའི་བྱེ་བྲག་གི་སངས་རྒྱས་གྲངས་མེད་པའི་ཡེ་ཤེས་ཀྱི་་་
འབྲས་བུ་དང་འདྲ་བར་འགྱུར་རོ། །སྤྱོད་པ་མཁའ་དང་མཚུངས་པར་འགྱུར་་
ཞེས་པ་ནི། དོན་དམ་པར་སངས་རྒྱས་ཐམས་ཅད་ཇི་ལྟར་ཕྱིའི་ནམ་མཁའ་ཀུན་
ལ་མཉམ་པར་ཁྱབ་པ་བཞིན་དུ་མི་ཟད་པ། མི་འགྱུར་བ། བརྟན་པ། ཆོས་
ཀྱི་སྐུ་དེ་ནི་སངས་རྒྱས་ཐམས་ཅད་ཀྱི་ཡེ་ཤེས་ཀྱི་འབྲས་བུ་ཐམས་ཅད་གཉིས་སུ་་་
མེད་པའི་བདག་ཉིད་ཡིན་ནོ། །དེ་ལྟར་སྤྱོད་པ་མཁའ་དང་མཚུངས་པར་འགྱུར་


0


ཞེས་པའི་དོན་དུ་གསུངས་སོ། །དེ་ལ་སྔགས་ཐམས་ཅད་ཀྱི་གཟུགས་སྐུ་དང་་
གསུང་དང་ཐུགས་རྗེས་སུ་དྲན་པ་ཇི་ལྟར་བསྒོམ་ཞེ་ན། རྡོ་རྗེ་སྔགས་ཀྱི་སྐུ་གང་་
ཡིན༑ །གསུང་ཡང་སྐུ་ཡིས་རྣམ་བསྒོམ་པ། །བདག་ཀྱང་རྟག་ཏུ་དེ་འདྲ་བར། །
སྔགས་ཀྱི་འཛིན་པ་ལྟ་བུར་འགྱུར། །ཞེས་བྱ་བའི་དོན་བཤད་པར་བྱ་སྟེ། །ཇི་
ལྟར་ཡིན་ན། དེ་ལ་སྔགས་ཐམས་ཅད་ཀྱི་སྐུ་དང་གསུང་དང་ཐུགས་རྗེས་སུ་དྲན་
པ་ཇི་ལྟར་བསྒོམ་ཞེ་ནའི་དོན་ནི་བདེ་སྟེ་བཤད་མི་དགོས་སོ། །རྡོ་རྗེ་སྔགས་ཀྱི་སྐུ་
གང་ཡིན་ཞེས་པ་ནི་རྣམ་པར་སྣང་མཛད་དང་། རིན་ཆེན་འབྱུང་ལྡན་དང་།
སྣང་བ་མཐའ་ཡས་དང་། དོན་ཡོད་གྲུབ་པ་ལ་སོགས་པ་དཀྱིལ་འཁོར་གྱི་ལྷ་་་
ཐམས་ཅད་ཀྱི་སྔགས་ཀྱི་ཡེ་ཤེས་གཉིས་སུ་མེད་པའི་ངོ་བོ་ཐུགས་རྡོ་རྗེ། དཔལ་རྡོ་
རྗེ་སེམས་དཔའ་ཉིད་ཀྱི་སྐུ་ཕྱག་རྒྱ་མི་ཕྱེད་པའི་གཟུགས་ཡིན་ནོ། །གསུང་ཡང་
སྐུ་ཡིས་རྣམ་བསྒོམས་པ་ཞེས་པ་ནི། ཐུགས་རྡོ་རྗེའི་ངོ་བོ་དཔལ་རྡོ་རྗེ་སེམས་་་
དཔའི་གསུང་དེ་ནི། དེ་བཞིན་གཤེགས་པ་ཐམས་ཅད་ཀྱི་བླ་ན་མེད་པའི་གསུང་
གཉིས་སུ་མེད་པར་སྨོས་པ་གསུང་སྣང་བ་མཐའ་ཡས་ཀྱི་ངོ་བོར་གནས་པའོ། །དེ་
བཞིན་དུ་དཔལ་རྡོ་རྗེ་སེམས་པའི་སྐུ་དེ་ནི། དེ་བཞིན་གཤེགས་པ་ཐམས་ཅད་ཀྱི་
དེ་བླ་ན་མེད་པའི་རྡོ་རྗེའི་སྐུ་གཉིས་སུ་མེད་པའི་ངོ་བོར་སྨོས་ཏེ། སྐུ་དེ་རྣམ་པར་
སྣང་མཛད་ཡིན་ཏེ་དེ་ལ་གནས་པར་འགྱུར་རོ། །དེ་ལྟར་རྡོ་རྗེ་སྔགས་ཀྱི་གསུང་་
དང་སྐུ་རྗེས་སུ་དྲན་པར་བསྒོམ་པར་བྱའོ། །དེ་ལྟར་གསུང་ཡང་སྐུ་ཡིས་རྣམ་པར་
བསྒོམས་པའི་དོན་དུ་གསུངས་སོ། །བདག་ཀྱང་རྟག་ཏུ་དེ་འདྲ་བར་ཞེས་པ་ནི་་
མདུན་དུ་སྨོས་པའི་རྡོ་རྗེ་སྔགས་ཀྱི་སྐུ་དང་གསུང་དང་གཉིས་སུ་མེད་པའི་ངོ་བོ་་་
འདྲ་བར་སྒྲུབ་པ་པོས་སྨོན་ལམ་གྱི་ཚུལ་གྱི་ཚིག་བརྗོད་པས་དུས་རྟག་ཏུ་དོན་དམ་་
པའི་ངོ་བོར་མ་གྱུར་པ་བདག་གྱུར་ཏེ། དེ་ལྟར་བདག་ཀྱང་རྟག་ཏུ་དེ་འདྲ་བའི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
དོན་དུ་གསུངས་སོ། །སྔགས་ཀྱི་མངའ་བདག་ལྟ་བུར་གྱུར་ཞེས་པ་ནི། ཅི་ལྟར་
སྔགས་འཛིན་པ་ཐུགས་རྡོ་རྗེ་ལ་གསུང་དང་སྐུ་གཉིས་སུ་མེད་པ་དེ་བཞིན་དུ་སྔགས་
འཛིན་པ་དཀྱིལ་འཁོར་གྱི་ལྷ་ཐམས་ཅད་ཀྱི་སྔགས་ཀྱི་ཡེ་ཤེས་ཀྱི་བདག་ཉིད་ཐུགས་
དང་གསུང་དང་སྐུ་གསུམ་གཉིས་སུ་མེད་པ་སྐུ་ཕྱག་རྒྱས་འཛིན་པ་དེ་དང་འདྲ་བར་
མདུན་དུ་སྨོས་པའི་ཚིག་བརྗོད་པས། བདག་འགྱུར་བ་ཡིན་ནོ། །དེ་ལྟར་་་
སྔགས་ཀྱི་མངའ་བདག་འདྲ་བར་འགྱུར་བའི་དོན་དུ་གསུངས་སོ། །དེ་ལ་དམ་་
ཚིག་རྗེས་སུ་དྲན་པ་ཅི་ལྟར་བསྒོམ་ཞེ་ན། དམ་ཚིག་གི་ནི་ཁུ་བ་ཕྱུང་། །།
གས་འབྲས་བུ་འདོད་པས་བཏུང་། །དེ་བཞིན་གཤེགས་པའི་འཁོར་སྤྲོས་ནི། །
དངོས་གྲུབ་རབ་ཏུ་འཐོབ་པར་འགྱུར། །ཞེས་བྱ་བའི་དོན་བཤད་པར་བྱ་སྟེ།
ཇི་ལྟར་ཡིན་ན། དེ་ལ་དམ་ཚིག་རྗེས་སུ་དྲན་པ་ཇི་ལྟར་བསྒོམ་ཞེ་ནའི་དོན་ནི་་
བདེ་སྟེ་བཤད་མི་དགོས་སོ། །ཁུ་བ་ཕྱུང་སྟེ་ཞེས་པ་ནི་སྒྲུབ་པ་པོས་རང་དགའ་་
བའི་ལྷ་དང་གཉིས་སུ་མེད་པའི་ང་རྒྱལ་དུ་བསྒོམ་སྟེ། རང་དགའ་བའི་ལྷའི་་་
རིགས་ཀྱི་བྱེ་བྲག་གི་ཤེས་རབ་མ་མཚན་དང་ཡོན་ཏན་ཇི་ལྟར་སྨོས་པ་ཐམས་ཅད་་
དང་ལྡན་པ་བླང་སྟེ། དེ་དང་གཉིས་སུ་མེད་པར་འཁྱུད་ནས་གསང་བའི་དབང་
པོ་གཉིས་མཉམ་པར་སྦྱར་ཏེ། ཐབས་དང་ཤེས་རབ་ཀྱི་རོལ་པ་བྱ་སྟེ། བདེ་་་
བར་གྱུར་པའི་དུས་སུ་དབང་པོ་གཉིས་ཀྱི་སྒོ་ནས་ཤེས་རབ་མའི་བྷ་གའི་དབུས་སུ་་
ཁུ་བའི་ངོ་བོ་བྱང་ཆུབ་སེམས་ཆར་གྱི་རྒྱུན་བཞིན་དུ་མཉམ་པར་འོད་དུ་ཞུའོ། །
དེ་ལྟར་དམ་ཚིག་གི་ཁུ་བ་ཕྱུང་སྟེའི་དོན་དུ་གསུངས་སོ། །ཆོ་ག་བཞིན་ཞེས་པ་ནི་
མདུན་དུ་སྨོས་པའི་སྒྲུབ་པ་པོས་དང་པོ་དཔལ་རྡོ་རྗེ་སེམས་དཔའ་ལ་སོགས་པ་རང་
གི་སེམས་དད་པའི་ལྷ་གང་ཡིན་པའི་སྐུ་ཕྱག་རྒྱ་ཇི་ལྟར་སྨོས་པའི་ཆོ་ག་བཞིན་དུ་་
སྐྱེད་པར་བྱའོ། །བསྟན་པར་བྱ་སྟེ། ཡུལ་སྟོང་ཆེན་པོ་ལ་སོགས་པ་གནས་་


དབེན་པར་བཤད་ཅིང་ལས་དཀྱིལ་འཁོར་གྲུ་བཞི་ཁྲུ་གང་བའི་ཚད་དུ་བྱ་སྟེ།
དཀྱིལ་འཁོར་དེ་ལ་ཕྱིའི་པདྨ་དང་། ཨུད་པ་ལ་དང་། ཀུ་མུ་ཏ་དང་། ཙམ་་
པ་ཀ་ལ་སོགས་པ་མེ་ཏོག་དྲི་དང་ལྡན་པ་སྣ་ཚོགས་བཀྲམ་ལ་དམ་ཚིག་གི་དཀྱིལ་་
འཁོར་དེའི་སྟེང་དུ་སྟན་འཇམ་པ་ལ་འདུག་སྟེ། ཆོས་ཐམས་ཅད་རང་བཞིན་་
གྱིས་སྟོང་པར་བསྒོམ་མོ། །དེའི་འོག་ཏུ་དོན་དམ་པ་བྱང་ཆུབ་སེམས་ཟླ་བའི་
དཀྱིལ་འཁོར་ལྟ་བུར་གྱུར་པར་བསམ་མོ། །དེའི་འོག་ཏུ་རང་དགའ་བའི་ལྷའི་ས་
བོན་སྔགས་ཀྱི་ཡིག་འབྲུ་ཉིད་ཀྱི་རིགས་ཀྱི་ཁ་དོག་དང་ཡེ་ཤེས་དང་ལྡན་པའི་ངོ་་
བོར་གྱུར་པར་བསྒོམ་མོ། །དེའི་འོག་ཏུ་ས་བོན་སྔགས་ཀྱི་ཡིག་འབྲུ་དེ་ལས་སྐུ་
ཕྱག་རྒྱ་རིག་པའི་སྐྱེས་བུའི་ངོ་བོར་གྱུར་རོ། །དེའི་ཆ་ལུགས་ཕུན་སུམ་ཚོགས་པ་་
དཀྱིལ་འཁོར་གྱི་སྐབས་སུ་ཅི་ལྟར་སྨོས་པ་དང་ལྡན་པར་བསྒོམ་མོ། །ཆོ་ག་དེ་་་
ལྟར་རང་དགའ་བའི་ལྷའི་སྐུ་ཕྱག་རྒྱ་བསྐྱེད་མ་ཐག་ཏུ་གཉིས་སུ་མེད་པའི་ང་རྒྱལ་་
དུ་བསྒོམ་པར་བྱ་སྟེ། མདུན་དུ་སྨོས་པའི་ཤེས་རབ་མ་དེའི་གནས་ལྔར་དེ་བཞིན་
གཤེགས་པ་ལྔའི་ས་བོན་སྔགས་ཀྱི་ཡིག་འབྲུ་ལྔས་ཇི་ལྟར་སྨོས་པའི་ཚུལ་གྱིས་བྱིན་་་་
གྱིས་བརླབ་པར་བྱ་སྟེ། དེ་ལྟར་བྱིན་གྱིས་བརླབ་པ་བྱས་པས་ཤེས་རབ་མ་དེ་དང་་
དགའ་བའི་ལྷའི་བྱེ་བྲག་གི་ཡེ་ཤེས་ཀྱི་ལྷ་མོ་དང་གཉིས་སུ་མེད་པའི་ངོ་བོར་གྱུར་་་་
པར་བསམ། དེའི་འོག་ཏུ་སྒྲུབ་པ་པོས་འདོད་ཆགས་ཆེན་པོའི་སེམས་དགའ་བས་
ལག་པ་གཡོན་པས་ཤེས་རབ་མ་འཁྱུད་དེ་གསང་བའི་དབང་པོ་གཉིས་མཉམ་པར་་་
སྦྱར་ནས་ཐབས་དང་ཤེས་རབ་ཀྱི་རོལ་པ་བྱས་ནས་བདེ་བར་གྱུར་པའི་དུས་སུ་་་་
དབང་པོ་གཉིས་ཀྱི་ལམ་གྱི་སྒོ་ནས་མཉམ་པར་ཤེས་རབ་མའི་བྷ་གའི་དབུས་སུ་ཁུ་་
བའི་ངོ་བོ་བྱང་ཆུབ་སེམས་ཆར་གྱི་རྒྱུན་བཞིན་དུ་འོད་དུ་ཞུའོ། །དེ་ལྟར་ཆོ་ག་་
བཞིན་ཞེས་གསུངས་སོ། །འབྲས་བུ་འདོད་པས་ཞེས་པ་ནི་སྒྲུབ་པ་པོས་ཕྱག་རྒྱ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཆེན་པོའི་ངོ་བོ་བླ་ན་མེད་པའི་འབྲས་བུ་ཐོབ་པར་འདོད་ན་མདུན་དུ་སྨོས་པའི་་
ཚུལ་གྱི་སྒོམ་པའི་ཆོ་ག་བྱའོ། །བཏུང་བར་བྱ། དེ་བཞིན་གཤེགས་པའི་འཁོར་
སྤྲོས་ན་ཞེས་པ་ནི་མདུན་དུ་སྨོས་པའི་ཤེས་རབ་མའི་བྷ་གའི་དབུས་ཀྱི་ཁུ་བའི་ངོ་བོ་
བྱང་ཆུབ་སེམས་ཐབས་དང་ཤེས་རབ་ཀྱི་རོལ་པས་འོད་དུ་ཞུ་བ་དེ་ལ་དཔལ་རྡོ་རྗེ་
སེམས་དཔའ་ལ་སོགས་པ་དེ་བཞིན་གཤེགས་པ་རྣམ་པ་ལྔའི་རིམ་པའི་བྱེ་བྲག་གི་ས་
བོན་སྔགས་ཀྱི་ཡིག་འབྲུ་རྣམས་ཉིད་ཉིད་ཀྱི་རིགས་ཀྱི་ཁ་དོག་དང་ཡེ་ཤེས་དང་ལྡན་
པ་གཟི་བརྗིད་ཀྱི་ཕུང་པོ་འབར་ཞིང་གཉིས་སུ་མེད་པར་ཐིམ་པར་གྱུར་པར་བསམ་
མོ༑ །ས་བོན་དེ་ལས་དཔལ་རྡོ་རྗེ་སེམས་དཔའ་ལ་སོགས་པ་དེ་བཞིན་གཤེགས་
པ་རྣམ་པ་ལྔའི་རིགས་ཀྱི་བྱེ་བྲག་གི་སྐུ་ཕྱག་རྒྱ་སྤྲིན་བཞིན་དུ་སྤྲོ་བར་བྱའོ། །
བཤད་པར་བྱ་སྟེ། དེ་བཞིན་གཤེགས་པའི་སྐུ་ཕྱག་རྒྱ་སྤྲིན་ལྟ་བུ་ཐམས་ཅད་རིག་
པའི་སྐྱེས་བུའི་གཟུགས་ཀྱི་ངོ་བོ་སྟེ། དེའི་ཆ་ལུགས་ཕུན་སུམ་ཚོགས་པ་ནི་དཀྱིལ་
འཁོར་དུ་ཇི་ལྟར་སྨོས་པ་བཞིན་འདིར་སྦྱར་རོ། །དེ་ལྟ་བུའི་འཇིག་རྟེན་གྱི་ཁམས་
ཐམས་ཅད་དུ་སྤྲོས་མ་ཐག་ཏུ་ལྷ་དང་མི་ལ་སོགས་པ་སེམས་ཅན་མ་ལུས་པ་ཐམས་
ཅད་བྱིན་གྱིས་བརླབ་པར་བྱའོ། །དེ་ནས་བྱིན་གྱིས་བརླབ་པར་བྱ་བའི་ཆོ་ག་་་་་
བསྟན་པར་བྱ་སྟེ་དཔལ་རྡོ་རྗེ་སེམས་དཔའི་སྐུ་ཕྱག་རྒྱ་སྤྲིན་ལྟ་བུས་དབང་ཕྱུག་ཆེན་
པོ་འཁོར་དང་བཅས་པའི་བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་་་
མེད་པར་བསྡུ་བར་མཛད་དོ། །དེ་བཞིན་དུ་དེ་བཞིན་གཤེགས་པ་རྣམ་པར་སྣང་
མཛད་ཀྱི་སྐུ་ཕྱག་རྒྱ་སྤྲིན་ལྟ་བུས་ཚངས་པ་འཁོར་དང་བཅས་པ་བྱིན་གྱིས་བརླབས་
ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་མཛད་དོ། །དེ་བཞིན་་་་་
གཤེགས་པ་སྣང་བ་མཐའ་ཡས་ཀྱི་སྐུ་ཕྱག་རྒྱ་སྤྲིན་ལྟ་བུས་ཁྱབ་འཇུག་འཁོར་དང་་་
བཅས་པ་བྱིན་གྱིས་བརླབས་ནས་ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་


0


མཛད་དོ། །དེ་བཞིན་དུ་དེ་བཞིན་གཤེགས་པ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་
སྤྲིན་ལྟ་བུས་ལྷའི་དབང་པོ་བརྒྱ་བྱིན་འཁོར་དང་བཅས་པ་བྱིན་གྱིས་བརླབས་ནས་
ཉིད་ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་མཛད་དོ། །དེ་བཞིན་དུ་དེ་་་
བཞིན་གཤེགས་པ་དོན་ཡོད་གྲུབ་པའི་སྐུ་ཕྱག་རྒྱ་སྤྲིན་ལྟ་བུས་བགེགས་ཀྱི་རྒྱལ་པོ་བི་
ན་ཡ་ཀ་ལ་སོགས་པ་སེམས་ཅན་མ་ལུས་པ་ཐམས་ཅད་བྱིན་གྱིས་བརླབས་ནས་ཉིད་
ཀྱི་སྐུ་ཕྱག་རྒྱ་ལ་གཉིས་སུ་མེད་པར་བསྡུ་བར་མཛད་དོ། །དེ་ལྟར་མཛད་པའི་་་་་
འོག་ཏུ་སྒྲུབ་པ་པོས་དེ་བཞིན་གཤེགས་པའི་སྐུ་ཕྱག་རྒྱའི་སྤྲིན་བཀོད་པ་བསྡུ་བར་བྱ་
སྟེ༑ དེ་མ་ཐག་ཏུ་སྒྲུབ་པ་པོས་རྡོ་རྗེ་དང་པདྨ་གཉིས་ཀྱི་གནས་ནས། ཡེ་ཤེས་
ལྔའི་གནས་ནས་ཡེ་ཤེས་ལྔའི་ངོ་བོར་འབར་བ་ཆེན་པོའི་འོད་སྤྲོ་བར་བསམ་མོ། །
འབར་བའི་འོད་དེས་མདུན་དུ་སྨོས་པའི་དེ་བཞིན་གཤེགས་པའི་སྐུ་ཕྱག་རྒྱ་སེམས་
ཅན་ཐམས་ཅད་དང་གཉིས་སུ་མེད་པའི་ངོ་བོ་སྤྲིན་བཀོད་པ་འོད་དུ་ཞུ་སྟེ། ཡེ་
ཤེས་ཀྱི་ཁུ་བ་རྒྱ་མཚོ་ཆེན་པོ་དང་མཉམ་པར་གྱུར་པར་བསམ་མོ། །ཆོ་གའི་ཚུལ་
དེས་བརྡའ་སྐད་དུ་དེ་བཞིན་གཤེགས་པའི་བཀོད་པ་གསང་བའི་དོན་དུ་གསུངས་སོ།།
དངོས་གྲུབ་རབ་ཏུ་ཐོབ་པར་འགྱུར་ཞེས་པ་ནི། མདུན་དུ་སྨོས་པའི་དེ་བཞིན་་
གཤེགས་པའི་སྐུ་ཕྱག་རྒྱའི་སྤྲིན་བཀོད་པ་འོད་དུ་ཞུ་བའི་ཡེ་ཤེས་ཀྱི་བདུད་རྩིའི་ཁུ་་
བའི་རྒྱ་མཚོ་ཆེན་པོ་དེ་སྒྲུབ་པ་པོས་ཤེས་རབ་མའི་བྷ་གའི་དབུས་ནས་བླང་སྟེ།
བརྙ་ཚད་དང་ལྡན་པའི་ནང་དུ་བཞག་སྟེ། ཆོས་ཐམས་ཅད་རང་བཞིན་གྱིས་་
རྣམ་པར་དག་པའི་ཚིག་བརྗོད་ཅིང་ཤེས་རབ་མ་དང་བཅས་པས་བཏུང་བར་བྱའོ།།
དེ་ལྟར་བྱས་པས་ངེས་པ་ཐེ་ཙོམ་མེད་པར་རང་དགའ་བའི་ལྷ་དང་གཉིས་སུ་མེད་
པའི་ངོ་བོ་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ཐོབ་པར་འགྱུར་རོ། །དེ་ལྟར་་་་
དངོས་གྲུབ་རབ་ཏུ་ཐོབ་པར་འགྱུར་བའི་དོན་དུ་གསུངས་སོ། །དེ་ལ་ཤེས་རབ་ཀྱི་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ཕ་རོལ་ཏུ་ཕྱིན་པ་རྗེས་སུ་དྲན་པ་ཇི་ལྟར་བསྒོམ་ཞེ་ན། རང་བཞིན་གྱིས་ནི་རབ་
ཏུ་གསལ། །ཐམས་ཅད་མ་སྐྱེས་གནས་པ་མེད། །བྱང་ཆུབ་མེད་ཅིང་མངོན་་་
རྟོགས་མེད། །ཁམས་ཀྱང་མེད་ཅིང་འབྱུང་བ་མེད། །ཞེས་བྱ་བའི་དོན་བཤད་
པར་བྱ་སྟེ། ཇི་ལྟར་ཡིན་ན། དེ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་རྗེས་སུ་དྲན་
པ་ཅི་ལྟར་བསྒོམ་ཞེ་ནའི་དོན་ནི་བདེ་སྟེ་བཤད་མི་དགོས་སོ། །རང་བཞིན་གྱིས་་
ནི་རབ་ཏུ་གསལ། །ཐམས་ཅད་ཞེས་པ་ནི་སྒྲུབ་པ་པོས་རང་དགའ་བའི་ལྷ་རྗེས་་
སུ་དྲན་པ་བསྒོམ་པའི་དུས་སུ། དང་པོ་ཤེས་རབ་ཀྱི་ཕ་རོལ་ཏུ་ཕྱིན་པ་རྗེས་སུ་་་
དྲན་པ་བསྒོམ་པར་བྱའོ། །བཤད་པར་བྱ་སྟེ། སྒྲུབ་པ་པོས་རང་གི་ཕུང་པོ་་་་
དང་ཁམས་དང་སྐྱེ་མཆེད་ལ་སོགས་པ་ཕྱི་ནང་གི་ཆོས་ཐམས་ཅད་རང་བཞིན་གྱིས་
གསལ་བར་བལྟ་སྟེ། ཆོས་ཐམས་ཅད་གདོད་མ་ནས་ཞེ་སྡང་དང་གཏི་མུག་ལ་་
སོགས་པ་ཉོན་མོངས་པའི་སྡིག་པའི་དྲི་མ་ཐམས་ཅད་དང་ཡེ་ནས་བྲལ་བས་དེའི་་་
ཕྱིར་ཕྱི་དང་ནང་གི་ཆོས་ཐམས་ཅད་རང་བཞིན་གྱིས་རབ་ཏུ་གསལ་བ་ཡིན་ནོ། །
དེ་ལྟར་རང་བཞིན་གྱིས་ནི་རབ་ཏུ་གསལ། །ཐམས་ཅད་ཀྱི་དོན་དུ་གསུངས་སོ། །
མ་སྐྱེས་གནས་པ་མེད་ཞེས་པའི་ནི་གོང་དུ་སྨོས་པའི་ཕྱི་ནང་གི་ཆོས་ཐམས་ཅད་
གདོད་མ་ནས་མ་སྐྱེས་པ། གཅིག་ཏུ་གནས་པའི་དངོས་པོ་དང་བྲལ་བ་དོན་དམ་
པར་ངོ་བོར་མེད་པ་ཡིན་ནོ། །བྱང་ཆུབ་མེད་ཅིང་མངོན་རྟོགས་མེད་ཅེས་པ་ནི་་
དོན་དམ་པ་བླ་ན་མེད་པའི་བྱང་ཆུབ་དེ་ནི་སྟོང་པའི་ངོ་བོའོ། །གཞན་ཡང་བླ་ན་
མེད་པའི་བྱང་ཆུབ་བསྒྲུབ་པར་བྱ་བའི་བསྒོམ་པ་དང་བཟླས་པ་དང་དམ་ཚིག་གི་་་
བདུད་རྩི་བཟའ་བ་ལ་སོགས་པའི་ངོ་བོ་མ་སྐྱེས་པ་དངོས་པོ་མེད་པར་བརྟག་གོ། །
དེ་ལྟར་བྱང་ཆུབ་མེད་ཅིང་མངོན་རྟོགས་མེད་པའི་དོན་དུ་གསུངས་སོ། །ཁམས་་
ཀྱང་མེད་ཅིང་འབྱུང་བའང་མེད་ཅེས་པ་ནི་མདུན་དུ་སྨོས་པའི་ཕྱི་ནང་གི་ཆོས་་་


0


ཐམས་ཅད་འབྱུང་བའི་གནས་ཁམས་ཀྱང་མེད་དོ། །བཤད་པར་བྱ་སྟེ། ཕྱི་
ནང་གི་ཆོས་ཐམས་ཅད་འབྱུང་བ་མེད་པ་རང་བཞིན་གྱིས་སྟོང་པ་ནམ་མཁའ་་་་
བཞིན་དུ་སྨོས་སོ། །དེ་ལྟར་ཁམས་ཀྱང་མེད་ཅིང་འབྱུང་བའང་མེད་པའི་དོན་་
དུ་གསུངས་སོ། །དེ་ལ་མ་སྐྱེས་པ་རྗེས་སུ་དྲན་པ་ཇི་ལྟར་བསྒོམ་ཞེ་ན། རང་་
བཞིན་གྱིས་ནི་རབ་ཏུ་གསལ། །མཚན་མེད་མི་འགྱུར་ནམ་མཁའ་བཞིན། །
གཉིས་མེད་གཉིས་སུ་མེད་མིན་ཞིང་། །ཤིན་ཏུ་དྲི་མེད་ནམ་མཁའ་བཞིན།
ཞེས་བྱ་བའི་དོན་བཤད་པར་བྱ་སྟེ། ཅི་ལྟར་ཡིན་ན། དེ་ལ་མ་སྐྱེས་པ་རྗེས་སུ་
དྲན་པ་ཅི་ལྟར་བསྒོམ་ཞེ་ནའི་དོན་ནི་བདེ་སྟེ་བཤད་མི་དགོས་སོ། །རང་བཞིན་་
གྱིས་ནི་རབ་ཏུ་གསལ། །ནམ་མཁའ་བཞིན་ཞེས་པ་ནི་གོང་དུ་སྨོས་པ་ཤེས་རབ་་
ཀྱི་ཕ་རོལ་ཏུ་ཕྱིན་པ་རྗེས་སུ་དྲན་པར་བྱས་པའི་འོག་ཏུ་ཆོས་ཐམས་ཅད་དོན་དམ་་་
པའི་ཚུལ་ཏུ་ཁྱད་པར་དུ་བསྒོམ་པར་བྱའོ། །བསྟན་པར་བྱ་སྟེ། ཇི་ལྟར་སྟོན་་
ཀའི་དུས་ཀྱི་ཉི་མ་ཕྱེད་ཀྱི་ནམ་མཁའ་སྤྲིན་མེད་པ་ཉི་མའི་འོད་དང་ལྡན་པ་དེ་་་
བཞིན་དུ་ཆོས་ཐམས་ཅད་དོན་དམ་པར་བྱང་ཆུབ་སེམས་སུ་སྒོམ་པར་བྱའོ། །
དེ་ལྟར་རང་བཞིན་གྱིས་ནི་རབ་ཏུ་གསལ་ནམ་མཁའ་བཞིན་ཞེས་པའི་དོན་དུ་་་་
གསུངས་སོ། །མཚན་མེད་མི་འགྱུར་ཞེས་པ་ནི། ཕྱིའི་ནམ་མཁའ་རང་བཞིན་
གྱིས་གཟུགས་ཀྱི་མཚན་མ་དང་བྲལ་བ་རང་བཞིན་གྱིས་སྟོང་པ་མ་སྐྱེས་པའི་དོན་་
གྱིས་ཨ་ལ་སོགས་པ་སྔགས་ཀྱི་ས་བོན་གྱི་ཡིག་འབྲུ་རིགས་ལྔ་ལ་སོགས་པའི་བྱེ་བྲག་
གི་ཡིག་འབྲུ་འབྱུང་བ་གང་ཡང་རུང་བ་དེ་ནི་དོན་དམ་པ་བྱང་ཆུབ་སེམས་ཀྱི་ངོ་བོ་
གཟུགས་ཀྱི་མཚན་མ་དང་བྲལ་བ། རང་བཞིན་གྱིས་སྟོང་པའི་ངོ་བོ་མ་སྐྱེས་པ་་་
ཡིན་པས་སྔགས་ཀྱི་ས་བོན་ཡིག་འབྲུ་རྣམས་མདུན་དུ་སྨོས་པའི་དོན་དམ་པ་བྱང་་་
ཆུབ་སེམས་ཀྱི་ངོ་བོ་མ་སྐྱེས་པ་མི་ལྟ་བ་བཞིན་དུ་བརྟག་གོ། །དེ་ལྟར་མཚན་མེད་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
མི་འགྱུར་ཞེས་པའི་དོན་དུ་གསུངས་སོ། །གཉིས་མེད་གཉིས་སུ་མེད་མིན་ཞེས་པ་
ནི་ཕྱིའི་ནམ་མཁའ་ཐམས་ཅད་དང་གཉིས་སུ་མེད་པའི་ངོ་བོ་སྟེ། ཀུན་རྫོབ་ཏུ་་་
སྣང་བའི་རྫས་ཐམས་ཅད་ནམ་མཁའ་ལས་བྱུང་བས་དེའི་ཕྱིར་གཉིས་སུ་མེད་པའོ། །
གཞན་ཡང་གཉིས་སུ་མེད་པ་མ་ཡིན་པ་ནི། ནམ་མཁའ་གཅིག་པའི་ངོ་བོ་མ་ཡིན་
པ་དེ་ནི་མདུན་དུ་སྨོས་པའི་ནམ་མཁའ་མ་སྐྱེས་པ་སྟོང་པའི་ངོ་བོའོ། །ནམ་་
མཁའ་ཇི་ལྟ་བ་བཞིན་དུ་དོན་དམ་པ་བྱང་ཆུབ་སེམས་དེ་བཞིན་གཤེགས་པ་ཐམས་
ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ལ་སོགས་པ་ཆོས་ཐམས་ཅད་གཉིས་སུ་་
མེད་པའི་ངོ་བོ་ཡིན་ཏེ། དོན་དམ་པ་བྱང་ཆུབ་སེམས་དེ་བཞིན་གཤེགས་པ་་
ཐམས་ཅད་ཀྱི་ཡེ་ཤེས་ཀྱི་དངོས་གྲུབ་ཀྱི་འབྲས་བུ་ལ་སོགས་པ་ཆོས་ཐམས་ཅད་མ་་
སྐྱེས་པའི་ཕྱིར་གཉིས་སུ་མེད་པའོ། །གཞན་ཡང་གཉིས་སུ་མེད་པ་ཡང་མ་ཡིན་པ་
གཅིག་པའི་ངོ་བོ་ཡང་མ་ཡིན་པའི་དོན་དམ་པ་བྱང་ཆུབ་སེམས་མདུན་དུ་སྨོས་པའི་
དོན་གྱིས་མ་སྐྱེས་པ་སྟོང་པ་ནམ་མཁའི་ངོ་བོར་བརྟག་གོ། །དེ་ལྟར་གཉིས་མེད་་
གཉིས་སུ་མེད་མིན་གྱི་དོན་དུ་གསུངས་སོ། །ཞི་ཞེས་པ་ནི། དོན་དམ་པའི་་
བྱང་ཆུབ་སེམས་བསྒོམས་ནས་གྲུབ་པའི་འོག་ཏུ་སྒྲུབ་པ་པོ་འཁོར་བར་སྐྱེ་བ་དང་་་
འཆི་བ་ལ་སོགས་པ་ཉོན་མོངས་པའི་སྡུག་བསྔལ་ཐམས་ཅད་དང་བྲལ་བར་འགྱུར་
ཏེ༑ ཆོས་ཀྱི་སྐུ་དང་གཉིས་སུ་མེད་པའི་ངོ་བོ་བདེ་བ་ཆེན་པོའི་འབྲས་བུ་ཐོབ་་་
པས་ཞི་བ་ཡིན་ནོ། །ཤིན་ཏུ་དྲི་མེད་ནམ་མཁའ་བཞིན་ཞེས་པ་ནི། ཇི་ལྟར་
ནམ་མཁའ་རང་བཞིན་གྱིས་སྟོང་པའི་ཕྱིར་དྲི་མ་གང་གིས་ཀྱང་མི་གོས་པ་དེ་བཞིན་
དུ། དོན་དམ་པ་བྱང་ཆུབ་སེམས་རང་བཞིན་གྱིས་མ་སྐྱེས་པ་སྟོང་པའི་ཕྱིར་་་་་
ཉོན་མོངས་པ་ཐམས་ཅད་ཀྱི་སྡིག་པའི་དྲི་མས་མ་གོས་པའོ། །དེ་ལྟར་ཤིན་ཏུ་དྲི་
མེད་ནམ་མཁའ་བཞིན་གྱི་དོན་དུ་གསུངས་སོ། །དེ་ལ་ཞེ་སྡང་གི་རིགས་ལ་སོགས་


པའི་མཆོད་པ་རྗེས་སུ་དྲན་པ་ཇི་ལྟར་བསྒོམ་ཞེ་ན། བུད་མེད་སེམས་ནི་རབ་་་
བརྟན་པ། །ལོ་གྲངས་བཅུ་གཉིས་ལོན་པ་ལ། །རིགས་ཀྱི་སྦྱོར་བ་རབ་བསྒོམས་
ཏེ༑ །བདག་གི་ཁུ་བས་མཆོད་པར་བྱ། །ཞེས་བྱ་བའི་དོན་བཤད་པར་བྱ་སྟེ།
ཇི་ལྟར་ཡིན་ན། དེ་ལ་ཞེ་སྡང་གི་རིགས་ལ་སོགས་པའི་མཆོད་པ་རྗེས་སུ་དྲན་པ་
ཇི་ལྟར་བསྒོམ་ཞེ་ན་དོན་ནི་བདེ་སྟེ་བཤད་མི་དགོས་སོ། །སྒྲུབ་པ་པོས་ཞེ་སྡང་གི་
རིགས་ལ་སོགས་པ་རིགས་ལྔའི་བྱེ་བྲག་གི་གསང་བའི་མཆོད་པ་རྗེས་སུ་དྲན་པར་བྱ་
བ་བསྟན་པར་བྱ་སྟེ། བུད་མེད་སེམས་ནི་རབ་བརྟན་པ་ནི། ཤེས་རབ་མ་་
གསང་སྔགས་ཀྱི་སྤྱོད་པ་སྤྱོད་པ་ལ་སེམས་བརྟན་པའོ། །གཞན་ཡང་བསྒོམ་པ་་
དང་བཟླས་པས་བརྩོན་པ། མཚན་དང་ཡོན་ཏན་ཐམས་ཅད་དང་ལྡན་པའོ། །
ལོ་གྲངས་བཅུ་གཉིས་ལོན་པ་ལ་ཞེས་པ་ནི་ཞེ་སྡང་རྡོ་རྗེ་རྗེས་སུ་དྲན་པ་མཆོད་པ་བྱ་
བའི་ཉིད་ཀྱི་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་བླང་སྟེ་ལོ་བཅུ་གཉིས་ལོན་་་་་
པའོ༑ །དེ་བཞིན་དུ་སྐུའི་རིགས་ཀྱི་རྗེས་སུ་དྲན་པའི་མཆོད་པ་བྱ་བའི་ཉིད་ཀྱི་བྱེ་
བྲག་གི་བྲམ་ཟེའི་རིགས་ཀྱི་བུ་མོ་བླང་སྟེ་ལོ་བཅུ་དྲུག་ལོན་པའོ། །དེ་བཞིན་དུ་་་
རིན་པོ་ཆེའི་རིགས་རྗེས་སུ་དྲན་པ་མཆོད་པ་བྱ་བ་ནི་ཞེ་སྡང་གི་རིགས་ཀྱི་བྱེ་བྲག་གི་
ཡང་མི་འགལ་ལོ། །དེ་བཞིན་དུ་པདྨའི་རིགས་ཀྱི་རྗེས་སུ་དྲན་པ་མཆོད་པ་བྱ་བ་
ཉིད་ཀྱི་རིགས་ཀྱི་གར་མཁན་གྱི་བུ་མོ་བླང་ངོ་། །དེ་བཞིན་དུ་ལས་ཀྱི་རིགས་ཀྱི་རྗེས་
སུ་དྲན་པའི་མཆོད་པ་བྱ་བ་ཉིད་ཀྱི་རིགས་ཀྱི་བྱེ་བྲག་གི་དམག་ཚིག་ཀྱི་བུ་མོ་བླང་
ངོ་། །དེ་ལྟར་ལོ་གྲངས་བཅུ་གཉིས་ལོན་པའི་དོན་དུ་གསུངས་སོ། །རིགས་ཀྱི་
སྦྱོར་བ་རབ་བསྒོམས་ཏེ་ཞེས་པ་ནི། སྒྲུབ་པ་པོས་མདུན་དུ་སྨོས་པའི་རིགས་ལྔའི་
ཤེས་རབ་མ་རྣམས་རྗེས་སུ་དྲན་པའི་མཆོད་པ་བྱ་བའི་དུས་སུ་ཉིད་ཀྱི་རིགས་ཀྱི་བྱེ་་་
བྲག་གི་བདག་པོའི་ཆེ་བའི་ང་རྒྱལ་དུ་བསྒོམ་པས་སྦྱོར་བས་བྱའོ། །དེ་ལྟར་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
རིགས་ཀྱི་སྦྱོར་བ་རབ་བསྒོམས་ཏེའི་དོན་དུ་གསུངས་སོ། །བདག་གི་ཁུ་བས་་་
མཆོད་པར་བྱ་ཞེས་པ་ནི་ཤེས་རབ་མ་དེ་རྣམས་ཉིད་ཉིད་ཀྱི་ཡེ་ཤེས་ཀྱི་ལྷ་མོ་དང་་
གཉིས་སུ་མེད་པའི་ངོ་བོར་འདོད་ཆགས་ཆེན་པོའི་སེམས་དགའ་བས་གཉིས་སུ་་
མེད་པར་འཁྱུད་ནས་སོ་སོར་སྒྲོས་བཙུམ་པ་ན་བྱ་ཞིང་གསང་བའི་དབང་པོ་་་
གཉིས་མཉམ་པར་སྦྱར་ཏེ། ཐབས་དང་ཤེས་རབ་ཀྱི་རོལ་པ་བྱས་ནས་བདེ་བར་
གྱུར་པའི་དུས་སུ་དབང་པོ་གཉིས་ཀྱི་ལམ་ནས་མཉམ་པར་ཁུ་བའི་ངོ་བོ་བྱང་ཆུབ་
སེམས་བྷ་གའི་དབུས་སུ་འོད་དུ་ཞུའོ། །དེའི་འོག་ཏུ་བནྡྷ་ཚད་དང་ལྡན་པའི་ནང་
དུ་ཤེས་རབ་མའི་བྷ་གའི་དབུས་སུ་ཁུ་བའི་ངོ་བོ་བྱང་ཆུབ་བླངས་ལ་བཞག་གོ། །
དེའི་འོག་ཏུ་ཆོས་ཐམས་ཅད་རང་བཞིན་གྱིས་རྣམ་པར་དག་པར་བསྒོམ་སྟེ། ཨོ་
སྭ་བྷཱ་བ་ཤུདྡྷ་སརྦ་དྷརྨ་སྭ་བྷཱ་བ་ཤུདྷོ་ཧཱྃ་ཞེས་བརྗོད་ཅིང་བནྡྷའི་ནང་གི་བྱང་ཆུབ་
སེམས་བདུད་རྩི་ཤེས་རབ་མ་དང་བཅས་པས། བཟའ་བར་བྱའོ། །དེ་ལྟར་་་་་
བདག་གི་ཁུ་བར་བསྟན་ཏོ། །མདུན་དུ་སྨོས་པ་རིགས་ལྔའི་ཤེས་རབ་མ་དང་རོལ་
པ་བྱས་པས་ཁུ་བའི་ངོ་བོ་བྱང་ཆུབ་སེམས་འོད་དུ་ཞུ་བ་དེ་ཉིད་ཉིད་ཀྱི་བདག་པོ་་་
ཡིན་པར་བརྟག་གོ། །དེ་བཞིན་དུ་ཤེས་རབ་མའི་འདོད་ཆགས་ཀྱི་ཁུ་བ་འོད་དུ་་
ཞུ་བ་དེ་ནི་ཉིད་ཉིད་ཀྱི་རིགས་ཀྱི་བྱེ་བྲག་གི་ཡེ་ཤེས་ཀྱི་ལྷ་མོ་ཡིན་པར་བརྟག་གོ། །
དེ་ལྟར་བསྒོམ་པའི་ཆོ་གས་བྱས་པ་རང་གི་ཁུ་བ་གཉིས་སུ་མེད་པའི་ངོ་བོ་བྱང་ཆུབ་
སེམས་བདུད་རྩིར་མི་བཏགས་པ་བཟའ་བའི་མཆོད་པ་བྱ་བར་སྨོས་སོ། །དེ་ལྟར་
བདག་གི་ཁུ་བས་མཆོད་པར་བྱ་བའི་དོན་དུ་གསུངས་སོ། །འདིས་ནི་དེ་བཞིན་་་
གཤེགས་པའི་སྐུ། །རྡོ་རྗེ་འཛིན་པའི་ཐུགས་དང་ནི། །ཆོས་འཛིན་མཆོག་གི་་་་
གསུང་དག་ཀྱང་། །ཚེ་འདི་ཉིད་ལ་ཐོབ་པར་འགྱུར། །ཞེས་བྱ་བའི་དོན་་་་་
བཤད་པར་བྱ་སྟེ། ཅི་ལྟར་ཡིན་ན། འདིས་ནི་དེ་བཞིན་གཤེགས་པའི་སྐུ་ནི་་་


མདུན་དུ་སྨོས་པའི་སྒྲུབ་པ་པོས་གསང་བའི་མཆོད་པ་རྗེས་སུ་དྲན་པའི་བསྒོམ་པ་་་
བྱས་པས་ཇི་ལྟར་དེ་བཞིན་གཤེགས་པའི་རྣམ་པར་སྣང་མཛད་ཀྱི་སྐུ་རྡོ་རྗེ་དེ་བཞིན་
གཤེགས་པ་ཐམས་ཅད་དང་གཉིས་སུ་མེད་པའི་ངོ་བོ་དེ་འགྲུབ་པར་འགྱུར་རོ། །
དེ་ལྟར་འདིས་ནི་དེ་བཞིན་གཤེགས་པའི་སྐུའི་དོན་དུ་གསུངས་སོ། །རྡོ་རྗེ་འཛིན་
གྱི་ཐུགས་དང་ནི་ཞེས་པ་ནི། རྡོ་རྗེའི་སྐུ་ཇི་ལྟར་འགྲུབ་པ་དེ་བཞིན་དུ་རྡོ་རྗེ་་
འཛིན་སྟོན་པ་རྡོ་རྗེ་མི་བསྐྱོད་པའི་ཐུགས་རྡོ་རྗེ་དེ་བཞིན་གཤེགས་པ་ཐམས་ཅད་་
དང་གཉིས་སུ་མེད་པའི་ངོ་བོ་དེ་འགྲུབ་པར་འགྱུར་རོ། །དེ་ལྟར་རྡོ་རྗེ་འཛིན་གྱི་
ཐུགས་ཀྱི་དོན་དུ་གསུངས་སོ། །ཆོས་འཛིན་མཆོག་གི་གསུང་ཞེས་པ་ནི། རྡོ་རྗེ་
ཐུགས་ཇི་ལྟར་འགྲུབ་པ་དེ་བཞིན་དུ་ཆོས་འཛིན་པའི་མཆོག་སྣང་བ་མཐའ་ཡས་ཀྱི་
རྡོ་རྗེ་གསུང་དེ་བཞིན་གཤེགས་པ་ཐམས་ཅད་དང་གཉིས་སུ་མེད་པ་དེ་ཐོབ་པར་་་
འགྱུར་རོ། །དེ་ལྟར་ཆོས་འཛིན་མཆོག་གི་གསུང་གི་དོན་དུ་གསུངས་སོ། །ཚེ་
འདི་ཉིད་ལ་ཐོབ་པར་འགྱུར་ཞེས་པ་ནི་མདུན་དུ་སྨོས་པའི་སྐུ་དང་གསུང་དང་་
ཐུགས་རྡོ་རྗེ་གཉིས་སུ་མེད་པའི་ངོ་བོར་རང་དགའ་བའི་ལྷའི་སྐུ་ཕྱག་རྒྱ་དང་གཉིས་
སུ་མེད་པར་སྒྲུབ་པ་པོ་ཚེ་འདི་ཉིད་ལ་གཟུགས་ཀྱི་ཕུང་པོ་མ་བོར་བར་འགྲུབ་པར་
འགྱུར་བའོ། །དེ་ལྟར་ཚེ་འདི་ཉིད་ལ་ཐོབ་པར་འགྱུར་བའི་དོན་དུ་གསུངས་སོ།།
སྐུ་དང་གསུང་དང་ཐུགས་ཀྱང་འགྲུབ། །གཞན་ཡང་དམན་པའི་རིགས་བཤད་
རྣམས༑ །རྡོ་རྗེ་མི་ཕྱེད་གསུམ་བསྒོམས་ཏེ། །བཟླས་པ་ཙམ་གྱིས་དེ་འགྲུབ་
འགྱུར་ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། སྐུ་དང་གསུང་་
དང་ཐུགས་ཀྱང་འགྲུབ་ཞེས་པའི་དོན་ནི་བདེ་སྟེ་བཤད་མི་དགོས་སོ། །གཞན་
ཡང་དམན་པའི་རིགས་བཤད་རྣམས་ཞེས་པ་ནི། མདུན་དུ་སྨོས་པའི་སྐུ་དང་
གསུང་དང་ཐུགས་གསུམ་གཉིས་སུ་མེད་པའི་དངོས་གྲུབ་ཀྱི་འབྲས་བུ་དེ་གསང་་་་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

བའི་མཆོད་པ་རྗེས་སུ་དྲན་པའི་བསྒོམ་པ་བྱས་ན་སེམས་ཅན་རིགས་དམན་པ་ཡང་
འགྲུབ་པར་འགྱུར་ན་མཐོན་པོ་ལྟ་ཅི་སྨོས་སོ། །བཤད་པར་བྱ་སྟེ། ལེའུ་ལྔ་པ་་
ལས་སྨོས་པའི་རིགས་ངན་ཙན་ད་ལ་དང་སྨྲེ་ཤ་ཅན་ལ་སོགས་པར་རིགས་དམན་པ་
གང་ཡང་རུང་སྟེ། སྡིག་པ་ཅན་གྱིས་སྡིག་པའི་ལས་སྤྱོད་པ་སྤངས་ནས་ཐེག་པ་་
ཆེན་པོ་གསང་སྔགས་ཀྱི་སྤྱོད་པ་སྤྱོད་པར་བྱེད་ན། མདུན་དུ་སྨོས་པའི་དངོས་་
གྲུབ་ཀྱི་འབྲས་བུ་འགྲུབ་པར་འགྱུར་ན། བྲམ་ཟེ་དང་རྒྱལ་རིགས་ལ་སོགས་པ།
རིགས་མཐོ་བ་རྣམས་འགྲུབ་པར་འགྱུར་བ་ཅི་སྨོས་སོ། །དེ་ལྟར་གང་གཞན་
དམན་པའི་རིགས་བཤད་རྣམས་ཀྱི་དོན་དུ་གསུངས་སོ། །རྡོ་རྗེ་མི་ཕྱེད་པ་གསུམ་
བསྒོམས་ཏེ་ཞེས་པ་ནི་མདུན་དུ་སྨོས་པའི་སྒྲུབ་པ་པོས་སྔགས་ཀྱི་བཟླས་པ་བྱ་བའི་་
དུས་སུ་སྔགས་ཀྱི་ཡིག་འབྲུ་རྣམས་སྐུ་རྡོ་རྗེ་དང་གསུང་ཐུགས་རྡོ་རྗེ་ཡེ་ཤེས་གསུམ་་
གཉིས་སུ་མེད་པའི་ངོ་བོར་བསྒོམ་པར་བྱ་སྟེ། དེ་ལྟར་བྱས་ན་མདུན་དུ་སྨོས་པའི་
སྐུ་དང་གསུང་དང་ཐུགས་རྡོ་རྗེ་གསུམ་དང་གཉིས་སུ་མེད་པའི་འབྲས་བུ་འགྲུབ་
པར་འགྱུར་བ་སྨོས་སོ། །དེ་ལྟར་རྡོ་རྗེ་མི་ཕྱེད་གསུམ་བསྒོམས་ཏེའི་དོན་དུ་་་
གསུངས་སོ། །བཟླས་པ་ཙམ་གྱིས་དེ་འགྲུབ་པར་འགྱུར་ཞེས་པ་ནི། རིགས་་
དམན་པ་ལ་སོགས་པ་གང་ཡང་རུང་བའི་སྒྲུབ་པ་པོའི། གསང་བའི་མཆོད་པ་
རྗེས་སུ་དྲན་པར་བྱ་བའི་དུས། རང་དགའ་བའི་ལྷའི་སྔགས་བཟླ་བར་བྱ་སྟེ།
དེས་རང་དགའ་བའི་ལྷ་དང་གཉིས་སུ་མེད་པའི་ངོ་བོར་འགྲུབ་པར་འགྱུར་རོ། །
དེ་ལྟར་བཟླས་པ་ཙམ་གྱིས་དེ་འགྲུབ་པར་འགྱུར་བའི་དོན་དུ་གསུངས་སོ།། །།
རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།
མཁས་པ་ཆེན་པོ་རྡོ་རྗེ་སློབ་དཔོན་འཕགས་པ་ཀུན་དགའི་སྙིང་པོས་མཛད་པ།
ལེའུ་བདུན་པ་རྫོགས་སོ།། །།


དེ་ནས་ད་ནི་ལེའུ་བདུན་པའི་འོག་ཏུ། ལེའུ་བརྒྱད་པ་བཤང་གཅི་དམ་་་
ཚིག་གི་ལེའུ་བཤད་པར་བྱ་སྟེ། དེ་ནས་བཅོམ་ལྡན་འདས་དེ་བཞིན་གཤེགས་པ་
དཀོན་མཆོག་དཔལ་གྱིས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་
ཀྱི་སྐུ་དང་གསུང་དང་ཐུགས་ཀྱི་བདག་པོ་རྡོ་རྗེ་འཛིན་པ་ཆེན་པོ་ལ། བསྟོད་པ་་
འདིས་གསོལ་བ་བཏབ་པོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་
ན༑ དེ་ནས་ནི་ལེའུ་བདུན་པ་བཤད་པའི་འོག་ཏུ་ལེའུ་བརྒྱད་པ་བཤད་པར་
མཛད་པའི་དོན་མཚོན་པའོ། །དེ་ལྟར་དེ་ནས་ཀྱི་དོན་དུ་གསུངས་སོ། །བཅོམ་
ལྡན་འདས་ཞེས་པ་ནི། དེ་བཞིན་གཤེགས་པའི་དཀོན་མཆོག་དཔལ་འཁོར་དང་
བཅས་པ་སྨོས་སོ། །བཅོམ་ལྡན་འདས་ཀྱི་དོན་ནི་ཇི་ལྟར་མདུན་དུ་བཤད་པ་དེ་་
བཞིན་དུ་འདིར་སྦྱར་རོ། །དེ་ནས་བཅོམ་ལྡན་འདས་ཞེས་པ་ནི་སྟོན་པར་སྨོས་སོ།།
དེའི་དོན་ཇི་ལྟར་མདུན་དུ་བཤད་པ་དེ་བཞིན་དུ་འདིར་སྦྱར་བར་གསུངས་སོ།
དེ་བཞིན་གཤེགས་པ་ཐམས་ཅད་ཞེས་པ་ནི། རྣམ་པར་སྣང་མཛད་ལ་སོགས་པ་་
རིགས་ལྔའི་བྱེ་བྲག་གྲངས་མེད་པ་ཐམས་ཅད་ཡིན་པར་སྨོས་སོ། །དེ་ལྟར་དེ་་
བཞིན་གཤེགས་པ་ཐམས་ཅད་ཀྱི་དོན་དུ་གསུངས་སོ། །སྐུ་དང་གསུང་དང་་་
ཐུགས་ཞེས་པ་ནི་མདུན་དུ་བསྟན་པ་དེ་དག་ཐམས་ཅད་དོན་དམ་པར་གཉིས་སུ་་
མེད་པར་གནས་པ་ཡིན་ནོ། །དེ་ལྟར་སྐུ་དང་གསུང་དང་ཐུགས་ཀྱི་དོན་དུ་་་
གསུངས་སོ། །བདག་པོ་ཞེས་པ་ནི་དེ་བཞིན་གཤེགས་པ་ཐམས་ཅད་ཀྱི་སྐུ་དང་་
གསུང་དང་ཐུགས་གཉིས་སུ་མེད་པའི་ངོ་བོའི་སྐུ་ཕྱག་རྒྱ་དེ་རྣམས་བསྐྱེད་པར་་་་
མཛད་མཁན་སྟོན་པ་རྡོ་རྗེ་མི་བསྐྱོད་པར་སྨོས་སོ། །དེ་ལྟར་བདག་པོའི་དོན་དུ་
གསུངས་སོ། །རྡོ་རྗེ་འཛིན་པ་ཆེན་པོ་ཞེས་པ་ནི། རྡོ་རྗེ་ནི་ཆོས་ཀྱི་དབྱིངས་ཀྱི་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ 
ཡེ་ཤེས་ལ་སོགས་པ་ཡེ་ཤེས་ལྔའི་ནང་ན་མེ་ལོང་ལྟ་བུའི་ཡེ་ཤེས་བདག་པོའི་ཚུལ་་
ཡིན་ནོ། །གཞན་ཡང་ཡེ་ཤེས་ལྔའི་བདག་ཉིད་ཀྱི་ངོ་བོ་མེ་ལོང་ལྟ་བུའི་ཡེ་ཤེས་་
ཡིན་ཏེ། དེའི་ཕྱིར་རྡོ་རྗེ་འཛིན་པ་ཆེན་པོར་སྨོས་སོ། །རྡོ་རྗེའི་དོན་བྱེ་བྲག་
རྣམ་པ་གསུམ་དུ་བསྟན་པར་བྱ་སྟེ། སྐུའི་བྱེ་བྲག་དང་། ཡེ་ཤེས་ཀྱི་བྱེ་བྲག་
དང་། ཚོན་གྱི་བྱེ་བྲག་གོ། །དེ་ལ་སྐུའི་བྱེ་བྲག་ནི་སྐུ་ཕྱག་རྒྱས་སྐུ་དང་གསུང་་
དང་ཐུགས་རྡོ་རྗེ་གསུམ་གྱི་ཡེ་ཤེས་ཀྱི་ངོ་བོ་འཛིན་པ་ཡིན་ནོ། །ཡེ་ཤེས་ཀྱི་བྱེ་བྲག་
ནི་ཉིད་ཀྱི་གསང་བའི་ཐུགས་ཀ་ན་གནས་པ་མདུན་དུ་སྨོས་པའི་ཚུལ་དུ་རིགས་ལྔའི་
ཡེ་ཤེས་གཉིས་སུ་མེད་པའི་ངོ་བོ་གཟུགས་ཡེ་ཤེས་སེམས་དཔའ་དེ་ནི་ཡེ་ཤེས་ཀྱི་བྱེ་
བྲག་སྣ་ཚོགས་ཀྱི་ཆོ་འཕྲུལ་སྤྲོ་བ་དང་བསྡུ་བའི་གནས་རྡོ་རྗེ་འཛིན་པ་ཡིན་ནོ། །
ཚོན་གྱི་བྱེ་བྲག་ནི་སྟོན་པའི་ཕྱག་གཡས་དང་པོ་ན་ཡེ་ཤེས་རྣམ་པ་ལྔ་གཉིས་སུ་མེད་་
པའི་ངོ་བོ་རྡོ་རྗེ་རྩེ་ལྔ་འཛིན་པ་དེས་མ་རུངས་པའི་བགེགས་གནོད་པ་བྱེད་པ་་་་
ཐམས་ཅད་འཇོམས་པར་མཛད་པ་ཡིན་ནོ། །དེ་ལྟར་མདོར་བསྡུས་པ་རྡོ་རྗེ་་་
འཛིན་པ་ཆེན་པོའི་དོན་དུ་གསུངས་སོ། །བསྟོད་པ་འདིས་གསོལ་བ་བཏབ་པོ་་
ཞེས་པ་ནི། སྟོན་པ་རྡོ་རྗེ་འཛིན་པས་གསང་བའི་མཆོད་པ་ལ་སོགས་པ་དེ་ཁོ་ན་
ཉིད་ཀྱི་མཆོད་པ་ཐམས་ཅད་བཤད་པར་མཛད་པའི་ཕྱིར། དེ་བཞིན་གཤེགས་པ་
དཀོན་མཆོག་དཔལ་གྱིས་བསྟོད་པའི་སྒོ་ནས་གསོལ་བ་བཏབ་པའོ། །དེ་ལྟར་་་
བསྟོད་པ་འདིས་གསོལ་བ་བཏབ་པོ་ཞེས་པའི་དོན་དུ་གསུངས་སོ། །རྡོ་རྗེ་སེམས་
དཔའ་ཐེག་པ་ཆེ། །ནམ་མཁའི་སྤྱོད་པ་རྣམ་པར་སྦྱོང་། །ཀུན་ཏུ་བཟང་པོ་་་་
སྤྱོད་པའི་མཆོག །རྒྱལ་མཆོག་མཆོད་པ་བཤད་དུ་གསོལ། །ཞེས་བྱ་བའི་དོན་
བཤད་པར་བྱ་སྟེ། ཇི་ལྟར་ཡིན་ན། རྡོ་རྗེ་སེམས་དཔའ་ཐེག་པ་ཆེ་ནི། ཐེག་
པ་དྲུག་གི་བདག་ཉིད་ཡེ་ཤེས་ཀྱི་འབྲས་བུའི་ངོ་བོ་རྡོ་རྗེ་སེམས་དཔར་སྨོས་སོ། །


སྒྲུབ་པ་པོས་དེ་དང་གཉིས་སུ་མེད་པར་བསྒོམས་པས་བསྙེན་ན་གཅིག་གི་ངོ་བོ་བླ་
ན་མེད་པའི་བྱང་ཆུབ་ཀྱི་གནས་ཐོབ་པར་འགྱུར་རོ། །དེ་ལྟར་རྡོ་རྗེ་སེམས་དཔའི་
ཐེག་པ་ཆེའི་དོན་དུ་གསུངས་སོ། །ནམ་མཁའི་སྤྱོད་པ་ཞེས་པ་ནི་དོན་དམ་པ་་་་་
ནམ་མཁའི་ངོ་བོ་ལྷ་མོ་ཐམས་ཅད་དང་གཉིས་སུ་མེད་པ་ཆོས་ཀྱི་དབྱིངས་ཀྱི་དབང་
ཕྱུག་མའི་སྤྲུལ་པ། ཡེ་ཤེས་ཀྱི་ལྷ་མོ་མཱ་མ་ཀཱིའི་སྐུ་ཕྱག་རྒྱ་ནམ་མཁའ་ཡིན་པར་་་
སྨོས་སོ། །མཱ་མ་ཀཱི་དང་ལྡན་པར་གཉིས་སུ་མེད་པར་འཁྱུད་པའི་སྦྱོར་བས་ཐབས་
དང་ཤེས་རབ་རོལ་པ་མཛད་པ་དེ་ནི་ནམ་མཁའི་སྤྱོད་པ་ཡིན་པར་སྨོས་སོ། །
དེ་ལྟར་ནམ་མཁའི་སྤྱོད་པའི་དོན་དུ་གསུངས་སོ། །རྣམ་སྦྱོང་བ་ཞེས་པ་ནི་མདུན་
དུ་སྨོས་པའི་ནམ་མཁའི་སྤྱོད་པའི་བདག་ཉིད་དཔལ་རྡོ་རྗེ་སེམས་དཔའ་དེ་དང་་་
གཉིས་སུ་མེད་པར་སྒྲུབ་པ་པོས་ང་རྒྱལ་གྱིས་བསྒོམ་པ་བྱ་ཞིང་ཐབས་དང་ཤེས་རབ་
རོལ་པ་བྱའོ། །སྤྱོད་པ་དེ་སྤྱད་པས་སྒྲུབ་པ་པོས་དཔལ་རྡོ་རྗེ་སེམས་དཔས་མེ་་་་
ལོང་ལྟ་བུ་ཡེ་ཤེས་ཀྱིས་བྱིན་གྱིས་རློབ་པར་མཛད་དོ། །དེ་བྱིན་གྱིས་བརླབས་མ་
ཐག་ཏུ་སྒྲུབ་པ་པོའི་ལུས་ཉོན་མོངས་པའི་ཕུང་པོ་སྡིག་པའི་དྲི་མས་གོས་པ་དེ་སྦྱོང་
བར་འགྱུར་རོ། །དེའི་དུས་སུ་དཔལ་རྡོ་རྗེ་སེམས་དཔའ་དང་གཉིས་སུ་མེད་པར་
འགྲུབ་པོ། །དེ་ལྟར་རྣམ་པར་སྦྱོང་བའི་དོན་དུ་གསུངས་སོ། །ཀུན་ཏུ་བཟང་་
པོ་མཆོད་པའི་མཆོག་ཞེས་པ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་་་
དང་གཉིས་སུ་མེད་པར་རྣམ་པར་སྣང་མཛད་ཡིན་པར་སྨོས་སོ། །དེ་དང་གཉིས་
སུ་མེད་པའི་ཆོས་ཀྱི་དབྱིངས་ཀྱི་ཡེ་ཤེས་ཀྱི་སྤྲུལ་པ་སངས་རྒྱས་སྤྱན་གྱི་སྐུ་ཕྱག་རྒྱ་དེ་
དང་ལྡན་པར་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་ཤེས་རབ་རོལ་
པ་བྱའོ། །དེ་བྱས་པས་སྒྲུབ་པ་པོ་དོན་དམ་པ་ཀུན་ཏུ་བཟང་པོ་བདེ་བ་ཆེན་པོ་དེ་
འགྲུབ་པར་འགྱུར་རོ། །མཆོད་པ་དེ་ནི་ཕྱི་དང་ནང་གི་མཆོད་པ་ཐམས་ཅད་ཀྱི་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ནང་ན་མཆོག་ཡིན་པར་སྨོས་སོ། །དེ་ལྟར་ཀུན་ཏུ་བཟང་པོའི་མཆོག་གི་དོན་དུ་་
གསུངས་སོ། །རྒྱལ་མཆོག་མཆོད་པ་བཤད་དུ་གསོལ་ཞེས་པ་ནི། དཔལ་རྡོ་རྗེ་
སེམས་དཔའི་ཐུགས་རྗེའི་ཞེ་སྡང་གི་ཡོན་ཏན་གྱིས་མ་རུངས་པའི་བགེགས་ཀྱི་་་་་
ཚོགས་ཡེ་ཤེས་ཀྱི་བྱེ་བྲག་སྣ་ཚོགས་ཀྱི་ཆོ་འཕྲུལ་གྱི་སྟོབས་ཀྱི་བྱེ་བྲག་སྣ་ཚོགས་ཀྱི་ཆོ་
འཕྲུལ་གྱི་སྟོབས་ཀྱི་ཐབས་ཀྱིས་ཕམ་པར་མཛད་པ་ཡིན་ནོ། །བཤད་པར་བྱ་སྟེ།
དཔལ་རྡོ་རྗེ་སེམས་དཔའི་ཐུགས་རྗེ་ཞེ་སྡང་གི་ཡོན་ཏན་དེ་ནི་མཉམ་པ་ཉིད་ཀྱི་ཡེ་
ཤེས་ཀྱི་ངོ་བོ་རིན་ཆེན་འབྱུང་ལྡན་རྒྱལ་བར་མཚན་བཏགས་པར་སྨོས་སོ། །དེའི་
རྡོ་རྗེའི་རིགས་མཱ་མ་ཀྱི་དང་གཉིས་སུ་མེད་པར་འཁྱུད་པའི་སྦྱོར་བས་ཐབས་དང་་་
ཤེས་རབ་རོལ་པ་བྱས་ནས། དེ་བཞིན་གཤེགས་པ་ཐམས་ཅད་མཉེས་པར་འགྱུར་
རོ། །རྒྱལ་བ་ཐམས་ཅད་ཀྱི་བདག་པོ་ཁྱོད་ཀྱིས་མཆོད་པའི་མཆོག་དེ་བཤད་དུ་
གསོལ་ཞེས་པའོ། །དེ་ལྟར་རྒྱལ་མཆོག་མཆོད་པ་བཤད་དུ་གསོལ་ཞེས་པའི་དོན་
དུ་གསུངས་སོ། །འདོད་ཆགས་ཞེ་སྡང་གཏི་མུག་ཆེ། །རྡོ་རྗེའི་ཐེག་པ་རབ་་
སྟོན་པ། །ནམ་མཁའི་དབྱིངས་དང་མཚུངས་པའི་མཆོག །རྒྱལ་མཆོག་མཆོད་
པ་བཤད་དུ་གསོལ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
འདོད་ཆགས་ནི་ཕྱིན་ཅི་ལོག་གི་འདོད་ཆགས་མེད་པར་མཛད་མཁན་བླ་ན་མེད་་་་
པའི་འདོད་ཆགས་ཀྱི་ངོ་བོ་སོ་སོར་རྟོག་པའི་ཡེ་ཤེས་དང་གཉིས་སུ་མེད་པ་སྣང་བ་
མཐའ་ཡས་སུ་སྨོས་སོ། །དེ་ལྟར་འདོད་ཆགས་ཀྱི་དོན་དུ་གསུངས་སོ། །དེ་་
ནས་ཞེ་སྡང་ཞེས་པ་ནི་ཕྱིན་ཅི་ལོག་པའི་ཞེ་སྡང་མེད་པར་མཛད་མཁན་ཐུགས་རྗེ་་
ཆེན་པོ་བླ་ན་མེད་པའི་ཞེ་སྡང་གི་ངོ་བོ་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་་
པ་ཞེ་སྡང་རྡོ་རྗེར་སྨོས་སོ། །དེ་ལྟར་ཞེ་སྡང་གི་དོན་དུ་གསུངས་སོ། །དེ་ནས་་
གཏི་མུག་ཆེ་ཞེས་པ་ནི། ཕྱིན་ཅི་ལོག་པའི་གཏི་མུག་མེད་པར་མཛད་མཁན་བླ་ན་


མེད་པའི་གཏི་མུག་གི་ངོ་བོ་ཆོས་ཀྱི་དབྱིངས་ཀྱི་ཡེ་ཤེས་དང་གཉིས་སུ་མེད་པ་སྐུ་རྡོ་
རྗེ་རྣམ་པར་སྣང་མཛད་དུ་གསུངས་སོ། །དེ་ལྟར་གཏི་མུག་ཆེའི་དོན་དུ་གསུངས་
སོ༑ །རྡོ་རྗེའི་ཐེག་པ་ཞེས་པ་ནི་ཞེ་སྡང་རྡོ་རྗེ་ཡིན་ནོ། །ཐེག་པ་ནི་དེའི་གཉིས་སུ་
མེད་པའི་རིགས་ཀྱི་ཡེ་ཤེས་ཀྱི་ངོ་བོ་ཤེས་རབ་ལྷ་མོ་ཞེ་སྡང་དགའ་མར་སྨོས་སོ།
དེ་ལྟར་རྡོ་རྗེ་ཐེག་པའི་དོན་དུ་གསུངས་སོ། །རབ་སྟོན་པའི་དོན་ནི་བདེ་སྟེ་་་
བཤད་མི་དགོས་སོ། །ནམ་མཁའི་དབྱིངས་དང་མཚུངས་པའི་མཆོག་ཞེས་པ་ནི།
འདོད་ཆགས་རྡོ་རྗེ་སྣང་བ་མཐའ་ཡས་སོ་སོར་རྟོག་པའི་ཡེ་ཤེས་མཱ་མ་ཀཱའི་ངོ་བོ་ཡེ་
ཤེས་དང་གཉིས་སུ་མེད་པར་མཚུངས་པ་ཤེས་རབ་མ་ལྷ་མོ་ནམ་བཟའ་དཀར་མོར་
སྨོས་སོ། །དེ་ལྟར་ནམ་མཁའི་དབྱིངས་དང་མཚུངས་པའི་དོན་དུ་གསུངས་སོ། །
རྒྱལ་གནས་པ་ཞེས་པ་ནི་མདུན་དུ་སྨོས་པའི་ཚུལ་དུ་རྒྱལ་བ་རྣམ་པར་སྣང་མཛད་་
ཀྱི་རྡོ་རྗེའི་མཆོད་པ་མཛད་པའི་གནས་ཀྱི་ངོ་བོ་ཤེས་རབ་མ་ཡེ་ཤེས་ཀྱི་ལྷ་མོ་སངས་
རྒྱས་སྤྱན་དུ་སྨོས་སོ། །བསྟན་པར་བྱ་སྟེ། མདུན་དུ་སྨོས་པའི་འདོད་ཆགས་་་
དང་ཞེ་སྡང་དང་གཏི་མུག་གི་རིགས་གསུམ་ལྷ་མོ་དང་བཅས་པ་དེ་ནི་དོན་དམ་་་་་
པར་སྟོན་པ་མི་བསྐྱོད་པ་རྡོ་རྗེ་འཛིན་གྱི་སྐུ་ཕྱག་རྒྱ་ལ་གཉིས་སུ་མེད་པར་གནས་པ་
ཡིན་པར་ཤེས་པར་བྱའོ། །མཆོད་པ་བཤད་དུ་གསོལ་ཞེས་པའི་དོན་ནི་བདེ་སྟེ་་་
བཤད་མི་དགོས་སོ། །ཐར་པའི་ལམ་ནི་རབ་སྟོན་པ། །ཐེག་པ་གསུམ་གྱི་ལམ་ལ་
གནས༑ །སངས་རྒྱས་སྐལ་མཆོག་དག་པའི་བདག །བླ་མེད་མཆོད་པ་བཤད་
དུ་གསོལ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། ཐར་པ་་
ནི་འཁོར་བའི་ཉོན་མོངས་པའི་སྡིག་པས་སེམས་ཅན་བཅིངས་པ་དེ་སྤངས་པས་་
ཐར་པ་བདེ་བ་ཆེན་པོ་བླ་ན་མེད་པའི་ཡེ་ཤེས་ཀྱི་འབྲས་བུའི་གནས་ཐོབ་པོ། །
དེ་ལྟར་ཐར་པའི་དོན་དུ་གསུངས་སོ། །དེ་ནས་ལམ་ནི་རབ་སྟོན་པ་ཞེས་པ་ནི།


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
ལམ་ནི་གསང་སྔགས་ཀྱི་སྤྱོད་པ་འགྲུབ་པར་མཛད་པ་ཤེས་རབ་མ་ཡེ་ཤེས་ཀྱི་ལྷ་མོ་
དམ་ཚིག་སྒྲོལ་མར་སྨོས་སོ། །དེ་ལྟར་ལམ་ནི་རབ་ཏུ་སྟོན་པའི་དོན་དུ་གསུངས་སོ།།
ཐེག་པ་གསུམ་གྱི་ལམ་ལ་གནས་ཞེས་པ་ནི་སྐུ་དང་གསུང་དང་ཐུགས་གསུམ་ཐེག་པ་
གསུམ་དུ་མིང་བཏགས་པ་དེ་རྣམས་ཀྱི་ལམ་ནི། དེ་བཞིན་གཤེགས་པ་ཐམས་་་
ཅད་ཀྱིས་སེམས་ཅན་ཐམས་ཅད་ཀྱི་དོན་གྲུབ་པ་མཛད་པ་ཐུགས་རྗེའི་འཕྲིན་ལས་
ཀྱི་ངོ་བོ་བྱ་བ་ནན་ཏན་གྱི་ཡེ་ཤེས་ཏེ། དེ་ལྟར་ཐེག་པ་གསུམ་གྱི་ལམ་སྒྲུབ་པ་པོ་
རྣམས་ལ་དམ་ཚིག་སྒྲོལ་མས་བྱིན་གྱིས་རློབ་པར་མཛད་པས། བྱ་བ་ལ་ནན་ཏན་
གྱི་ཡེ་ཤེས་ཀྱི་ངོ་བོ་ཐེག་པ་གསུམ་དབྱེར་མེད་པ་འགྲུབ་པར་འགྱུར་རོ། །དེ་ལྟར་
ཐེག་པ་གསུམ་གྱི་ལམ་ལ་གནས་ཀྱི་དོན་དུ་གསུངས་སོ། །སངས་རྒྱས་སྐལ་མཆོག་
དག་པའི་བདག་ཞེས་པ་ནི་སངས་རྒྱས་དོན་ཡོད་གྲུབ་པ་དེ་བཞིན་གཤེགས་པ་་་
ཐམས་ཅད་ཀྱི་ཡེ་ཤེས་ཀྱི་ཆོ་འཕྲུལ་གྱིས་འགྱིངས་པ་སྤྲོ་བ་དང་བསྡུ་བས་སེམས་ཅན་
ཐམས་ཅད་ཀྱི་དོན་སྒྲུབ་པར་མཛད་པས་བསོད་ནམས་ཀྱི་སྐལ་པ་དང་ལྡན་པ་དེ་་
དང་གཉིས་སུ་མེད་པར་ལྡན་པ་ཡིན་ནོ། །བཤད་པར་བྱ་སྟེ། ཕྱིའི་ཕྱིན་ཅི་་་
ལོག་པའི་ཉོན་མོངས་པའི་རྣམ་པར་རྟོག་པའི་དྲི་མས་གདོད་མ་ནས་ཀྱི་རིགས་ཀྱི་ཡེ་
ཤེས་ལ་མ་གོས་པ་ཡིན་ནོ། །དེ་ལྟར་སངས་རྒྱས་སྐལ་མཆོག་དག་པའི་བདག་གི་་
དོན་དུ་གསུངས་སོ། །བླ་མེད་ཞེས་པ་ནི་ལྷ་དང་མི་ལ་སོགས་པ་སེམས་ཅན་་་
ཐམས་ཅད་ཀྱི་ནང་ན་སྟོན་པ་མི་བསྐྱོད་པ་རྡོ་རྗེ་འཛིན་ནི། ཡེ་ཤེས་དང་བསོད་
ནམས་དང་རིགས་པ་དང་སྟོབས་ལ་སོགས་པ་དང་ལྡན་པ་ཡིན་ནོ། །དེ་ལྟར་བླ་
ན་མེད་པའི་དོན་དུ་གསུངས་སོ། །དེ་ནས་མཆོད་པ་བཤད་དུ་གསོལ་ཞེས་པའི་་་་
དོན་ནི་བདེ་སྟེ་བཤད་མི་དགོས་སོ། །བྱང་ཆུབ་སེམས་ནི་རྒྱས་པའི་སྤྱན། །
ཆོས་ཀྱི་འཁོར་ལོ་རབ་བསྐོར་བ། །སྐུ་དང་གསུང་ཐུགས་ཤིན་ཏུ་དག །ཕྱག་་་


འཚལ་རྡོ་རྗེ་ཐེག་པ་ལའོ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་
ན༑ བྱང་ཆུབ་སེམས་ནི་རྒྱས་པའི་སྤྱན་ནི་དོན་དམ་པ་བྱང་ཆུབ་ཀྱི་སེམས་སྟོན་
པ་མི་སྐྱོད་པ་རྡོ་རྗེ་འཛིན་གྱི་དངོས་གྲུབ་ཐམས་ཅད་ཀྱི་འབྲས་བུའི་ངོ་བོ་དེ་ནི།
སེམས་ཅན་ཐམས་ཅད་ཀྱི་དོན་བྱ་བའི་ཕྱིར་ཐུགས་རྗེ་ཆེན་པོར་གཉིས་སུ་མེད་པའི་
སྙིང་པོའི་ངོ་བོར་སྨོས་སོ། །དེའི་བྱང་ཆུབ་སེམས་ལས་སྟོན་པ་མི་བསྐྱོད་པ་རྡོ་རྗེ་
འཛིན་གྱི་སྐུ་ཕྱག་རྒྱ་སྐྱེད་པ་རིན་པོ་ཆེའི་རྒྱན་གྱིས་མཛེས་པར་འགྱུར་རོ། །བྱང་་
ཆུབ་སེམས་ལས་ཐུགས་རྗེའི་དབང་གིས་ཕྱོགས་བཅུར་གཟིགས་པས་རྒྱས་པའི་སྤྱན་
གྱི་དོན་དུ་གསུངས་སོ། །ཆོས་ཀྱི་འཁོར་ལོ་རབ་བསྐོར་བ་ཞེས་པ་ནི། བྱང་
ཆུབ་སེམས་ལས་བྱུང་བའི་ཡེ་ཤེས་ཀྱི་ཆོ་འཕྲུལ་གྱིས་བསྒྱིངས་པའི་སྟོབས་ཀྱིས་སྟོང་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་ཆོས་ཀྱི་འཁོར་ལོ་བྱེ་་་
བྲག་སྣ་ཚོགས་སུ་ལན་མང་པོར་བསྐོར་བར་མཛད་པས། སེམས་ཅན་ཐམས་ཅད་
འཁོར་བའི་སྡུག་བསྔལ་དང་བྲལ་བར་མཛད་དེ། བྱིན་གྱིས་བརླབས་པས་སངས་
རྒྱས་དང་བྱང་ཆུབ་སེམས་དཔའི་འབྲས་བུ་འཐོབ་པར་འགྱུར་རོ། །དེ་ལྟར་ཆོས་
ཀྱི་འཁོར་ལོ་རབ་སྐོར་བའི་དོན་དུ་གསུངས་སོ། །སྐུ་དང་གསུང་ཐུགས་རབ་ཏུ་་་
དག་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་གྱིས་ཆོས་ཀྱི་འཁོར་ལོ་བསྐོར་་
བར་མཛད་པའི་སྔོན་ཏུ། ཐུགས་རྗེ་ཆེན་པོ་ཞེ་སྡང་གི་ཆོ་འཕྲུལ་གྱི་སྤྲུལ་པ་ཡེ་་་་་
ཤེས་གསུམ་གྱིས་བསྒྱིངས་པས་བདུད་བཞིའི་དཔུང་ཕམ་པར་མཛད་པར་སྨོས་སོ། །
དེ་ནས་ཕམ་པར་མཛད་པའི་དོན་བསྟན་པར་བྱ་སྟེ། སྐུའི་རིགས་ཀྱི་ཁྲོ་བོའི་རྒྱལ་
པོ་ཡ་མཱནྟ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པས་འཆི་བདག་གི་བདུད་གཤིན་རྗེ་
འཁོར་དང་བཅས་པ་ཕམ་པར་མཛད་པ་ཡིན་ནོ། །དེ་ལྟར་སྐུའི་དོན་དུ་གསུངས་
སོ༑ །དེ་ནས་དེ་བཞིན་དུ་ཉིད་ཀྱི་རྡོ་རྗེའི་རིགས་ཀྱི་ཁྲོ་བོའི་རྒྱལ་པོ་པདྨཱནྟ་ཀའི་་


0


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ།

སྐུ་ཕྱག་རྒྱ་སྤྲིན་བཞིན་དུ་སྤྲོས་པས་ཉོན་མོངས་པའི་བདུད་གཏི་མུག་གི་བདག་ཉིད་
ཚངས་པ་འཁོར་དང་བཅས་པ་ཕམ་པར་མཛད་པ་ཡིན་ནོ། །དེ་ལྟར་ཐུགས་ཀྱི་་
དོན་དུ་གསུངས་སོ། །དེ་ནས་དེ་བཞིན་དུ་གསུང་གི་རིགས་ཀྱི་ཁྲོ་བོའི་རྒྱལ་པོ་་
པདྨནྟ་ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པས་ལྷའི་བུའི་བདུད་འདོད་ཆགས་ཀྱི་་
བདག་ཉིད་ཀ་མ་དེ་བ་འཁོར་དང་བཅས་པ་ཕམ་པར་མཛད་པ་ཡིན་ནོ། །དེ་་་
ལྟར་གསུང་གི་དོན་དུ་གསུངས་སོ། །དེ་ནས་དེ་བཞིན་དུ་ཉོན་མོངས་པ་ཐམས་་
ཅད་ཀྱི་རྣམ་པར་རྟོག་པའི་དྲི་མ་གདོད་མ་ནས་ཐུགས་རྡོ་རྗེ་ལ་མ་གོས་པའི་ཐུགས་
ཀྱི་སྟོབས་ཀྱིས་བྱིན་གྱི་རླབས་ཀྱི་ངོ་བོ་རྡོ་རྗེའི་རིགས་ཉིད་ཀྱི་ཁྲོ་བོའི་རྒྱལ་པོ་བིཀྵུ་ཏ་
ཀའི་སྐུ་ཕྱག་རྒྱ་སྤྲིན་བཞིན་དུ་སྤྲོས་པས་ཕུང་པོའི་བདུད་བགེགས་ཀྱི་རྒྱལ་པོ་བི་ན་་
ཡ་ཀ་ཕྲག་དོག་གི་བདག་ཉིད་འཁོར་དང་བཅས་པ་ཕམ་པར་མཛད་པ་ཡིན་ནོ། །
དེ་ལྟར་མདོར་བསྡུས་པར་སྐུ་དང་གསུང་ཐུགས་རབ་ཏུ་དག་པའི་དོན་དུ་གསུངས་
སོ༑ །ཕྱག་འཚལ་ཞེས་པ་ནི་འོག་ནས་བྱུང་བའི་རྡོ་རྗེ་ཐེག་པ་དང་གཉིས་སུ་མེད་
པའི་ངོ་བོ་སྟོན་པ་མི་བསྐྱོད་པ་རྡོ་རྗེ་འཛིན་དེ་ལ་ཕྱག་འཚལ་བ་སེམས་དག་པས་་་་་
དད་པ་ཆེན་པོའི་སེམས་དགའ་བས་བྱས་པ་སྟེ། དེ་ལྟར་ཕྱག་འཚལ་བའི་དོན་དུ་
གསུངས་སོ། །དེ་ནས་རྡོ་རྗེའི་ཐེག་པ་ཞེས་པ་ནི། རྡོ་རྗེ་ནི་མེ་ལོང་ལྟ་བུའི་ཡེ་
ཤེས་ཏེ་དེ་ནི་རིགས་ལྔའི་ཡེ་ཤེས་དང་གཉིས་སུ་མེད་པའི་ངོ་བོ་སྟོན་པ་མི་བསྐྱོད་པ་
རྡོ་རྗེ་འཛིན་གྱི་སྐུ་ཕྱག་རྒྱའི་གཟུགས་དེ་དང་བསྒོམ་པ་བྱས་པས་བསྟེན། སྟོན་པ་
མི་བསྐྱོད་རྡོ་རྗེ་འཛིན་དང་གཉིས་སུ་མེད་པའི་ངོ་བོ་བླ་ན་མེད་པ་དངོས་གྲུབ་ཀྱི་་་་་
འབྲས་བུ་འཐོབ་པོ། །དེ་ལྟར་རྡོ་རྗེ་ཐེག་པ་ལའི་དོན་དུ་གསུངས་སོ། །དེ་ལྟར་
བསྟོད་པའི་ཚིག་གིས་སྟོན་པ་མི་བསྐྱོད་པ་རྡོ་རྗེ་འཛིན་བསྟོད་པར་བྱས་པ་ལ་ཅི་
ཡང་མི་གསུང་བར་བཞུག་པ་དང་། དེ་བཞིན་གཤེགས་པ་རིན་ཆེན་ཏོག་ལ་་་


སོགས་པས་ཡང་བསྟོད་པའི་ཚིག་གིས་བསྐུལ་བར་བྱས་པ་དེ་བསྟན་པར་བྱ་སྟེ།
དེ་ནས་རྒྱལ་པོ་རྡོ་རྗེ་འཛིན། །ཐམས་ཅད་ནམ་མཁའི་མི་འགྱུར་མཆོག
།
ཐམས་ཅད་དབང་བསྐུར་ཀུན་གྱི་དོན། །ཀུན་དབང་རྡོ་རྗེ་རིན་ཆེན་འཛིན། །
ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན། དེ་ནས་ནི་མདུན་དུ་་་
སྨོས་པའི་བསྟོད་པ་དང་པོ་བྱས་པའི་འོག་ཏུ་ཡང་བསྟོད་པ་བྱེད་པའི་དོན་མཚོན་་་་
པའོ༑ །དེ་ལྟར་དེ་ནས་ཀྱི་དོན་དུ་གསུངས་སོ། །རྒྱལ་པོ་ཞེས་པ་ནི་རྣམ་པར་
སྣང་མཛད་ལ་སོགས་པ་བརྗོད་དུ་ཡོད་པ་དང་བརྗོད་དུ་མེད་པའི་འཁོར་ཕུན་སུམ་
ཚོགས་པ་ཐམས་ཅད་ཀྱི་ནང་ན་ཡེ་ཤེས་ཀྱི་ཆོ་འཕྲུལ་གྱིས་བསྒྱིངས་པ་ཁྲོ་བོའི་སྤྲུལ་་
པའི་ཐབས་ཀྱིས་བདུད་ཀྱི་དཔུང་ཐམས་ཅད་ཕམ་པར་མཛད་པ་ཤེས་རབ་མ་ཡེ་་་་
ཤེས་ཀྱི་ལྷ་མོ་མཱ་མ་ཀཱི་དང་གཉིས་སུ་མེད་པར་འཁྱུད་པའི་སྦྱོར་བའི་རྒྱན་གྱི་བརྒྱན་
པའོ༑ །དེ་འཁོར་ལོ་སྒྱུར་བའི་རྒྱལ་པོ་བཞིན་དུ་མདུན་དུ་སྨོས་པའི་འཁོར་གྱི་་་་
ནང་དུ་བཞུགས་པ་ཡིན་ནོ། །དེ་ལྟར་རྒྱལ་པོའི་དོན་དུ་གསུངས་སོ། །རྡོ་རྗེ་
འཛིན་ཞེས་པ་ནི་བྱེ་བྲག་རྣམ་པ་གསུམ་དུ་སྨོས་ཏེ། སྐུའི་བྱེ་བྲག་དང་། ཡེ་
ཤེས་སེམས་པའི་བྱེ་བྲག་དང་། མཚོན་ཆའི་བྱེ་བྲག་གོ། །དེའི་དོན་ཇི་ལྟར་
མདུན་དུ་སྨོས་པ། དེ་བཞིན་དུ་འདིར་སྦྱར་བས་སྨོས་སོ། །ཐམས་ཅད་ནམ་
མཁའ་ཞེས་པ་མདུན་དུ་སྨོས་པའི་རྡོ་རྗེ་འཛིན་རྒྱལ་པོའི་དོན་དེ་ནི་དོན་དམ་པར་
དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་གཉིས་སུ་མེད་པ་ཆོས་ཀྱི་སྐུའི་ངོ་་
བོ་མ་སྐྱེས་པ་སྟོང་པ་ཕྱིའི་ནམ་མཁའ་ལྟར་ཐམས་ཅད་ལ་ཁྱབ་ནས་གནས་པའོ། །
དེ་ལྟར་ཐམས་ཅད་ནམ་མཁའི་དོན་དུ་གསུངས་སོ། །མི་འགྱུར་མཆོག་ཞེས་པ་ནི།
ཡེ་ཤེས་ཐམས་ཅད་ཀྱི་དངོས་གྲུབ་ཀྱི་འབྲས་བུ་འབྱུང་བའི་སྙིང་པོ་ཆོས་ཀྱི་སྐུ་དེ་་་་
ལས་ཡེ་ཤེས་ཀྱི་ཚུལ་དུ་ཡིག་འབྲུ་ཧཱུཾ་དུ་གྱུར་རོ། །དེ་ལས་སྟོན་པ་མི་བསྐྱོད་པ་རྡོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

རྗེ་འཛིན་གྱི་སྐུ་ཕྱག་རྒྱར་གྱུར་རོ། །ཕྱག་རྒྱ་དེས་རྒྱུད་བཀའ་སྩལ་པའི་འོག་ཏུ་་་་
སླར་ཆོས་ཀྱི་སྐུའི་ངོ་བོར་གྱུར་པའོ། །དེ་ལྟར་མི་འགྱུར་བའི་དོན་དུ་གསུངས་སོ། །
ཐམས་ཅད་དབང་བསྐུར་ཞེས་པ་ནི། དབང་བསྐུར་བའི་ཐམས་ཅད་ཀྱི་ངོ་བོ་ཡེ་
ཤེས་གསང་བ་དོན་སྟོན་པ་མི་བསྐྱོད་པ་རྡོ་རྗེ་འཛིན་གྱི་ཉིད་ཀྱི་ཡེ་ཤེས་ཀྱི་ཐབས་ཀྱི་
ཕྱག་རྒྱའོ། །གསང་བ་ནི་ཤེས་རབ་མའི་ཕྱག་རྒྱའོ། །དེ་དང་གཉིས་སུ་མེད་་
པའི་ངོ་བོ་ཡེ་ཤེས་གསང་བར་མིང་བཏགས་པའི་སྐུ་ཕྱག་རྒྱ་དེ་ནི་རྣམ་པར་སྣང་་་
མཛད་ལ་སོགས་པ་དེ་བཞིན་གཤེགས་པ་རྣམ་པ་ལྔའི་རིགས་ཀྱི་བྱེ་བྲག་གྲངས་མེད་
པ་སྟེ། དེ་རྣམས་ཀྱི་སྤྱི་བོ་ལ་དབང་བསྐུར་བའི་ཚུལ་དུ་གནས་པ་ཡིན་ནོ། །དེ་
ལྟར་ཐམས་ཅད་དབང་བསྐུར་བའི་དོན་དུ་གསུངས་སོ། །ཀུན་གྱི་དོན་ཞེས་པ་ནི་
ཐུགས་རྗེ་ཆེན་པོའི་ངོ་བོའི་འཕྲིན་ལས་ཀྱི་བྱེ་བྲག་སྣ་ཚོགས་ཀྱིས་སེམས་ཅན་གྱི་དོན་
མཛད་པའོ། །དེ་ནི་བྱ་བ་ལ་ནན་ཏན་གྱི་ཡེ་ཤེས་དོན་ཡོད་གྲུབ་པ་དང་གཉིས་སུ་
མེད་པའོ། །དེ་ལྟར་ཀུན་གྱི་དོན་དུ་གསུངས་སོ། །ཀུན་དབང་ཞེས་པ་ནི་་་་
མདུན་དུ་སྨོས་པའི་འཕྲིན་ལས་བྱ་བ་ལ་ནན་ཏན་གྱི་ཡེ་ཤེས་ཀྱི་ཐབས་ཀྱིས་སེམས་་
ཅན་ཐམས་ཅད་བྲན་བཞིན་དུ་དབང་དུ་མཛད་དོ། །དེ་ལྟར་ཀུན་དབང་གི་དོན་
དུ་གསུངས་སོ། །རྡོ་རྗེ་རིན་ཆེན་འཛིན་ཞེས་པ་ནི་མདུན་དུ་བསྟན་པའི་འཕྲིན་་་
ལས་བྱ་བ་ལ་ནན་ཏན་གྱི་ཡེ་ཤེས་ཀྱི་སྒྱུ་འཕྲུལ་ཐབས་ཀྱིས་སེམས་ཅན་ཐམས་
དབང་དུ་བསྡུས་མ་ཐག་ཏུ་བྱམས་པ་ཆེན་པོའི་ཐུགས་བསྐྱེད་དེ། རྡོ་རྗེ་ནི་མཉམ་
པ་ཉིད་ཀྱི་ཡེ་ཤེས་སོ། །དེ་དང་གཉིས་སུ་མེད་པའི་ངོ་བོ་རིན་ཆེན་འཛིན་དེ་
བཞིན་གཤེགས་པ་རིན་ཆེན་འབྱུང་ལྡན་གྱི་བྱིན་གྱི་རླབས་ཀྱིས་སེམས་ཅན་ཐམས་་
ཅད་མཉམ་པ་ཉིད་ཀྱི་ཡེ་ཤེས་ཀྱི་འབྲས་བུ་གྲུབ་པར་མཛད་དོ། །མཉམ་པ་ཉིད་་
ཀྱི་ཡེ་ཤེས་དེ་ནི། དེ་བཞིན་གཤེགས་པ་རིན་ཆེན་འབྱུང་ལྡན་དང་གཉིས་སུ་མེད་


པའི་ངོ་བོ་དོན་དམ་པར་སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱིས་སེམས་ཅན་་་
ཐམས་ཅད་ཀྱི་དོན་དུས་རྟག་ཏུ་མཛད་པ་མཐར་ཕྱིན་པའི་ཡོན་ཏན་གྱི་ཐུགས་་་་
མཉམ་པ་ཡིན་ནོ། །གཞན་ཡང་མེ་ལོང་ལྟ་བུའི་ཡེ་ཤེས་དང་གཉིས་སུ་མེད་པ་་
སྟོན་པ་མི་བསྐྱོད་པ་རྡོ་རྗེ་འཛིན་ཉིད་ཀྱི་སྐུ་ཕྱག་རྒྱའི་གཟུགས་སུ་སྨོས་སོ། །དེ་
ནས་དེ་བཞིན་དུ་དེ་དང་གཉིས་སུ་མེད་པ་ཤེས་རབ་མ་ཡེ་ཤེས་ཀྱི་ལྷ་མོ་མཱ་མ་ཀཱིའི་་
སྐུ་ཕྱག་རྒྱ་རིན་ཆེན་དུ་མཚན་བཏགས་པའི་ཤེས་རབ་དེ་རྡོ་རྗེས་གཉིས་སུ་མེད་པར་
འཁྱུད་པའི་སྦྱོར་བའི་ཚུལ་གྱིས་འཛིན་ཏོ། །དེ་ལྟར་རྡོ་རྗེ་རིན་ཆེན་འཛིན་གྱི་དོན་
དུ་གསུངས་སོ། །དེ་བཞིན་གཤེགས་པའི་མཆོད་པའི་མཆོག །རྡོ་རྗེ་མི་ཕྱེད་
གསུམ་གནས་པར། །སྐུ་དང་གསུང་ཐུགས་སྐལ་ལྡན་མཆོག །རྒྱལ་བ་འབྱུང་་
འགྱུར་བཤད་དུ་གསོལ། །ཞེས་བྱ་བའི་དོན་བཤད་པར་བྱ་སྟེ། ཇི་ལྟར་ཡིན་ན།
དེ་བཞིན་གཤེགས་པའི་མཆོད་པ་ནི་དཔལ་རྡོ་རྗེ་འཛིན་པ་ཉིད་ལ་སོགས་པ་རིགས་
རྣམ་པ་ལྔའི་བྱེ་བྲག་གི་དེ་བཞིན་གཤེགས་པ་སྨོས་སོ། །དེ་རྣམས་ཀྱི་མཆོད་པ་་་་
གསང་བ་གསང་བ་ཡིན་ནོ། །དེ་ལྟར་དེ་བཞིན་གཤེགས་པའི་མཆོད་པའི་དོན་དུ་
གསུངས་སོ། །མཆོག་ཞེས་པ་ནི་ལྷ་དང་མི་ལ་སོགས་པ་སེམས་ཅན་ཐམས་ཅད་ཀྱི་
ཕྱི་དང་ནང་གི་མཆོད་པ་ཐམས་ཅད་ཀྱི་ནང་ན། མདུན་དུ་སྨོས་པའི་དེ་བཞིན་་་་
གཤེགས་པ་རྣམས་ཀྱི་གསང་བའི་མཆོད་པ་དམ་པ་དེ་བདག་མེད་པ་ལས་བྱུང་ངོ་།
གཞན་ཡང་སྒྲུབ་པ་པོས་དེ་བཞིན་གཤེགས་པ་རྣམས་བསྒོམས་ནས་མཆོད་པ་བྱས་་
པས་ཡེ་ཤེས་དང་གཉིས་སུ་མེད་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་རོ།།
དེ་ལྟར་མཆོག་གི་དོན་དུ་གསུངས་སོ། །རྡོ་རྗེ་མི་ཕྱེད་གསུམ་གནས་པར་ཞེས་པ་ནི།
དེ་བཞིན་གཤེགས་པའི་མཆོད་པའི་མཆོག །སྐུ་དང་གསུང་དང་ཐུགས་གསུམ་་་་
ལས་བྱུང་ངོ་། །གཞན་ཡང་སྐུ་དང་གསུང་དང་ཐུགས་གསུམ་ནི་མི་ཕྱེད་པའི་ངོ་་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ

བོ་ཡིན་ནོ། །བསྟན་པར་བྱ་སྟེ། མཆོད་པར་བྱེད་མཁན་དང་མདུན་དུ་སྨོས་་་
པའི་དེ་བཞིན་གཤེགས་པ་རྣམས་ཀྱི་ཤེས་རབ་མ་ཡེ་ཤེས་ཀྱི་ལྷ་མོ་རྣམས་ཀྱི་སྐུ་ཕྱག་
རྒྱའི་སྐུ་དང་གསུང་དང་ཐུགས་གསུམ་ནི་གཉིས་སུ་མེད་པའི་ངོ་བོར་སྨོས་སོ། །དེ་
ནས་དེ་བཞིན་དུ་མཆོད་པ་བྱས་པས་བདེ་བར་གྱུར་པའི་དུས་སུ་ཁུ་བའི་ངོ་བོ་བྱང་
ཆུབ་སེམས་ཤེས་རབ་མའི་བྷ་གའི་དབུས་སུ་འོད་དུ་ཞུ་བ་གསང་བའི་མཆོད་པའི་་
རྫས་དེ་སྐུ་དང་གསུང་དང་ཐུགས་གསུམ་མི་ཕྱེད་པར་གནས་པའོ། །མཆོད་པ་དེ་
ཇི་ལྟར་དེ་བཞིན་གཤེགས་པ་རྣམས་ཀྱི་ཚུལ་དེ་བཞིན་དུ་སྒྲུབ་པ་པོས་བསྒོམ་པར་་
བྱས་ནས། མདུན་དུ་སྨོས་པའི་དངོས་གྲུབ་ཀྱི་འབྲས་བུ་འགྲུབ་པར་འགྱུར་རོ། །
དེ་ལྟར་རྡོ་རྗེ་མི་ཕྱེད་གསུམ་གནས་པར་གྱི་དོན་དུ་གསུངས་སོ་སྐུ་དང་གསུང་ཐུགས་
སྐལ་བར་ལྡན་ཞེས་པ་ནི་མདུན་དུ་སྨོས་པའི་མཆོད་པ་དེ་ཤིན་ཏུ་སྐལ་བ་དང་ལྡན་
པའོ༑ །དེ་བཞིན་བཤེགས་པ་རྣམས་ཀྱི་སྐུ་དང་གསུང་དང་ཐུགས་གསུམ་དོན་་་
དམ་པར་ཡེ་ཤེས་གསུམ་གྱི་བསོད་ནམས་ཆེན་པོའི་འབྲས་བུའི་བདག་ཉིད་དོ། །
དེ་ལྟར་སྐུ་དང་གསུང་ཐུགས་མཆོག་གི་དོན་དུ་གསུངས་སོ། །རྒྱལ་བ་འབྱུང་འགྱུར་
བཤད་དུ་གསོལ་ཞེས་པ་ནི། སྟོན་པ་མི་བསྐྱོད་པ་རྡོ་རྗེ་འཛིན་ལ་སོགས་པ་རྒྱལ་་
བ་ཐམས་ཅད་ཀྱིས་རིམ་པར་སོ་སོར་གསང་བའི་མཆོད་པ་མཛད་པས་སེམས་ཅན་
ཐམས་ཅད་ཀྱི་དོན་གྲུབ་པར་བྱ་བའི་ཕྱིར་ཕྱག་རྒྱ་ཕྱུང་ངོ་། །གཞན་ཡང་གསང་
བའི་མཆོད་པས་བདེ་བར་གྱུར་པའི་ངོ་བོ་དེ་ནི་མདུན་དུ་སྨོས་པའི་ཚུལ་དུ་རྒྱལ་བ་
རྣམས་ལས་བྱུང་ངོ་། །མཆོད་པ་དེ་སྟོན་པ་རྡོ་རྗེ་འཛིན་གྱིས་བདག་ཅག་འཁོར་་
ཐམས་ཅད་ལ་བཤད་དུ་གསོལ་ཞེས་པའོ། །དེ་ལྟར་རྒྱལ་བ་འབྱུང་འགྱུར་བཤད་
དུ་གསོལ་གྱི་དོན་དུ་གསུངས་སོ། །དེ་ལྟར་དེ་བཞིན་གཤེགས་པ་དཀོན་མཆོག་་་་
དཔལ་གྱིས་བསྟོད་པའི་སྒོ་ནས་སྟོན་པ་མི་བསྐྱོད་པ་རྡོ་རྗེ་འཛིན་ལ་གསོལ་བ་བཏབ་


མ་ཐག་ཏུ་སྟོན་པ་མི་བསྐྱོད་པ་རྡོ་རྗེ་འཛིན་ཐུགས་དགྱེས་པས་ཟབ་པ་སྙན་པའི་
གསུང་གིས། གསང་བའི་མཆོད་པའི་གནས་ཕུན་སུམ་ཚོགས་པ་བསྒོམ་པའི་ཆོ་ག་
བྱ་བའི་བཤད་པ་དེ་བསྟན་པར་བྱ་སྟེ། ན་ཆུང་གཞོན་ནུ་མིག་བཟང་བཙལ། །
གཟུགས་བཟང་གཞོན་པས་བརྒྱན་པ་ནི། །ལོ་གྲངས་ཉི་ཤུ་ལྔ་ལོན་པ། །རྙེད་་
ནས་བྱོལ་སོང་སྐྱེ་གནས་བརྟག །ཞེས་བྱ་བའི་དོན་བཤད་པར་བྱ་སྟེ། ཅི་ལྟར་
ཡིན་ན། ན་ཆུང་གཞོན་ནུ་མིག་བཟང་བཙལ། །གཟུགས་བཟང་གཞོན་པས་་
བརྒྱན་པ་ནི། །སྒྲུབ་པ་པོས་གསང་བའི་མཆོད་པའི་ངོ་བོ་སྒྲུབ་པ་བསྒྲུབས་པར་
བྱ་སྟེ། པདྨའི་རིགས་ཀྱི་བྱེ་བྲག་ཕྱིའི་གར་མཁན་གྱི་བུ་མོ་བླང་སྟེ། དེའི་མིག་
པདྨའི་འདབ་མ་འདྲ་བ་རིང་བ་མཛེས་པའོ། །གཞན་ཡང་བུ་མོ་དེའི་སྐྲ་འཁྱིལ་བ།
བུང་བ་ལྟ་བུ་སྣུམ་པ་ནག་པ་འཕྲ་བ། སྣ་ཅུང་ཟད་མཐོ་ལ་དྲང་བ། མཆུ་་་
དམར་བ། རོ་སྟོད་ཆེ་བ། ནུ་མ་ཆེ་བ་ཟླུམ་པ། སྲབ་པ་འཇམ་པ་མཐོ་བ།
བར་དོག་པའོ། །གསུས་པ་ཆུང་བ། རྐེད་པ་ཕྲ་བ། བརླ་ཟླུམ་པ་སྦོམ་པ་
འཇམ་པ། དཔུང་པ་གླང་པོ་ཆེའི་སྣ་འདྲ་བ་ལག་པའི་སོར་མོ་འཕྲ་ལ་རིང་བ་
དྲང་བ། རྐང་པ་ཡང་དེ་བཞིན་དུའོ། །མདངས་དང་ལྡན་པ་དེ་ལྟ་བུའི་ན་
ཆུང་དར་ལ་བབ་པ་དེའི་གཟུགས་གཞོན་པའི་རྒྱན་གྱིས་བརྒྱན་པས་མཛེས་པའོ། །
དེ་ལྟར་ན་ཆུང་གཞོན་ནུ་མིག་བཟང་བཙལ། གཟུགས་བཟང་གཞོན་པས་བརྒྱན་
པའི་དོན་དུ་གསུངས་སོ། །ལོ་གྲངས་ཉི་ཤུ་ལྔ་ལོན་པ། །རྙེད་ནས་ཞེས་པ་ནི།
མདུན་དུ་སྨོས་པའི་བུ་མོ་མཚན་དང་ཡོན་ཏན་ཐམས་ཅད་དང་ལྡན་པ། ལོ་ཉི་ཤུ་
རྩ་ལྔ་ལོན་པ་བཟུང་ངོ་། །དེ་ལྟར་ལོ་གྲངས་ཉི་ཤུ་རྩ་ལྔ་ལོན་པ་རྙེད་ནས་ཀྱི་དོན་
དུ་གསུངས་སོ། །དེ་ལྟ་བུའི་པདྨའི་རིགས་ཀྱི་ཤེས་རབ་མ་མ་རྙེད་ན་ཅི་ལྟར་བྱ་ཞེ་
ན༑ རྡོ་རྗེ་རིགས་ཀྱི་བྱེ་བྲག་གི་ཁྲུས་མཁན་གྱི་བུ་མོ་བཟུང་ངོ་། །དེ་ཡང་ལོ་


རྒྱུད་ཀྱི་རྒྱལ་པོ་ཆེན་པོ་དཔལ་གསང་བ་འདུས་པའི་རྒྱ་ཆེར་འགྲེལ་པ། 
བཅུ་གཉིས་ལོན་པའོ། །།དེ་ཡང་མ་རྙེད་ན་སྐུའི་རིགས་ཀྱི་བྱེ་བྲག་བྲམ་ཟེའི་རིགས་
ཀྱི་བུ་མོ་བཟུང་ངོ་། །དེ་ཡང་ལོ་བཅུ་དྲུག་ལོན་པའོ། །བུ་མོ་དེ་རྣམས་ཀྱང་ཇི་
ལྟར་པདྨའི་རིགས་མིག་རིངས་མ་ན་ཆུང་གཞོན་པས་བརྒྱན་པ་མཚན་དང་ཡོན་་་་
ཏན་ཐམས་ཅད་དང་ལྡན་པ་དེ་བཞིན་དུ་འདིར་སྦྱར་བར་གསུངས་སོ། །དེ་ལྟར་
ལོ་གྲངས་ཉི་ཤུ་ལྔ་ལོན་པ་རྙེད་ནས་ཀྱི་དོན་དུ་གསུངས་སོ། །བྱོལ་སོང་སྐྱེ་གནས་
བརྟག་ཞེས་པ་ནི། བྱེ་བྲག་རྣམ་པ་གཉིས་སུ་བསྟན་པར་བྱ་སྟེ། མདུན་དུ་
སྨོས་པའི་ཤེས་རབ་མའི་སྐྱེ་གནས་བན་གླང་ཅན་གྱི་སྐྱེ་གནས་ཀྱི་ངོ་བོར་བརྟག་གོ། །
ཇི་ལྟར་བན་གླང་མོའི་ལུས་ཀྱི་དྲི་ལྟར་བྲོ་བར་སྨོས་སོ། །གཞན་ཡང་བྱོལ་སོང་སྐྱེ་་
གནས་ཀྱི་དོན་ནི། སྒྲུབ་པ་པོས་མདུན་དུ་སྨོས་པའི་ཤེས་རབ་མ་རྣམས་ལ།
སྣང་བ་མཐའ་ཡས་ལ་སོགས་པ་ཉིད་ཉིད་ཀྱི་རིགས་ཀྱི་བདག་པོ་དང་གཉིས་སུ་མེད་
པའི་ང་རྒྱལ་གྱིས་བསྒོམ་པར་བྱ་ཞིང་འདོད་ཆགས་ཆེན་པོའི་སེམས་དགའ་བས་་
ཤེས་རབ་མ་དེ། པདྨ་དང་། པདྨ་ཆེན་པོ་དང་། མཐའ་ཡས་དང་། ཀླུའི་
རྒྱལ་པོ་དུང་སྐྱོང་ལ་སོགས་པའི་ཀླུའི་རྒྱལ་མོ་ཐམས་ཅད་ཀྱི་ནང་ན་སེམས་ཀྱིས་་་
འདོད་པ་དེའི་སྐྱེ་གནས་ཡིན་པར་བརྟག་གོ། །དེ་དང་འཁྱུད་པས་གསང་བའི་་
དབང་པོ་གཉིས་མཉམ་པར་སྦྱར་ནས་ཐབས་དང་ཤེས་རབ་རོལ་པ་བྱའོ། །དེ་བྱས་
པས་བདེ་བར་གྱུར་པའི་དུས་སུ་ཤེས་རབ་མའི་བྷ་གའི་དབུས་ཀྱི་གནས་སུ་ཁུ་བའི་་
ངོ་བོ་བྱང་ཆུབ་སེམས་འོད་དུ་ཞུའོ། །མངྒ་ལཾ།། །།





པེ་རྩིས།
པེ་པ།
 རྩིསཀྱི་སྒྲ།
 པེ་ ཀྱི་སྒྲ།
 པེ་བརླབ།
 པེ་ཀཱའི།
 ཨེ པེ་སྐྱབས།
 ©པེ་དགྲར།
 པེ་སྒྲས། པེ་བཟང་བ། པེ་བ།
  པེ་ས།
 པེ་གླུསྤུ
  པེ་ཏྲ།
 པེ་ཀྱི།  པེ་བཟུང་།
 པེ་སྟོན། པེ་བསྐྱོད།
 ©པེ་གྱི།
 པེ་―དཔག་ཚད།
 པེ་པ།
 པེ་པ་ནི།

 ཡང་། པེ་མི།
 པེ་མགོ། ẾÂ
 བརླབམགོ། པེ་བརླབ།
 པེ་རིག
 པེ་ར །
 པེ་ཨུདྨ། པེ་ན། པེ་རྣམ་པ། པེ་པས།
 འོ པེ་གྱིས
 །
པེ་པ།
 པེ་བརླབ།
།
པེ་པ
པེ་བསྐྱེད།
 པེ་དཔའ། (འདིའི་འོག་གི་སེམས་པ་ཞེས་པ་རྣམས་པེ་ལ་མང་ཆེ་བ་སེམས་དཔའ་ཞེས་འཁོད་ཀྱང་་་་་་


