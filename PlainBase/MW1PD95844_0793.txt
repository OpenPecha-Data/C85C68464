།དེ་ན་ཉིད་རིན་པོ་ཆེ་སྣང་བའི་
)རྣམ་པར་བཤད་པ
།



༄། དེ་ཁོ་ན་ཉིད་རིན་པོ་ཆེ་སྣང་བའི་རྣམ་བཤད་བཞུགས་སོ།། ༄༅༅། །རྒྱ་
གར་སྐད་དུ། ཏད་ཏྭ་རད་ན་ཨཱ་ལོ་ཀ་བྱ་ཁྱ་ན། བོད་སྐད་དུ། དེ་ཁོ་ན་ཉིད་
རིན་པོ་ཆེ་སྣང་བའི་རྣམ་པར་བཤད་པ། བཅོམ་ལྡན་འདས་གསུང་གི་དབང་
ཕྱུག་ལ་ཕྱག་འཚལ་ལོ། །དཔེ་མེད་ཅེས་བྱ་བ་ལ་སོགས་པ་ལ། གང་གིས་
ཕྱག་ན་པད་མ་བསྣམས་པ་དེ་ནི། ཕྱག་ན་པད་མ་སྟེ་བཅོམ་ལྡན་འདས་སྤྱན་རས་
གཟིགས་དབང་ཕྱུག་སྟེ། དེ་རྒྱལ་གྱུར་ཅིག་ཅེས་བྱ་བར་སྦྱར་རོ། །ཁྱད་པར་ཅི་
ལྟ་བུ་ཞིག་དང་ལྡན་པ་ཅེ་ན། དཔེ་མེད་ཅེས་བྱ་བ་ལ་སོགས་པ་སྨོས་ཏེ། དཔེ་
མེད་པ་དང་ཤིན་ཏུ་བདག་དོན་གྱི་གྱ་ནོམ་པ་ཉིད་དང་། འདར་མ་ཀ་ཡ་ཆེ་བ་ཉིད་དང་།
གཞན་གྱི་དོན་ཏུ་བ་པ་ཀ་ཡ་འཁོར་བའི་མཐའི་བར་དུ་གནས་པའི་མཚན་ཉིད་ཀྱི་ཆོས་དང་་
ལྡན་པ་སྟེ། གཞན་དག་ལ་མེད་པའི་ཕྱིར་རོ། །གང་གི་རང་བཞིན་བདེ་བ་
ཉིད་ཀྱི་ངོ་བོ་དཔེ་དང་བྲལ་བར་གྱུར་པ་དེ་ལ་དེ་སྐད་ཅེས་བྱའོ། །གཞན་ཡང་


ཁྱད་པར་ཇི་ལྟ་བུ་ཞིག་དང་ལྡན་ཞེ་ན། དཔལ་སྟེ་བསོད་ནམས་དང་ཡེ་ཤེས་ཀྱི་་
ཚོགས་ཀྱི་མཚན་ཉིད་ཡིན་ལ། དེའི་གནས་ནི་གང་གི་གཞིར་གྱུར་པ་དེ་ལ་དེ་སྐད་
ཅེས་བྱའོ། །ཆོས་ཀྱི་སྐུའི་ངོ་བོ་ཉིད་ཀྱིས་ཀུན་ཏུ་འགྲོ་བ་ཉིད་ཡིན་པའི་ཕྱིར་སོ་
སོར་ངེས་པའི་གནས་མེད་པས་ན་གནས་མེད་པའོ། །ཡང་ཁྱད་པར་ཅི་ལྟ་བུ་
ཞིག་དང་ལྡན་ཅེ་ན། དཔེ་མེད་ཏེ་གཟུགས་མཆོག་ཏུ་གྱུར་པ་དང་ན་ཚོད་དང་།
སྒེག་པ་ལ་སོགས་པའི་རང་བཞིན་དང་། སྙིང་རྗེ་ཆེན་པོ་ལ་སོགས་པ་དང་ལྡན་
པ་ཉིད་ཀྱིས་ན་དཔེ་ལས་འདས་པའོ། །གཟུགས་རྡོ་རྗེ་ལ་སོགས་པ་ནས་སྒྲོལ་མའི་
མཐར་ཐུག་པ་ལྷ་མོ་བཅུའི་ངོ་བོ་རིག་མའི་འཁོར་གྱིས་བསྐོར་བ་གང་ལ་ཡོད་པ་དེ་
ལ་དེ་སྐད་ཅེས་བྱའོ། །རང་སྣང་བའི་ངོ་བོ་རིག་པ་སྟེ་ཤེས་རབ་དང་ལྷན་ཅིག་
འཇུག་པའི་ཕྱིར་རིག་པ་དང་བཅས་པའོ། །སྲིད་པ་གསུམ་ནི་སྲིད་པ་གསུམ་ན་
གནས་པའི་སྐྱེ་བོའོ། །གང་ལ་ཕན་པ་ནི་མ་འོངས་པའི་ཕན་པ་སྟེ། སངས་
རྒྱས་ཉིད་ལ་སོགས་པ་དང་། དེ་ལ་བདེ་བ་ནི་བདེ་བ་སྟེ། འཁོར་ལོ་བསྒྱུར་
བ་ཉིད་ལ་སོགས་པའོ། །དེ་ཐོབ་པ་ནི་རྙེད་པ་སྟེ། མངོན་སུམ་དུ་བྱས་པའོ། །
དེ་དག་གི་རྒྱུ་མཛད་པ་གང་ཡིན་པ་དེ་ལ་དེ་སྐད་ཅེས་བྱའོ། །ཡོངས་སུ་མྱ་ངན་
ལས་མི་འདའ་བའི་ཆོས་ཉིད་ཀྱི་མི་གནས་པའི་མྱ་ངན་ལས་འདས་པའི་ངོ་བོ་ཉིད་
བརྙེས་པས་རྣམ་པ་གཞན་དུ་འགྱུར་བ་མེད་པའི་ཕྱིར་འགྱུར་བ་མེད་པ་ཡིན་ཏེ།
དེ་ལྟ་བུའི་ཁྱད་པར་ཅན་གྱི་བཅོམ་ལྡན་འདས་རྒྱལ་བར་གྱུར་ཅིག་ཅེས་པའོ། །
དུས་ཇི་སྲིད་དུ་ཅེ་ན། ཅི་སྲིད་རེ་བར་སྣང་བ་ཞེས་བྱ་བ་སྨོས་ཏེ། ཀ་པ་རེ་བའི་
ངོ་བོའི་སྒྲ་ནི་ཕྱོགས་བཅུའི་ནམ་མཁའི་ཨ་པ་རང་གི་ངོ་བོའམ། ཡང་ན་རེ་བ་སྟེ་
སེམས་ཅན་ཐམས་ཅད་སྲིད་པའི་ལོངས་སྤྱོད་ལ་སྲེད་པའོ། །རེ་བ་སྣང་བ་ནི་་
གསལ་བ་སྟེ། རབ་ཏུ་འཇུག་པ། རབ་ཏུ་སྐྱེ་བའི་བར་དུའོ། །དེ་སྲིད་བཅོམ་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
ལྡན་འདས་རྒྱལ་བར་གྱུར་པ་སྟེ། ཁྱབ་ཏ་རི་ཧ་ར་འཇུག་དང་ལྷ་ཆེན་པོ་དང་།
ཚངས་པ་ལ་སོགས་པ་ཐམས་ཅད་ལས་ཁྱད་པར་དུ་འཕགས་པར་གྱུར་པ་ཞེས་བྱ་
བའི་དོན་ཏོ། །དེ་ལ་དཔེ་མེད་བདེ་བའི་ངོ་བོ་ཞེས་བྱ་བ་འདིས་ནི་རང་གི་དོན་
ཕུན་སུམ་ཚོགས་པ་བསྟན་ཏོ། །དཔལ་གྱི་གནས་གྱུར་ཅེས་བྱ་བ་འདིས་ནི།
དེའི་ཐབས་ཡིན་ཏེ། བསོད་ནམས་དང་ཡེ་ཤེས་ཀྱི་ཚོགས་དག་ནི་དཔལ་གྱི་སྒྲས་
མངོན་པར་བརྗོད་པའི་ཕྱིར་རོ། །སྲིད་པ་གསུམ་ལ་ཕན་པ་དང་བདེ་བ་ཐོབ་
མཛད་ཅེས་བྱ་བ་འདིས་ནི་གཞན་གྱི་དོན་ཕུན་སུམ་ཚོགས་པ་བསྟན་ཏོ། །དཔེ་
མེད་ལྷ་མོ་བཅུའི་ངོ་བོའི་རིག་མ་དག་དང་རིག་པར་བཅས་ཞེས་བྱ་བ་འདིས་ནི་་
དེའི་ཐབས་ཡིན་ཏེ། དེ་ལྟ་བུའི་ལྷ་མོ་བཅུ་དང་དམ་པའི་སྐུ་མཚན་སུམ་ཅུ་རྩ་
གཉིས་དང་། དཔེ་བྱད་བཟང་པོ་བརྒྱད་ཅུའི་རྣམ་པས་སྟོང་ན། གཞན་གྱི་
དོན་ཕུན་སུམ་ཚོགས་པ་རྣམ་པ་ཐམས་ཅད་དུ་མཛད་པའི་མཐུ་མི་མངའ་བའི་ཕྱིར་
རོ༑ །དཔལ་ལྡན་སྔགས་ཀྱི་གཞུང་ལུགས་ཞེས་བྱ་བའི་སྒྲས། རྣལ་འབྱོར་རྒྱུད་
སྤྱིར་བརྗོད་པར་བྱེད་པ་ཡིན་དུ་ཟིན་ཀྱང་། ཤུགས་ཀྱིས་དཔལ་གསང་བ་འདུས་
པ་ཡོངས་སུ་གཟུང་བར་བྱ་སྟེ། གཞན་དག་ལ་དོན་བཞི་པ་མི་སྲིད་པའི་ཕྱིར་རོ།
ལྷག་མ་ནི་གོ་སླའོ། །སློབ་དཔོན་དུ་མའི་མན་ངག་གིས་ཡོངས་སུ་དཀྲུགས་པའི་
རྣམ་པར་འཁྲུགས་པ་རྣམ་པར་བཀབ་པ་སྟེ་བདུན་གྱི་དབྱེ་བས་ཞེས་བྱ་བ་ནི་འདས་
པ་དང་། མ་འོངས་པ་དང་། ད་ལྟར་གྱི་སློབ་དཔོན་དུ་གཏོགས་པའི་མན་
ངག་གི་ཚོགས་ཡང་དག་པར་བསྡུས་པས་སོ། །གསལ་བར་རྟོགས་པར་བྱ་བའི་
ཕྱིར༑ ཞེས་བྱ་བ་ནི་བདེ་བར་གསལ་བར་ཁོང་དུ་ཆུད་པར་བྱའོ། །ཞེས་བྱ་
བའི་ཐ་ཚིག་གོ། །དེ་ཉིད་ཞེས་བྱ་བ་ལ་སོགས་པ་ལ། མུ་སྟེགས་ཅན་གང་ལ་་་
ཀུན་ནས་འཁྲུལ་པ་སྟེ། རྣམ་པར་འཁྲུལ་པའི་བློ་ཤེས་རབ་ཀྱི་བྱེ་བྲག་ཡོད་པ་དེ་་


ལ་དེ་སྐད་ཅེས་བྱའོ། །མུ་སྟེགས་ཅན་དེ་དག་ཐམས་ཅད་བདག་དང་བདག་གིར་
འཛིན་པའི་ལིང་ཏོག་གིས་བློ་ཡི་དམིག་ཁེབས་པར་གྱུར་པས། དེ་ཁོ་ན་ཉིད་ནི་
འདིའམ༑ བསྒྲུབ་པར་བྱ་བ་ནི་འདིའོ་ཞེས་དེ་ཁོ་ན་ཉིད་དང་བསྒྲུབ་པར་བྱ་བ་
དེའི་རང་གི་ངོ་བོ་གང་ཡིན་པ་རིག་ཅིང་ཁོང་དུ་ཆུད་པ་ལ་དེ་དག་འཁྲུལ་པའོ། །
ལྷག་མ་ནི་གོ་སླའོ། །གལ་ཏེ་དེ་ཁོ་ན་ཉིད་དང་བསྒྲུབ་པར་བྱ་བ་དག་ལ་ནི་བླང་
བར་བྱ་བ་ཉིད་དུ་ངོ་བོ་ཉིད་གཅིག་པ་མ་ཡིན་ནམ། ཅིའི་ཕྱིར་དེ་ཁོ་ན་ཉིད་དང་
བསྒྲུབ་པར་བྱ་བ་དབྱེ་བ་བསྟན་ཅེ་ན། དེ་ནི་བདེན་པ་མ་ཡིན་ཏེ། དེ་ཁོ་ན་་
ཉིད་བླང་བར་བྱ་བ་ཉིད་ཡིན་ཡང་བདེ་བ་དང་སྡུག་བསྔལ་དང་བཏང་སྙོམས་ལ་་་
སོགས་པ་སོ་སོར་སྣང་བའི་ཚོགས་མ་ལུས་པ་ལ་ཁྱབ་པར་བྱེད་པ་ཡིན་ལ། བསྒྲུབ་
པར་བྱ་བ་ཡང་མངོན་པར་འདོད་པ་མ་ཡིན་པ་ལས་བཟློག་པར་འདོད་པའི་མཚན་
ཉིད་ཀྱིས་འབྲས་བུ་བླང་བར་བྱ་བ་ཉིད་ཡིན་ཡང་སྲོག་ཆགས་ཐམས་ཅད་ཀྱིས་་་
གདོན་མི་ཟ་བར་བསྒྲུབ་བྱ་བ་མ་ཡིན་པ་ལས་བཟློག་པ་བསྒྲུབ་པར་བྱ་བ་ཉིད་དུ་་
མངོན་པར་འདོད་པའི་ཕྱིར་ཉེས་པ་མེད་དོ། །དེ་ལ་རིག་བྱེད་ཀྱི་མཐར་སྨྲ་བའི་་
མངོན་པར་འདོད་པའི་སྒྲུབ་པར་བྱ་བ་ནི། དགའ་བའི་ངོ་བོ་ཞེས་བྱ་བ་ལ་སོགས་
པ་སྨོས་ཏེ། དགའ་བའི་ངོ་བོ་ཉིད་ནི་རྟག་ཏུ་བདེ་བའི་རང་བཞིན་ཉིད་ཡིན་པའི་
ཕྱིར་རོ། །རང་རིག་པ་ནི་གསལ་བའི་ངོ་བོ་ཉིད་ཀྱིས་བདག་ཉིད་རབ་ཏུ་སྣང་བ་
ཉིད་ཀྱི་ཕྱིར་རོ། །མི་གཡོ་བ་ཞེས་བྱ་བ་ནི། མི་རྟག་པ་ཉིད་ཀྱིས་བསྐྱོད་པར་མི་
ནུས་པའི་ཕྱིར་རོ། །།ཞི་བ་ནི་ཉོན་མོངས་པ་དང་ཉེ་བའི་ཉོན་མོངས་པས་སྟོང་པ་
ཉིད་དུ་ཡོངས་སུ་བརྟགས་པའི་ཕྱིར་རོ། །རྣམ་པ་དེ་ལྟ་བུ་བསྒྲུབ་པར་བྱ་བ་ལ་་་
འདུན་པ་ནི་འདོད་པའོ། །གང་ཉན་ཐོས་དང་བཅས་པའི་འཇུག་པའི་རང་རྒྱལ་
བ་ནི་བསེ་རུ་ལྟ་བུ་སྟེ། གཅིག་པུ་རྒྱུ་བ་དང་། ཚོགས་ཀྱི་སྤྱོད་པའི་རང་སངས་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
རྒྱས་དག་བསྒྲུབ་བྱར་འདོད་དོ། །ཅི་འདྲ་བ་ཞིག་ཅེ་ན། གཟུགས་ལ་སོགས་་་
པའི་ཕུང་པོ་དང་བྲལ་བའོ། །གཟུགས་དང་ཚོར་བ་དང་འདུ་ཤེས་དང་། འདུ་
བྱེད་རྣམས་དང་། །རྣམ་པར་ཤེས་པའི་མཚན་ཉིད་དག་གི་ཕུང་པོ་རྣམས་ནི་སྤུང་
བ་སྟེ། བྲལ་བ་དང་། རྣམ་པར་ཆད་པ་དང་། འགག་པར་གྱུར་པ་ཞེས་
བྱ་བའི་བར་དུའོ། །འདི་སྐད་དུ་བསྟན་པར་འགྱུར་ཏེ། ཉན་ཐོས་དང་རང་་་
སངས་རྒྱས་ཐམས་ཅད་ནི་ཕུང་པོ་ལྷག་མ་དང་བཅས་པ་དང་། ཕུང་པོ་ལྷག་མ་
མེད་པའི་དབྱེ་བས་མྱ་ངན་ལས་འདས་པ་ཐ་དད་ཀྱང་། ཕུང་པོ་ལྷག་མ་མེད་
པའི་མྱ་ངན་ལས་འདས་པ་ཁོ་ན་མངོན་སུམ་དུ་བྱ་བའི་ཕྱིར་བསྒྲུབ་པར་བྱེད་པར་
ཞུགས་པ་ཡིན་ནོ། །ད་ནི་ཕ་རོལ་ཏུ་ཕྱིན་པའི་ཚུལ་དུ་སྨྲ་བ་དག་མངོན་པར་
འདོད་པའི་བསྒྲུབ་པར་བྱ་བ་རྣམ་པ་བཞི་བསྟན་པའི་ཕྱིར། རྣམ་པས་སྟོང་པ་
ཞེས་བྱ་བ་ལ་སོགས་པ་སྨོས་ཏེ། རྣམ་པ་ནི་སྔོན་པོ་དང་། སེར་པོ་དང་།
བདེ་བ་དང་། སྡུག་བསྔལ་ལ་སོགས་སྣ་ཚོགས་པའི་ངོ་བོའོ། །དེས་སྟོང་པ་
སྟེ་རྣམ་པ་རྣམ་པར་བརྫུན་པའི་གཞུང་བརྫུན་པའོ། །རྣམ་པ་མེད་པ་དེ་ཉིད་ཀྱི་ཕྱིར་ནམ་་
མཁའ་ལྟ་བུའོ། །གང་གི་རང་བཞིན་ཟླ་བ་དང་འདྲ་བར་འོད་གསལ་བའི་ངོ་བོ་་
ཉིད་ཡིན་པ་དེ་ལ་དེ་སྐད་ཅེས་བྱའོ། །སོ་སོ་རང་རིག་ཅེས་བྱ་བ་ནི་རང་རིག་པ་
གཅིག་པུའི་ངོ་བོ་རིག་པའོ། །འདིར་ཕུང་པོ་སྡུག་བསྔལ་དང་སྡུག་བསྔལ་གྱི་རྒྱུ་མི་དགེ་
བཅུ་ལས་དང་ཉོན་མོངས་དག་ལས་འགྲོ་བ་མ་ལུས་པར་འདོན་པར་འདོད་པའི་སྙིང་རྗེའི་་་
རང་བཞིན་གང་ཡིན་པ་དེ་ལ་དེ་སྐད་ཅེས་བྱའོ། །འདི་སྐད་དུ་བཤད་པར་འགྱུར་
ཏེ༑ ཕ་རོལ་ཏུ་ཕྱིན་པ་ཉེ་བར་སྟོན་པའི་སྒྲས་བརྗོད་པར་བྱ་བ་སྔོན་པོ་དང་།
སེར་པོ་ལ་སོགས་པའི་རྣམ་པ་སྣ་ཚོགས་པས་སྟོང་ཞིང་སྣང་བ་མེད་ལ། དྲི་མ་
མེད་པ་ནམ་མཁའ་ལྟ་བུར་དག་པ་འགྲོ་བ་མ་ལུས་པའི་དོན་བྱེད་པའི་སྙིང་རྗེ་ཆེན་


པོ་དང་ལྡན་པ་སོ་སོ་རང་གིས་རིག་པ་ནི་བསྒྲུབ་པར་བྱ་བ་ཡིན་ཏེ། ཕ་རོལ་ཏུ་་
ཕྱིན་པའི་ཚུལ་གྱི་བསྒྲུབ་པར་བྱ་བ་དང་པོའོ། །མཛེས་པ་རྣམ་པ་དང་བཅས་པ་དེ་
དེ་
ཉིད་ཡིན་ལ་མཚན་ཡང་དེ་ཉིད་ཡིན་པས་ན། མཛེས་པའི་མཚན་སུམ་ཅུ་རྩ་
གཉིས་ཞེས་བྱ་སྟེ། དེས་བརྒྱན་པའོ། །དོན་ཏེ་སྐྱེ་བོ་རྣམས་ཀྱིས་དགོས་པ་
མཛད་པའི་ངང་ཚུལ་ཅན་གྱི་རང་བཞིན་གང་ལ་ཡོད་པ་དེ་ནི་དེའི་དོན་མཛད་པའོ།།
སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་བཅུའི་རྒྱུ་མཐུན་པ་དེ་ནི་རབ་ཀྱི་མཐའི་་་
སྟོབས་ཉིད་ཀྱིས་འདྲ་བའི་འབྲས་བུའོ། །སྡུག་བསྔལ་སྔར་སྤངས་པ་ཉིད་ཀྱི་ཕྱིར་
དང་། བདེ་བ་ཡང་མངོན་སུམ་དུ་བྱས་པའི་ས་ནས་སྐབས་ན་མེད་པའི་ཕྱིར།
བཏང་སྙོམས་ཀྱི་ངོ་བོ་ཉིད་ཀྱིས་བདེ་བ་ཉིད་མེད་པའི་ནི་བདེ་བྲལ་བའོ། །འདི་་
སྐད་དུ་བསྟན་པར་འགྱུར་ཏེ། མཚན་སུམ་ཅུ་རྩ་གཉིས་འཛིན་ཅིང་། དཔེ་་་་
བྱད་བཟང་པོ་བརྒྱད་ཅུས་རྣམ་པར་སྤྲས་པའི་སྐུ་འགྲོ་བ་མ་ལུས་པའི་དོན་མཛད་པ།
སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་གོམས་པར་མཛད་པའི་སྟོབས་ཀྱིས་བྱུང་བ་
ཡང་དག་པར་རྫོགས་པའི་སངས་རྒྱས་ཀྱི་ངོ་བོ་ཉིད་བདེ་བ་དང་། སྡུག་བསྔལ་་་
སྤངས་པའི་བཏང་སྙོམས་ཀྱི་ངོ་བོ་ཉིད་བསྒྲུབ་པར་བྱ་བ་གཉིས་པ་ཡིན་ནོ། །
དགའ་བཅས་རྣམ་བཅས་ཀྱི་གཞུང་ཞེས་བྱ་བ་ལ་སོགས་པ་ལ། དགའ་བ་དང་ལྷན་ཅིག་
འཇིག་པའི་ཕྱིར་དེ་དགའ་བ་དང་བཅས་པ་ཡང་ཡིན་ལ། མཛེས་པའི་མཚན་་
གྱིས་བརྒྱན་པའི་སྐུ་ཡང་ཡིན་པས་སོ། །ཡང་དག་ལོངས་སྤྱོད་པ་ནི་ཆོས་སྟོན་པའི་
སྒོ་ནས་ཉེ་བར་ལོངས་སྤྱོད་པར་གྱུར་པའོ། །སུ་ཞིག་གིས་ཞེ་ན། ས་བཅུའི་
དབང་ཕྱུག་རྣམས་ཀྱིས་ཏེ། ས་ལྷག་མ་རྣམས་ན་གནས་པའི་སྤྱོད་ཡུལ་མ་ཡིན་་
པ་ཉིད་ཀྱི་ཕྱིར། ས་བཅུ་པ་བརྙེས་པ་སྤྱན་རས་གཟིགས་དབང་ཕྱུག་དང་།
འཇམ་དཔལ་ལ་སོགས་པ་རྣམས་ཀྱིས་ལོངས་སྤྱོད་པར་བྱ་བ་ཡིན་ནོ། །ཞེས་བྱ་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ། 
བའི་བར་དུའོ། །ལྷག་མ་ནི་གོ་སླའོ། །འདི་སྐད་དུ་བཤད་པར་འགྱུར་ཏེ།
གནས་གཙང་མའི་སྟེང་ན་ཡང་དག་པར་རྫོགས་པའི་སངས་རྒྱས་ཀྱི་ཕོ་བྲང་སྟུག་པོ་
བཀོད་པ་ཞེས་བྱ་བ་ན། ཇི་ལྟར་བཅོམ་ལྡན་འདས་དགའ་བའི་ངོ་བོ་ལོངས་སྤྱོད་
རྫོགས་པའི་སྐུའི་བདག་ཉིད་ཅན། སྤྲུལ་པའི་སྐུའི་སྒོ་ནས་འགྲོ་བ་མ་ལུས་པའི་་་་
དོན་ཡང་དག་པར་སྒྲུབ་པར་མཛད་པ། ཉན་ཐོས་དང་རང་སངས་རྒྱས་དང་ས་
དགུའི་དབང་ཕྱུག་རྣམས་ཀྱིས་ཀྱང་མ་མཐོང་བའི་སྐུ་ཅན། ས་བཅུའི་དབང་ཕྱུག་
མཆོག་ཏུ་གྱུར་པའི་བྱང་ཆུབ་སེམས་དཔའ་ཁོ་ནས་ཆོས་གསན་པའི་སྒོ་ནས་ཉེ་བར་
ལོངས་སྤྱོད་པར་བྱ་བ་འཁོར་བ་ཇི་སྲིད་དུ་བཞུགས་ཏེ། དེ་ལྟ་བུ་ནི་བསྒྲུབ་པར་
བྱ་བ་གསུམ་པ་ཡིན་ནོ། །དབུ་མ་པའི་གཞུང་སྦྱིན་སོགས་ཞེས་བྱ་བ་ལ་སོགས་པ་ལ།
ཡོན་ཏན་དུ་བྱེད་གོམས་པར་བྱེད་པའི་ཕྱིར་སྦྱིན་པ་ལ་སོགས་པའི་ཕ་རོལ་ཏུ་ཕྱིན་
པ་ཉིད་ཡོན་ཏན་ཡིན་ལ། དེ་དག་ཡང་དག་པར་རྫོགས་པ་སྟེ། ཡོངས་སུ་
རྫོགས་པར་བྱས་ནས། གང་རྫོགས་པའི་སངས་རྒྱས་རྣམས་ཀྱིས་ངེས་པར་མཛད་
པར་བྱ་བ་མ་ལུས་པ་དེ་ཡང་མཛད་ནས། ཡང་དག་མཐའ་སྟེ། གང་སེམས་
དང་སེམས་ལས་བྱུང་བ་འགོག་པའི་བདག་ཉིད་ཀྱི་སྟོང་པའི་མཚན་ཉིད་མངོན་་
སུམ་དུ་མཛད་པའོ། །དེ་ཡང་བསྒྲུབ་བྱར་ཡོད་པ་ཡིན་ནོ་ཞེས་ཕ་རོལ་ཏུ་ཕྱིན་
པའི་ཚུལ་ལ་གནས་པ་དེ་དག་སྐད་དུ་སྨྲ་བ་བསྒྲུབ་པར་བྱ་བ་བཞི་པའོ།  །ད་ནི་
སྔགས་ཀྱི་ཚུལ་དུ་བཤད་པའི་བསྒྲུབ་པར་བྱ་བ་རྣམ་པ་བདུན་བསྟན་པར་བྱ་བའི་་་
ཕྱིར༑ ཉིད་མཚུངས་ཨ་ག་ག་ལྷ་མོ་ཞེས་བྱ་བ་ལ་སོགས་པ་སྨོས་ཏེ། ཉིད་དང་
མཚུངས་པའི་ལྷ་མོས་འཁྱུད་པའི་ངང་ཚུལ་ཅན་གྱི་རང་བཞིན་གང་ལ་མངའ་བ་དེ་
ནི་ཉིད་མཚུངས་ལྷ་མོས་འཁྱུད་པ་ཅན་ནོ། །རྟོག་པ་དང་བྲལ་བ་ནི་རྣམ་པར་རྟོག་
པ་མེད་ཅིང་རྣམ་པར་རྟོག་པ་སྤངས་པ་ཞེས་བྱ་བའི་བར་དུའོ། །གཞན་ནི་གོ་སླའོ། །


དོན་ནི་འདི་ཡིན་ཏེ། ཡང་དག་པར་འཁྱུད་པ་སྟེ། ཉིད་དང་མཚུངས་པའི་་
ལྷ་མོས་འཁྱུད་པ་ཅན་འགྲོ་བའི་དོན་མཛད་པའི་སྐུ་མཚན་སུམ་ཅུ་རྩ་གཉིས་ལ་
སོགས་པས་རྣམ་པར་བརྒྱན་པ་བཏང་སྙོམས་ཀྱི་ངོ་བོ་ཉིད་དུ་འཁོར་བ་ཇི་སྲིད་དུ་
བཞུགས་པ་མངོན་སུམ་དུ་བྱ་བ་ཡིན་ཞེས་བྱ་བ་ནི་བསྒྲུབ་བྱ་དང་པོའོ།  །དང་པོ་
ཉིད་ནས་ཞེས་བྱ་བ་ལ་སོགས་པ་ལ། རང་ལྷའི་རྣམ་པའི་ཁྱད་པར་ཏེ། བདག་
ཉིད་ཀྱི་འདོད་པའི་ལྷ་རྣམས་པས་སྟོང་པ་དང་། རྣམ་པ་མེད་པ་ཞེས་བྱ་བའི་་
བར་དུའོ། །དང་པོ་ཉིད་ནས་ཞེས་བྱ་བ་ནི་ཐོག་མ་ཉིད་ནས་བཤད་མ་ཐག་པའི་
ལྷའི་རྣམ་པ་ཉིད་ལ་བལྟོས་པ་མེད་ཤ་ར་བ་བདེ་བ་ཡང་དག་པར་བསྒོམ་པར་བྱ་
བ་བསྒོམ་པས། མངོན་དུ་བྱ་བ་གསལ་བ་མ་ཡིན་པ་གསལ་བར་བྱས་པར་གྱུར་པ་
ནི་བདེ་བ་ཆེན་པོ་ཞེས་བྱ་བར་འགྱུར་རོ། །དེ་ཡང་འགྲོ་དོན་མཛད་པ་ནི་ཡིད་་་
བཞིན་གྱི་ནོར་བུ་དང་མཚུངས་པའི་ཚུལ་དུའོ། །འདི་སྐད་དུ་བཤད་པར་འགྱུར་
ཏེ༑ བཤད་མ་ཐག་པའི་ཉིད་ཀྱི་སྔགས་ས་བོན་ལས། ལྷའི་སྐུ་དང་ཕྱག་རྒྱ་དང་ལྷའི་
རྣམ་པ་ཉིད་སྤངས་སྟེ། བསྒོམས་པས་གསལ་པོར་བྱས་པ་བདེ་བ་ཆེན་པོ་ཞེས་་
བྱ་བ་ཡིད་བཞིན་གྱི་ནོར་བུ་བཞིན་དུ་འགྲོ་བའི་དོན་མཛད་པ། སྒྱུ་མ་ལྟ་བུ་་
འཁོར་བ་ཇི་སྲིད་པར་བཞུགས་པ་ནི་བསྒྲུབ་པར་བྱ་བ་གཉིས་པའོ། །རང་་
བདག་རད་ན་ཨ་ཀར་ཤན་ཏི་ཅེས་བྱ་བ་ལ་སོགས་པ་སྨོས་པ་ལ། རང་གི་བདག་པོ་སྟེ།
རང་གི་འདོད་པའི་ལྷ་ཉིད་དང་། བདེ་བའི་ངོ་བོ་ནི་བདེ་བ་གཅིག་པུའི་རང་
བཞིན་ནོ། །མངོན་བྱས་པ་ནི་ཀུན་ནས་མངོན་སུམ་དུ་བྱས་པ་ཡིན་ནོ། །ཕྱིས་
ལྷའི་རྣམ་པ་ཉིད་ཡོངས་སུ་བཏང་ནས་བསྒྲུབ་པར་བྱ་བའི་འབྲས་བུ་བདེ་བ་ཙམ་ལ་
རྣམ་པར་གནས་པར་འགྱུར་རོ། །མངོན་སུམ་དུ་བྱས་ནས་ཀྱང་ལྷའི་རྣམ་པ་ངོ་བོ་
ཉིད་བཏང་བར་བྱ་བ་ཡིན་པ་དེ་ལྟ་ན་ནི། དང་པོ་ཉིད་ཅིའི་ཕྱིར་རྣམ་པ་བསྒོམ་


0


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
པར་བྱེད་དེ། བསྒྲུབ་པར་བྱ་བ་གཉིས་པ་བཞིན་དུ་བདེ་བ་ཙམ་ཉིད་ཅི་སྟེ་བསྒོམ་
པར་མི་བྱེད་མ་ཡིན་ནམ། ངལ་བ་དོན་མེད་པས་ཅི་ཞིག་བྱ་ཞེ་ན། དག་པ་
ཞེས་བྱ་བ་ལ་སོགས་པ་སྨོས་ཏེ། དག་པ་བདེ་བ་འབའ་ཤིག་ལྷའི་རྣམ་པ་དང་རྣམ་
པར་བྲལ་བའི་བདེ་བ་ཙམ་ཁོ་ནས་མངོན་སུམ་དུ་བྱེད་མི་ནུས་ཏེ། རྣམ་པ་དང་
བྲལ་བའི་བདེ་བ་མི་དམིགས་བདེ་ངོ་བོ་པའི་ཕྱིར་རོ། །རྒྱུ་དེའི་ཕྱིར་རང་གི་་
བདག་པོ་རྣམ་པར་བསྒོམ་པར་བྱེད་པ་ཞེས་བྱ་བ་གསུམ་པ་ཡིན་ནོ། །དོན་ནི་
འདི་ཡིན་ཏེ། ལྷ་ཉིད་ཀྱི་རྣམ་པ་དང་ལྡན་པའི་བདེ་བ་ཁོ་ན་རྣམ་པར་བསྒོམ་
པར་བྱ་བ་མངོན་སུམ་དུ་བྱས་ནས་ལྷའི་རྣམ་པ་ཉིད་བཏང་སྟེ། བདེ་བ་ཁཙམ་ཁོ་
ན་བསྒྲུབ་པར་བྱ་བ་ཡོན་ཏན་ཅན་དུ་འཆད་དོ། །སྐུ་ནི་ཞེས་བྱ་བ་ལ་སོགས་པ་ལ།
རང་གི་འདོད་པ་གང་གི་སྐུ་ནམ་མཁའ་དང་མཚུངས་པ་ནི་འཇའ་ཚོན་ལྟ་བུར་སྒྱུ་མ་དང་འདྲ་་
བར་དཔྱད་མི་བཟོད་པའོ། །གང་གི་ཡན་ལག་མཚན་གྱིས་ཏེ། མཚན་སུམ་་
ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་སྤྲས་པར་གྱུར་པའོ། །དཔེ་མེད་
ཅེས་བྱ་བ་ནི་ལྷུན་ཆེ་བ་ཉིད་དང་། བར་མེད་པ་ཉིད་དང་། འཁོར་བ་ཅི་སྲིད་
པར་རབ་ཏུ་འཇུག་པ་ཉིད་དང་། ཟག་པ་མེད་པ་ཉིད་ལ་སོགས་པ་རྣམས་ཀྱིས་་
དཔེ་མེད་པའི་ཕྱིར། དཔེ་ལས་འདས་པའི་བདེ་བས་གང་བ་ནི། བ་སྤུའི་རྩེ་་་
མོའི་མཐར་ཐུག་པར་ཡང་དག་པར་གང་བར་གྱུར་པའོ། །ཉིད་དང་མཚུངས་
པ་ཡང་དེ་ལྟ་བུར་གྱུར་པས་འདུས་པ་སྟེ་ཀུན་ནས་འཁྱུད་པར་གྱུར་པའོ། །ཐུབ་
པའི་དབང་པོ་དཔག་ཏུ་མེད་པ་འཕྲོ་བ་ཡང་དེ་ལྟ་བུར་གྱུར་པ་ཁོ་ནས་སེམས་ཅན་
ཐམས་ཅད་ཀྱི་དོན་མཛད་པའོ། །ཆད་པས་ཞེས་བྱ་བ་ནི་འགོག་པས་སྟོང་པ་སྟེ་་
སྤངས་པའོ། །འདི་སྐད་དུ་བཤད་པར་འགྱུར་ཏེ། ནམ་མཁའ་དང་སྒྱུ་མ་དང་།
སྨིག་རྒྱུ་དང་། དྲི་ཟའི་གྲོང་ཁྱེར་དང་། ཆུ་ཟླ་དང་གཟུགས་བརྙན་དང་།


རྨི་ལམ་དང་འདྲ་བར་གཅིག་དང་། དུ་མ་དང་། དངོས་པོ་དང་། དངོས་་
པོ་མེད་པ་དང་། གཟུང་བ་དང་། འཛིན་པའི་རང་བཞིན་བྲལ་བ། ཐོག་མ་
དང་ཐ་མ་མེད་པའི་དངོས་པོ་མ་ལུས་པའི་རང་བཞིན་སྣང་བ་མེད་པ་དྲི་མ་མེད་པ་
དཔེ་ཐམས་ཅད་ལས་ཤིན་ཏུ་འདས་པ། མཆོག་ཏུ་ཕྲ་ཞིང་ཤིན་ཏུ་ཟབ་པ་ཤེས་་་
རབ་ཀྱི་ངོ་བོ་ཉིད་ཀྱིས་ཆོས་ཀྱི་སྐུའི་རང་བཞིན་ཡིན་པ་དང་། སྐུ་མཚན་སུམ་ཅུ་
རྩ་གཉིས་ཀྱིས་བརྒྱན་ཅིང་དཔེ་བྱད་བཟང་པོ་བརྒྱད་ཅུས་རྣམ་པར་སྤྲས་པ་མཆོག་
ཏུ་སྒེག་ཅིང་ན་ཚོད་ལ་སོགས་པ་དང་ལྡན་པ་དང་། སྐུ་ཉིད་དང་མཚུངས་པའི་་
ལྷ་མོས་འཁྱུད་ཅིང་། གཟུགས་རྡོ་རྗེ་ལ་སོགས་པ་ནས་སྒྲོལ་མའི་མཐར་ཐུག་་་་་
པའི་ལྷ་མོའི་ཚོགས་ཀྱིས་མཚན་མ་མེད་པའི་རང་གི་ངོ་བོའི་རབ་ཏུ་དཔག་ཏུ་མེད་་
པས་མཆོག་ཏུ་དགའ་བ་ལ་ཉེ་བར་ལོངས་སྤྱོད་པའི་སྒོ་ནས་གཟུགས་བརྙན་དང་་་་་
འདྲ་བས་ཡང་དག་པར་ལོངས་སྤྱོད་པ་ནི་སྙིང་རྗེའི་རང་བཞིན་རྒྱ་ཆེ་བ་ཉིད་ཀྱིས་་
ལོངས་སྤྱོད་རྫོགས་པའི་ངོ་བོ་ཉིད་དང་། གདུལ་བྱའི་སྐྱེ་བོ་མོས་པ་སྣ་ཚོགས་པ་་
ཡོངས་སུ་སྨིན་༧པར་བྱ་བའི་དོན་དུ་རྫུ་འཕྲུལ་དང་ཆོ་འཕྲུལ་རྣམ་པ་དུ་མའི་སྒོ་ནས་
རིགས་ཀྱི་ནང་དུ་ཆུད་པའི་རྫོགས་པའི་སངས་རྒྱས་དང་བྱང་ཆུབ་སེམས་དཔའི་
སྤྲུལ་པ་དཔག་ཏུ་མེད་པ་སྤྲོ་བ་དང་། བསྡུ་བ་མཛད་པ་ཉིད་ཀྱིས་ན་སྤྲུལ་པའི་་་་
སྐུའི་བདག་ཉིད་དང་། སྟོང་པ་ཉིད་དང་སྙིང་རྗེ་དང་ཐ་མི་དད་པའི་བྱང་ཆུབ་་
ཀྱི་སེམས་ཀྱི་རང་བཞིན་དྲི་མ་མེད་པ་ཤེས་རབ་དང་ཐབས་ཀྱི་ཏིང་ངེ་འཛིན་ལས་་
ཡང་དག་པར་བྱུང་བའི་བདེ་བ་དམ་པས་གང་འཁོར་བ་ཇི་སྲིད་པར་བཞུགས་་་
པའི་ཆོས་ཅན། མི་གནས་པའི་མྱ་ངན་ལས་འདས་པའི་ངོ་བོ་དང་། མར་མེ་རླུང་
གིས་མ་བསྐྱོད་པའི་རྩེ་མོ་བཞིན་དུ་དྲི་མ་མེད་པའི་རྒྱུན་གྱིས་རྟག་པ་ཉིད་ཀྱི་འགོག་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
པས་སྟོང་པ་ནི་བསྒྲུབ་པར་བྱ་བ་བཞི་པའོ། །རང་བདག་ཅེས་བྱ་བ་ལ་ཟླ་གྲགས་ཀྱི་
གཞུང་སོགས་པ་ལ། རང་གི་བདག་པོ་མངོན་སུམ་དུ་བྱས་ནས་ཕྱིས་བཏང་སྟེ།
བཏང་སྙོམས་ཀྱི་ངོ་བོ་གང་ཡིན་པའི་ཡེ་ཤེས་དེ་ཙམ་ཞིག་བསྒྲུབ་བྱར་འགྱུར་རོ། །
གཞན་ནི་རྟོགས་པར་སླའོ། །འདི་སྐད་དུ་བཤད་པར་འགྱུར་ཏེ། དཀྱིལ་འཁོར་
གྱི་འཁོར་ལོའི་ངོ་བོ་མངོན་སུམ་དུ་བྱས་ནས་ཕྱིས་དེ་བཀག་ཅིང་བཏང་སྙོམས་ཀྱི་ཡེ་
ཤེས་ཙམ་དུ་འགྱུར་བ་ནི་བསྒྲུབ་པར་བྱ་བ་ལྔ་པའོ། །དཀྱིལ་འཁོར་ཞེས་བྱ་བ་ལ་
སོགས་པ་ལ། དཀྱིལ་འཁོར་བདེ་བའི་རང་བཞིན་ཅན་མངོན་སུམ་དུ་བྱས་ནས།
དེ་རང་གི་འདོད་པ་ལས་ངེས་པར་ལྡོག་པ་ནི་འགོག་པའོ། །གལ་ཏེ་མངོན་སུམ་་
དུ་བྱས་ནས་ཀྱང་ཕྱིས་རང་གི་འདོད་པས་འགོག་པར་བྱ་བ་ཡིན་ན་ནི། དེའི་ཚེ་་
ཡུན་རིང་པོར་གོམས་པར་བྱས་པའི་སྙིང་རྗེ་མེད་པར་འགྱུར་མ་ཡིན་ནམ། དེ་ཡང་
མེད་པའི་ཕྱིར་སེམས་ཅན་གྱི་དོན་མེད་པར་འགྱུར་ཞེས་དོགས་པ་ལ། སེམས་
ཅན་དོན་ཡང་ཡོད་དེ་འདིར་མེད་མིན་ཞེས་བྱ་བ་སྨོས་ཏེ། ཕྱོགས་འདི་ལ་སེམས་
ཅན་གྱི་དོན་བྱེད་པ་མེད་པ་མ་ཡིན་ཏེ། གང་གི་ཕྱིར་འགགས་པའི་འཁོར་ལོ་ལས་
སྙིང་རྗེའི་རང་བཞིན་ཅན་སེམས་ཅན་གྱི་དོན་ཏུ་རབ་ཏུ་འབྱུང་བ་ཡོད་པ་ཡིན་ནོ། །
དེ་ནི་འདི་སྐད་དུ་བསྟན་ཏེ། བདེ་བས་ཡང་དག་པར་གང་བའི་འཁོར་ལོ་མངོན་
སུམ་དུ་བྱས་ནས་དུས་ཇི་སྲིད་འདོད་པར་རྣམ་པར་གནས་ཏེ་ཕྱིས་དེ་རྣམ་པ་ཐམས་
ཅད་དུ་མར་མེ་བཞིན་དུ་འགོག་པ་ཡིན་ནོ། །ཡང་གང་གི་ཚེ་སེམས་ཅན་གྱི་དོན་
མངོན་པར་འདོད་པར་འགྱུར་ན། དེ་ཚེ་འགག་པ་ཉིད་ལས་འཁོར་ལོའི་ཁྱད་
པར་འབྱུང་ཞིང་སེམས་ཅན་གྱི་དོན་མཛད་པའམ། འཁོར་ལོའི་ཁྱད་པར་འབྱུང་
བ་ཡང་། རིང་དུ་འགགས་པའི་འཁོར་ལོ་ཁོ་ན་ལས་སྐལ་བ་ཇི་ལྟ་བ་བཞིན་དུ་་་
གདུལ་བྱ་རྣམས་ཀྱིས་མངོན་པར་འདོད་པ་རྙེད་པར་འགྱུར་རོ་ཞེས་བྱ་བ་ནི་དྲུག་་་


པའོ༑ །དེ་རྣམས་ལས་ཞེས་བྱ་བ་ལ་སོགས་པ་སྨོས་པ་ལ། ཕྱོགས་དྲུག་པོ་རྣམས་ཀྱི་
ནང་ནས་འབྲས་བུ་བསྒྲུབ་བྱ་གང་ཁོ་ན་མངོན་པར་འདོད་པ་དེ་ཁོ་ན་ཉིད་མངོན་་
སུམ་དུ་བྱས་ཤིང་། དེའི་འོག་ཏུ་རྣམ་པ་ཐམས་ཅད་དུ་མར་མེ་བཞིན་དུ་འགོག་་
པ་དུས་གཞན་ན་སེམས་ཅན་གྱི་དོན་ལ་སོགས་པས་སྟོང་པ་མངོན་སུམ་དུ་བྱ་བ་་་་་
ཡིན་ནོ། །ཕྱོགས་དྲུག་གི་དབྱེ་བས་འགོག་པ་ཡང་དྲུག་ཁོ་ནར་འགྱུར་བ་མ་ཡིན་་
ནམ༑ འགོག་པ་དེ་ཇི་ལྟར་ན་གཅིག་ཁོ་ནར་འགྱུར་ཞེས་དོགས་པ་ལ། གང་
ཕྱིར་ཞེས་བྱ་བ་ལ་སོགས་པ་སྨོས་ཏེ། ཐ་མི་དད་པའི་ངོ་བོ་གང་ཡིན་པ་དེ་ལ་་
དེ་སྐད་ཅེས་བྱ་སྟེ། ཕྱོགས་དྲུག་གིས་མཚན་ཉིད་ཀྱི་དབྱེ་བས་ཀྱང་འགོག་པ་
རྣམས་ལ་ཐ་དད་པ་ཡོད་པ་མ་ཡིན་ཏེ། འགོག་པ་ནི་དངོས་པོ་མེད་པའི་ངོ་བོ་་
ཉིད་དུ་གཅིག་ཅིང་མཚུངས་པ་ཉིད་ཀྱི་ཕྱིར་རོ། །དོན་ནི་འདི་ཡིན་ཏེ། ཕྱོགས་
གཞན་ཞིག་མངོན་སུམ་དུ་བྱས་ནས། དེའི་འོག་ཏུ་དེའི་རྒྱུན་ཆད་པའི་ངོ་བོ་
འགོག་པ་ནི་བསྒྲུབ་པར་བྱ་བ་བདུན་པའོ། །ཤེས་རབ་ཡེ་ཤེས་ཞེས་བྱ་བ་ལ་
སོགས་པ་ལ། ཤེས་རབ་དང་ཡེ་ཤེས་ཏེ། དབང་བསྐུར་བའི་བྱེ་བྲག་གོ། །
ཕྱིས་ཏེ་རྫོགས་པའི་དུས་ཀྱི་བྱང་ཆུབ་གང་ཞེ་ན། སེམས་ཏེ་བདུད་རྩིའི་ངོ་བོ་ལྕེས་
ཀུན་ནས་བླང་བ་གང་ཡིན་པ་དེ་ནི་བཞི་པ་སྟེ། དབང་བསྐུར་བ་བཞི་པར་འགའ་
ཞིག་སྨྲ་བ་དེ་ནི་མཆོག་མ་ཡིན་པ་དང་། དམན་པ་དང་ཤིན་ཏུ་སྨད་པ་ཞེས་བྱ་་
བའི་བར་དུའོ། །ཅིའི་ཕྱིར་མཆོག་མིན་ཞེ་ན། གང་ཕྱིར་སྔགས་དང་ཕྱག་རྒྱ་་
དང་ལྷ་ཉིད་ལ་སོགས་པའི་རྣམ་པ་བསྒོམ་པ་ལ་འབད་པ་དང་། གཞན་ཡང་དེ་་
བཞིན་གཤེགས་པས་གསུངས་པའི་བསྒྲུབ་པའི་མཚན་ཉིད་དོན་མེད་པ་ཐོབ་པར་་་
འགྱུར་རོ། །གང་ལས་ཞེ་ན། དེ་འབྲས་བུ་སྟེ། བསྒོམ་པས་བསྒྲུབ་པར་བྱ་་་
བའི་འབྲས་བུ་ཐོབ་པ་ཡིན་ན་བྱང་ཆུབ་ཀྱི་སེམས་ཀྱི་རོ་མྱང་བའི་དུས་ཉིད་ན་རབ་ཏུ་་་་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ། 
གྲུབ་པ་ཉིད་དང་། ཐོབ་པ་ཉིད་དང་། འབྲས་བུ་ཁྱད་པར་ཅན་མེད་པའི་་་་་
ཕྱིར་ཞེས་བྱ་བའི་བར་དུའོ། །ཤེས་རབ་ཅེས་བྱ་བ་ལ་སོགས་པ་ལ། ཤེས་རབ་
ཡེ་ཤེས་ལས་དུས་ཕྱིས་ཕྱིས་གཞན་ལས་ཇི་ལྟ་བ་བཞིན་དུ་རྙེད་པའི་དགའ་བ་སྟེ། བུད་
མེད་གང་ཡིན་པ་དེ་དང་རེག་པའི་སྒོ་ནས་རོ་མྱོང་བའི་དབང་བསྐུར་བ་གང་ཡིན་་
པ་དེ་ནི་དམན་པའོ། །ལྷག་མའི་དོན་ནི་རྟོགས་པར་ཟད་དོ། །དེ་ལ་དེ་ལྟར་དེ་
བཞིན་བཞི་པ་ཡང་ཞེས་བྱ་བ་བཤད་པ་ལ། གསུམ་པ་ཤེས་རབ་ཡེ་ཤེས་ལས་ལྟོས་
ནས་བཞི་པ་ཞེས་བྱའོ། །དེ་ལྟར་ཞེས་བྱ་བ་ནི་དེའི་སྒྲས་ཤེས་རབ་ཡེ་ཤེས་དེ་ཉིད་
ཀྱི་ངོ་བོ་དེ་མཚོན་པར་བྱེད་པ་ཡིན་ནོ། །ཡང་ཞེས་བྱ་བ་ནི་ཡང་གི་སྒྲས་དེ་ལས་
ཁྱད་པར་དུ་གྱུར་པ་ཡིན་ལ། ཁྱད་པར་ཡང་ཟག་པ་མེད་པ་ཤིན་ཏུ་རྒྱས་པ་ཉིད་
རྒྱུན་མི་ཆད་པར་སྐྱེ་བ་ཉིད་ཀྱི་མཚན་ཉིད་དོ། །དེ་བཞིན་ཞེས་བྱ་བ་ནི་དེ་བཞིན་
གྱི་སྒྲས་དེ་དང་འདྲ་བ་ཉིད་དུ་བསྟན་པ་ཡིན་ལ། དེ་དང་འདྲ་བ་ཉིད་ཀྱང་ཅི་་་
འདྲ་བའི་ཤེས་རབ་དང་ལྡན་པའི་ཚོགས་པ་ལས། ཤེས་རབ་ཡེ་ཤེས་ཅི་འདྲ་བ་སྐྱེ་
བ་བཞིན་དུ། ཕྱིས་ཀྱང་དེ་དང་འདྲ་བའི་ཚོགས་པ་ལས་ཀྱང་དེ་དང་འདྲ་བ་བརྩོན་
འགྲུས་བར་མ་ཆད་རྒྱུན་མ་ཆད་བསྐྱེད་ཀྱི་གཞན་དུ་མ་ཡིན་ནོ་ཞེས་བྱ་བ་ནི། དེ་བཞིན་གྱི་་
སྒྲའི་དོན་ཡིན་ནོ། །འདིར་མཚོན་པར་བྱ་བ་དང་མཚོན་པར་བྱེད་པའི་དངོས་་་་
པོས་དོན་ཁོང་དུ་ཆུད་པར་བྱ་བ་ཡིན་ཏེ། འདིས་མཚོན་པར་བྱེད་པས་ན་མཚོན་
བྱེད་སྟེ། ཉམས་སུ་མྱོང་བར་གྱུར་པའི་ཤེས་རབ་ཡེ་ཤེས་སོ། །རྟོགས་པར་མ་
གྱུར་པ་ནི་མཚོན་བྱེད་ཉིད་དུ་མི་འཐད་པའི་ཕྱིར་དང་། ཁྱད་པར་དཔེམ་མ་བཟུང་
བར་ཁྱད་པར་དོན་གྱི་གཞི་རྟོགས་པར་མི་འགྱུར་བའོ། །ཞེས་བྱ་བའི་རིགས་པས་་
འདིས་མཚོན་པར་བྱེད་ཤེས་པར་བྱེད། ཁོང་དུ་ཆུད་པར་བྱེད་བསྒྲུབ་པར་བྱེད་་
པས་ན་མཚོན་པར་བྱ་བ་བསྒོམ་པས་མངོན་སུམ་དུ་གྱུར་པ་ནི་བཞི་པའོ།  །འདིར་་


འགའ་ཞིག་བཞི་པ་ནི་གཞན་དག་ན་རེ་ཡང་དག་པར་མ་ཡིན་ནོ་ཞེ་ན། ལན་དེ་ལྟ་ན་དེ་
མ་ཡིན་པ་གཞན་དེ་ལྟར་དེ་བཞིན་བཞི་པ་ཡང་ཞེས་བྱ་བ་དེར་བཞི་པ་ཞེས་བྱ་བའི་
ཚིག་རྒྱུད་ཕྱི་མ་བཅོམ་ལྡན་འདས་ཀྱིས་གསུངས་པ་ལུང་གིས་བསལ་བ་ཡོད་པ་མ་ཡིན་ནམ།
དེ་ཅི་ལྟར་མེད་ཅེས་བརྗོད། བདེན་ཏེ་བཅོམ་ལྡན་འདས་ཀྱིས་མན་ངག་བསྲུང་་
བའི་ཕྱིར་དང་། སེམས་ཅན་མགོ་རྨོངས་པར་བྱ་བའི་ཕྱིར་གསུམ་པ་ཁོ་ན་ལ་བཞི་
པའི་སྒྲས་གསུངས་པ་ཡིན་གྱི། གཞན་དུ་ན་དེ་ལྟར་དེ་བཞིན་བཞི་པ་ཡང་ཞེས་
གསུངས་པར་མི་རྒོལ་འགྱུར་རོ། །དེ་ནི་ཤིན་ཏུ་ལན་འབྲེལ་པ་མེད་པ་ཡིན་ཏེ།
འདུན་དང་དེ་ལྟར་གསུམ་ཚད་མས་གྲུབ་པ་བཞི་པ་གོང་དུ་བསྟན་པའི་ཕྱིར་དང་། བསྟན་
པར་བྱ་བ་བཞི་པ་ཉིད་ཡིན་པའི་ཕྱིར་རོ། །གཞན་དག་བསྒྲུབ་པ་ཆེན་པོ་བསྙེན་བསྒྲུབ་་་་
ཡན་ལག་བཞི་ལས་བཞི་པ་ཡིན་ཞེས་བྱ་བ་ལ་སོགས་པའི་བཞི་ཞེས་པའི་ཚིག་ཡོད་པ་གང་
ཡིན་པ་དེ་ཉིད་འདིར་རྣམ་པར་བཀྲོལ་བའི་ཕྱིར་གསུངས་པ་ཡིན་གྱི་བཞི་པ་ཞེས་བྱ་
བའི་དབང་བསྐུར་གྱི་ཁྱད་པར་ཡང་ཡོད་པ་ནི་མ་ཡིན་ནོ་ཞེའོ། །དེའི་འདོད་པ་མ་
ཧཱ་མུ་ཏྲ་དེ་ཉིད་ལྟར་ན་འདི་ལ་འབད་པའི་ཕྱིར་བསྒོམ་པ་དོན་མེད་པའི་ཉེས་པར་་
འགྱུར་རོ། །འབྲས་བུ་དང་ལྷའི་སྐུ་དང་བདེ་བ་དང་བཅས་པ་ཁས་ལེན་ན་ཡང་བཞི་པ་
ཚིག་ལ་མི་མཐུན་དོན་ལ་མཐུན་གྲུབ་པ་ཡིན་ནོ། །དེ་ལ་མཚོན་པར་བྱེད་པ་ཤེས་རབ་ཡེ་ཤེས་
ཉིད་ནི་ཁོང་དུ་ཆུད་ལ་དཔེ་མཚོན་པར་བྱ་བ་དོན་ལ་ཐམས་ཅད་རྨོངས་པར་འགྱུར་་་་
བས་དེ་རྣམ་པར་དཔྱད་པར་བྱ་སྟེ། མཚོན་པར་བྱ་བ་དོན་ཡང་སྲིད་ན། དོན་གྱི་
ངོ་བོ་ཞིག་གམ་ཡུལ་ལ་ཤེས་པའི་ངོ་བོ་ཞིག་ཏུ་འགྱུར་གྲང་ན། དེ་ལ་དོན་གྱི་ངོ་བོ་་
ཉིད་ནི་མ་ཡིན་ཏེ། གཅིག་དང་དུ་མ་དང་བྲལ་བས་དོན་ཉིད་མེད་པའི་ཕྱིར་དང་། གཅིག་
དང་དུ་མའི་རང་བཞིན་དང་བྲལ་བའི་ཚད་མས་དེ་བསལ་བ་ཉིད་ཀྱི་ཕྱིར་རོ། །
སྔགས་ཀྱི་ཚུལ་ལ་ཡང་རྣམ་པར་ཤེས་པར་སེམས་ཙམ་དུ་སྨྲ་བ་དང་། དབུ་མ་པའི་་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
འདོད་གཞུང་གཙོ་བོ་ཉིད་ཡིན་པའི་ཕྱིར། ཤེས་པའི་ངོ་བོ་ཉིད་དུ་འགྱུར་གྲང་ན།
ཤེས་པ་ཡང་རྣམ་པ་དང་བཅས་པ་ཞིག་གམ། རྣམ་པ་མེད་པ་ཞིག་ཏུ་འགྱུར།
རྣམ་པ་དང་བཅས་པ་ལ་ཡང་ཤེས་པ་གཉིས་མེད་པའི་ངོ་བོའམམ། དུ་མའི་ངོ་བོ་
ཞིག་ཏུ་འགྱུར་ཞེས་རྣམ་པར་བརྟག་པར་བྱ་བ་ཡིན་ནོ། །དེ་ལ་རྣམ་མེད་པར་སྨྲ་
བ་དག་ནི་རྣམ་པར་ཤེས་པ་རྣམ་པ་དང་བཅས་པ་ནི་ཐམས་ཅད་དུ་ཡོད་པ་མ་ཡིན་
ཏེ༑ ནམ་མཁའི་མེ་ཏོག་དང་འདྲའོ་ཞེས་སྨྲའོ། །མངོན་སུམ་ལ་སྔོན་པོ་དང་།
སེར་པོ་དང་། དཀར་པོ་ལ་སོགས་པ་དང་། བུམ་པ་དང་། སྣམ་བུ་དང་།
ཤིང་རྟ་ལ་སོགས་པའི་ངོ་བོར་རྣམ་པ་རྣམས་སྣང་བ་མ་ཡིན་ནམ། །དོན་རྣམ་པ་དེ་
དག་ཀྱང་མེད་པའི་ཕྱིར་ཤེས་པའི་ངོ་བོ་ཉིད་ཀྱང་མེད་ཡིན་ན། དེ་ཇི་ལྟར་རྣམ་པ་་
དང་བཅས་པ་མ་ཡིན་ཞེ་ན། བདེན་ཏེ་རྣམ་པ་རྣམས་སྣང་བ་ཉིད་ནི་ཡིན་མོད་་
ཀྱི་འོན་ཀྱང་བརྫུན་པའི་ངོ་བོར་ཡང་བརྫུན་པའི་ངོ་བོ་ཉིད་དུ་གཅིག་དང་དུ་མ་
དང་བྲལ་བའི་ཚད་མའི་མཚན་ཉིད་ཀྱིས་རབ་ཏུ་འགྲུབ་པོ། །ཚད་མའི་ངོ་བོ་དེ་་
ཡང་དབུ་མ་དེ་ཁོ་ན་ཉིད་ལ་འཇུག་པ་གཞན་དག་ཏུ་བཤད་པ་ཉིད་ཀྱིས་འདིར་མ་སྤྲོས་སོ། །
བརྫུན་པ་ཉིད་དུ་གྲུབ་པས་ཀྱང་། སྒྱུ་མའི་རང་བཞིན་དང་འདྲ་བར་རྣམ་པར་
འཁྲུལ་༧པའི་རང་བཞིན་དུ་རབ་ཏུ་སྟོན་ལ། འཁྲུལ་པ་ལྡོག་པས་ཀྱང་ཤེལ་སྒོང་
དག་པ་ལྟ་བུ་རྣམ་པ་མེད་པ་ཁོ་ན་དོན་དམ་པར་གྲུབ་པར་འགྱུར་རོ། །དེ་བས་
ན་རྣམ་པ་དང་བཅས་པའི་རྣམ་པར་ཤེས་པ་ནི་ཤེས་པ་གཉིས་མེད་པའི་ངོ་བོའམམ།
དུ་མའི་ངོ་བོར་ཡོད་དོ་ཞེས་པའི་རྟོག་པ་གཉིས་བསལ་བ་ཡིན་ནོ། །རྣམ་པ་མེད་
པའི་ཤེས་པ་ཡང་དམིགས་པའི་རིག་བྱར་གྱུར་པའི་རྨི་ལམ་ན་ཡང་མི་དམིགས་པ་མ་
ཡིན་ནམ། དེ་ཇི་ལྟར་ན་དོན་དམ་པར་ཡོད་པར་གྲུབ་པ་ཞེས་བྱ། འོན་ཏེ་་
ཤེས་པའི་ནང་ན་བདེ་བ་ལ་སོགས་པའི་རྣམ་པ་ཡོངས་སུ་བསལ་བའི་ངོ་བོ་རྣམ་པ་


མེད་པར་རིག་པ་ཁོ་ན་ཡིན་ལ། སྔོན་པོ་ལ་སོགས་པའི་རྣམ་པ་ཡང་བརྫུན་པར་་
སྣང་བ་ཡིན་ནོ། །གཞན་དུ་དེ་དག་སེམས་བདེན་པ་ཉིད་ཡིན་ན་ནི། རྣམ་པ་
ཐམས་ཅད་རྣམ་པ་ཡང་བདེན་པར་གྱུར་ལ། དེ་ལྟར་ཡང་བཟུང་བ་དང་འཛིན་
པའི་དངོས་པོ་ལ་སོགས་པའི་ཡང་བདེན་པར་འགྱུར་རོ། །སྣང་བ་བདེན་པ་ཉིད་
དུ་འགྱུར་བ་དེ་བས་ན་དེ་དག་ཐམས་ཅད་ཀྱང་གྲོལ་བ་ཉིད་དུ་ཐལ་བར་འགྱུར་ཏེ།
ཅུང་ཞིག་དང་ལོག་པའི་རྣམ་པར་འཁྲུལ་པའི་ངོ་བོ་མི་སྣང་བའི་ཕྱིར་རོ། །དེ་་་་་
སྐད་དུ་ཡང་དང་ཡང་དག་ཉིད་ལ་ཡང་དག་ལྟ། ཡང་དག་མཐོང་ན་རྣམ་པར་་་
གྲོལ་ཞེས་གསུངས་སོ། །དེའི་ཕྱིར་སེམས་ཅན་མི་འདོད་དུ་ཟིན་ཀྱང་སྔོན་པོ་ལ་སོགས་
པའི་རྣམ་ལ་བརྫུན་པ་ཉིད་དུ་བལྟ་བར་བྱའོ། །བདེ་བ་ལ་སོགས་པའི་རྣམ་པ་
བརྫུན་པ་བདེན་པར་དམིགས་པ་ཡིན་ན། དེ་ཅི་ལྟར་ན་དམིགས་པ་མ་ཡིན་ཞེ་
ན༑ བདེ་བ་ལ་སོགས་པའི་རྣམ་པ་ཡང་རྣམ་པ་དང་བཅས་པའི་ཤེས་པ་ཁོ་ན་ལ་
དམིགས་པ་ཡིན་ཏེ། བདེ་བ་ལ་སོགས་པའི་རྣམ་པའི་རང་བཞིན་ཉིད་ཡིན་པའི་
ཕྱིར་རོ། །བདེ་བ་ལ་སོགས་པའི་རྣམ་པས་སྟོང་པའི་རྣམ་པར་ཤེས་པ་ནི་རྨི་ལམ་
ན་ཡང་རིག་པ་མེད་པ་མ་ཡིན་ནམ། འོན་ཏེ་འཁྲུལ་པ་མ་ལུས་པ་དང་བྲལ་བའི་
ས་བརྒྱད་པ་ལ་དམིགས་པའི་རིག་བྱར་འགྱུར་རོ། །ཞེ་ན། འདི་ལ་ཡང་མནའ་
དོར་བ་མ་ཡིན་པའི་བསྒྲུབ་པར་བྱེད་པའི་ཚད་མ་ནི་ཡོད་པ་མ་ཡིན་པས། དེ་་
ནི་བདེན་པ་མ་ཡིན་ཏེ། བསམ་པ་ཡོངས་སུ་མི་ཤེས་པའི་ཕྱིར་དང་། བདེ་ལ་
སོགས་པ་ཉིད་སྔོན་པོ་ལ་སོགས་པའི་རྣམ་པ་དང་བྲལ་བའི་རྣམ་པར་ཤེས་པ་ལ་་་་
་རྣམ་པ་མེད་པ་ཉིད་དུ་འདོད་པ་ཉིད་ཀྱི་ཕྱིར། འོན་ཏེ་དེ་ཡང་ད་ལྟར་ཉིད་ན་་
རང་རིག་པའི་གཅིག་དུ་མའི་ཚད་མས་གྲུབ་པ་སྲོག་ཆགས་ཐམས་ཅད་ལ་ཡོད་པ་ཡིན་ན།
ཇི་ལྟར་དམིགས་པར་མ་གྱུར་ཞེ་ན། དེ་ཡང་གཅིག་དང་དུ་མ་དང་བྲལ་བའི་ཕྱིར་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ། 
བརྫུན་པ་ཉིད་དང་འཁྲུལ་པ་ཙམ་ཡིན་ཏེ། གཅིག་དང་དུ་མའི་རང་བཞིན་དང་
བྲལ་བ་ཉིད་ཀྱིས་རྣམ་པ་དང་བཅས་པ་དང་རྣམ་པ་མེད་པའི་ཤེས་པ་ལ་ཁྱབ་པ་་་་
ཉིད་ཀྱི་ཕྱིར་རོ། །གལ་ཏེ་རིགས་པ་འདིས་རྣམ་པ་དང་བཅས་པ་དང་རྣམ་པ་་་་
མེད་པའི་ཤེས་པ་མ་ལུས་པ་བརྫུན་པར་རབ་ཏུ་བསྒྲུབ་པས་ཅུང་ཞིག་ཀྱང་དོན་དམ་
པའི་དངོས་པོ་དེ་ཁོ་ན་ཉིད་དུ་ཡང་མེད་པ་མ་ཡིན་ནམ་ཡིན། དེ་ཇི་ལྟར་ན་མཚོན་
པར་བྱ་བའི་རང་བཞིན་དུ་ཚད་མས་ཉེ་བར་མཚོན་པར་བྱ་ཞེ་ན། ཉེས་པ་དེ་ནི་
མེད་དབུ་མ་པ་འདོད་པའི་ཚད་མས་བརྫུན་པ་ཉིད་དུ་གྲུབ་ཀྱང་། གཅིག་དང་
དུ་མའི་རང་བཞིན་དང་བྲལ་བ་ཆོས་ཅན་གྱི་ངོ་བོ་སྣང་བ་སྒྱུ་མ་ལྟ་བུ་མ་བཀག་པའི་
ཕྱིར་རོ། །བརྫུན་དུ་སྣང་བ་དེ་ཉིད་ལ་མཚོན་པར་བྱ་བ་དང་། མཚོན་པར་་་་
བྱེད་པ་དང་། འཁོར་བ་དང་མྱ་ངན་ལས་འདས་པ་དང་། དཀྱིལ་འཁོར་གྱི་་
འཁོར་ལོ་ལ་སོགས་པ་བསྒོམས་པས་འགྲོ་བ་མ་ལུས་པའི་དོན་བྱེད་པ་ལ་སོགས་པ།
གནོད་པ་མེད་པ་རྣམ་པར་གཞག་པ་གྲུབ་པ་ཡིན་ནོ། །དེ་སྐད་དུ་ཡང་སངས་་་་་
རྒྱས་དང་རྡོ་རྗེ་སེམས་དཔའ་ཉིད་ཀྱང་། ཀུན་རྫོབ་ཉིད་དུ་རབ་ཏུ་བསྒྲུབ་ཅེས་་་
གསུངས་པས་སོ། །འོན་ཏེ་དངོས་པོ་སྐྱེས་པ་ཐམས་ཅད་བརྫུན་པའི་ངོ་བོ་ཉིད་
ཀྱིས་སྙིང་པོ་མེད་པ་མ་ཡིན་ནམ། དེའི་ཚེ་ཅིའི་ཕྱིར་དཀྱིལ་འཁོར་གྱི་འཁོར་ལོ་ལ་
སོགས་པ་བསྒོམ་པའི་འབད་པ་བྱེད་ཅེ་ན། དེ་ནི་བདེན་པ་མ་ཡིན་ཏེ། །ལོག་
པར་སྒྲོ་སྒྲོ་སྤངས་པའི་ཕྱིར། །གྲོལ་བ་པོ་ནི་མེད་དང་བརྩོན། །ཞེས་བྱ་
བའི་ཚིག་གིས། ཇི་ལྟར་ཡང་རྣམ་པར་དཔྱད་ན་ཡང་དག་པའི་དངོས་པོའི་ངོ་བོ་
ཉིད་མེད་པ། དེ་ལྟ་ན་ཡང་བདག་བདེ་བར་གྱུར་ཅིག་སྡུག་བསྔལ་བར་མ་གྱུར་་
ཅིག་ཅེས་པའི་སྲེད་པ་སྲོག་ཆགས་མ་ལུས་པ་ལ་ཡོད་དོ། །འདི་ལྟར་དགེ་བ་དང་།
མི་དགེ་བའི་རྨི་ལམ་ལོག་པ་ཉིད་དུ་མཚུངས་ཀྱང་། དགེ་བའི་རྨི་ལམ་མཐོང་བས་


ཡིད་བདེ་བར་འགྱུར་ལ། མི་དགེ་བའི་རྨི་ལམ་མཐོང་བ་ལས་ནི་ཡིད་མི་བདེ་བར་
འགྱུར་ཏེ། དེ་བསལ་བའི་ཕྱིར་དམ་པའི་ཆོས་ཀློག་པ་དང་། སྔགས་ཟློས་པ་ལ་
སོགས་པ་ལ་རབ་ཏུ་འཇུག་པར་འགྱུར་རོ། །དེ་བཞིན་དུ་བརྫུན་པ་ཉིད་དུ་ཁྱད་་
པར་མེད་ཀྱང་། སྡུག་བསྔལ་ལ་སོགས་པ་རང་བཞིན་གྱི་རྣམ་པར་རྟོག་པ་སྤང་་་
བའི་ཕྱིར་དང་ཡང་དག་པར་རྫོགས་པའི་བྱང་ཆུབ་ཀྱི་མཚན་ཉིད་འབྲས་བུ་ཐོབ་་་་
པར་བྱ་བའི་ཕྱིར་རྟོག་པ་དང་ལྡན་པའི་དོན་དུ་གཉེར་བ་རྣམས་རབ་ཏུ་འཇུག་པར་
འགྱུར་རོ། །གལ་ཏེ་གང་གི་དོན་དུ་བཞི་པ་བཤད་པའི་བཤད་པའི་དུས་འདི་བརྩམས་པའི། །
དེའི་དོན་བཞི་པ་ནི་ཉམས་པར་འགྱུར། །འདི་ལྟར་མཚན་གཞི་དང་མཚན་ཉིད་་
བཞི་པ་དཔྱད་པའི་སྐབས་ལ་བབ་ན། དེ་ཡང་གཏམ་གཞན་དུ་ཐལ་བས་བརྗེད་་་་་
པའི་ཕྱིར། གང་དུ་སོང་བ་མི་ཤེས་སོ་ཞེ་ན། དེ་བདུན་དུ་དབྱེ་བས་བྱས་པ་
ཉིད་མ་ཡིན་ནམ། བདེན་ཏེ་བུ་རམ་དང་དར་བའི་ཚུལ་གྱིས་དེ་ལྟར་ནི་མི་ཤེས་སོ།
དེ་ལས་སྙིང་པོ་དང་སྙིང་པོ་མ་ཡིན་པ་གང་ཡིན་ཞེ་ན། སྨྲས་པ། སྔགས་ཀྱི་
ཚུལ་ལ་བརྗོད་པའི་ལོངས་སྤྱོད་རྫོགས་པའི་རིམ་པ་མེད་པའི་ཕྱིར་བདུན་མི་ཚད་དང་། སྙོམས་
པར་འཇུག་པ་སྒོམ་པ་དོན་མེད་པའི་ཕྱིར་བདེ་བ་མེད་པས་གསུམ་དང་བདུན་རིག་པ་མེད་པའི་
ཕྱིར་དང་སྙིང་པོ་མེད་པའི་བདེ་བ་ཉིད་དེ། འདི་ལྟར་ཚོགས་པ་དང་ཚོགས་པ་ཅན་
ལ་འབྲས་བུ་གང་ཡིན་པ་དེ་གདོན་མི་ཟ་བ་ཉིད་ཡིན་ནོ། །གཞན་དུ་ན་རྡོ་རྗེ་དང་པདྨ་
དང་ལྷའི་ང་རྒྱལ་ཚོགས་པ་ལས་ཚོགས་པ་དང་ཚོགས་ཅན་ཉིད་དུ་དེ་ལུས་བདེ་བ་མི་འགྱུར་རོ། །
བཞི་པ་མངོན་སུམ་དུ་བྱས་པའི་གནས་སྐབས་ན་ཚོགས་པ་དང་ཚོགས་པ་ཅན་དེ་ཡོད་
པ༑ དེས་ན་དེ་གདོན་མི་ཟ་བར་འགྱུར་རོ། །དེ་ལྟར་གྱུར་པ་དང་པོ་ཉམས་
པ་ཡིན་ནོ། །སྐུ་ལ་སོགས་པའི་རྣམ་པས་སྟོང་ལོངས་སྤྱོད་རྫོགས་སྙིང་རྗེ་རྒྱུན་བདེ་བ་ཆེན་པོ་ཟག་པ་
མེད་པའི་བདེ་བའི་ངོ་བོ་འབའ་ཤིག་མི་དམིགས་པས། གཉིས་པ་བདེན་པ་ཉིད་མ་


0


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
ཡིན་ཏེ། འདི་ལྟར་མཚན་མས་དེ་ལྟར་དེ་བཞི་པ་ཡང་རྣམ་པར་བདུན་ངེས་པ་ཉིད་རྟོག་པ་
དང་ལྡན་པས། བསྒོམ་པར་བྱ་བ་ཡིན་གྱི། གང་ཡང་རུང་བ་ནི་དྲུག་མ་ཡིན་ནོ། །
ཚད་མས་གྲུབ་པའི་ངོ་བོ་ཐམས་ཅད་དུ་དམིགས་ལ་དེ་ཉིད་སྐྱེ་བོ་ཐམས་ཅད་ཀྱིས་་
འདོད་པར་བྱ་བ་ཉིད་དུ་སྣང་ངོ་། །དེ་བས་ན་གཅིག་པུ་བཞི་པམ་དམིགས་པའི་་་
ཕྱིར་དང་། འདོད་པ་མེད་པའི་ཕྱིར་དང་། འཁོར་ལོའི་རྣམ་པའི་རང་བཞིན་
མ་དམིགས་པའི་ཕྱིར་དང་། མངོན་དུ་བྱེད་པ་མི་ནུས་པའི་ཕྱིར་དང་། འབད་
པ་ལྷའི་སྐུ་བདེ་བ་ཉིད་མཚུངས་པའི་ཕྱིར་གཉིས་པ་རྣམ་པར་རྟོག་པ་ཙམ་ཡིན་ནོ། །
གནོད་པར་བྱེད་པ་མེད་པའི་བཞི་པ་ལ་ཡང་དག་པའི་དོན་གྱི་རང་བཞིན་ཉིད་ཀྱིས་་་་
རང་དབང་དུ་གྱུར་པ་དོར་བར་མི་ནུས་པ་ཉིད་ཀྱི་ཕྱིར་དང་། ལྡན་པའི་ངོ་བོ་ལ་
གཉིས་པ་དང་བྱེ་བྲག་མེད་པའི་ཕྱིར་དང་། དགོས་པ་མེད་པའི་ཕྱིར་གསུམ་པ་དགེ་བ་
མ་ཡིན་ཏེ། འདི་ལྟར་ལྷན་ལྷའི་རྣམ་པ་ཅིག་དམིགས་ནས་དེའི་བདག་ཉིད་གྲུབ་པ་ལས།
གཅིག་ཡོངས་སུ་དོར་ན་ལྷའི་ངོ་བོ་ཡང་གདོན་མི་ཟ་བར་ཡོངས་སུ་བདེ་བ་སྤང་་་་་
བའམ༑ ཡང་ན་འགའ་ཞིག་ཀྱང་མ་ཡིན་ནོ། །བཞི་པ་སྤྲོས་པ་ཉིད་ཀྱིས་འབད་
པ་མངས་པ་ཉིད་ཀྱི་ཕྱིར་དང་། རྣམ་པར་དཔྱད་མི་བཟོད་པ་ཉིད་ཀྱིས་འཁྲུལ་་་
པའི་ངོ་བོ་ཉིད་ཡིན་པས་དོན་དམ་པའི་ངོ་བོ་ཉིད་མ་ཡིན་པའི་ཕྱིར། གསུམ་པའི་
མཐའ་མའི་ཕྱོགས་ཀྱང་ལེགས་པ་མ་ཡིན་ནོ་ཞེ་ན། དེ་ལ་འགའ་ཞིག་རིགས་པ་་་
བརྗོད་པར་བྱེད་དེ། སྤྲོས་པའི་བསྐྱེད་པའི་རིམ་པའི་སྤྲོ་བསྡུ་ངོ་བོ་ཉིད་དུ་གྱུར་ཀྱང་ཕྲ་མོ་་
དང་ཐིག་ལེ་ལ་སོགས་པ་ཡང་དང་ཡང་དུ་བསྒོམ་པ་ན། ཡང་ཇི་སྲིད་མངོན་སུམ་
དུ་འཁོར་ལོའི་རྣམ་པ་གྱུར་པ་དེ་སྲིད་དུ་འབད་པས་ཡང་དང་ཡང་དུ་བསྒོམ་པའི་ཕྱིར་་་་་
ཐམས་ཅད་དུ་བསྒོམ་པར་བྱ་བའི་དངོས་པོ་ཡོད་དོ། །དེ་ལ་འདིར་གལ་ཏེ་འབད་
པས་འཇིགས་ན་ནི། །ཅུང་ཞིག་དང་ཐིག་ལེ་བསྒོམ་པར་མི་བྱའོ། །སྤྲོས་པ་ཉིད་་


ཀྱིས་ངོ་བོ་ཉིད་ཡིན་པའི་ཕྱིར་རོ་ཞེ་ན། སྤྲོས་པ་དང་འཁོར་ལོའི་རྣམ་པ་སྤྲོས་པ་མེད་པ་
ཐིག་ལེ་དང༏ཕྲ་མོ་དག་དག་ཐིག་དང་ཕྲ་མོ་བསྒོམ་པའི་གནས་སྐབས་ན་ཁྱད་པར་ཅི་ཞིག་ཡོད།
འོན་ཏེ་སྤྲོས་པ་མེད་པ་མྱུར་དུ་བརྟན་པོར་གྱུར་པ་ཁྱད་པར་འདི་ཡིན་ནོ། །ཞེ་ན།
དམིགས་པ་གང་ཁོ་ན་ལ་སེམས་ཡུན་རིང་པོར་རྒྱུན་མི་ཆད་པར་ཡང་དང་ཡང་དུ་
གཏད་པས་དེ་ཉིད་བརྟན་པོར་འགྱུར་ཞེས་བྱ་བ་ནི་ལུང་ཡིན་ནོ། །འདི་ལ་རིགས་
པ་ཡང་ཡོད་དེ། འདི་སྐད་དུ་དེ་ཕྱིར་དེ་ཉིད་ཡང་དག་མིན་བསྐྱེད། །གང་གང་ཤིན་
ཏུ་བསྒོམས་པ་ལས། བསྒོམ་པའི་སྟོབས་ནི་རྫོགས་པ་ན། །དེ་གསལ་མི་རྟོག་་་
བློའི་འབྲས་བུ། །ཞེས་གསུངས་སོ། །འདིར་ཐག་མི་རིང་བ་ན་རང་སེམས་གནས་་
པ་ན་ཡང་། ཨེ་མའོ་རྨོངས་ཉིད་ཨེ་མའོ་སྙོམས་ལས་ཅན། ཨེ་མའོ་མཛེས་པའི་
དོན་ལ་རྒྱབ་ཀྱིས་ཕྱོགས། །རང་སེམས་ཙམ་དང་འབྲེལ་པའི་རང་སེམས་རྟོགས་ཕན་
སངས་རྒྱས་ཉིད། །རང་དོན་མི་གནས་ཀྱང་གང་ཞིག་སེམས་ལ་རྟེན་མི་བྱེད། །ཅེས་
གསུངས་པ་མ་ཡིན་ནམ། དེ་བས་ན་འདི་ལ་ཁྱད་པར་མེད་དོ། །འཁྲུལ་པའི་་
ངོ་བོ་བསྐྱེད་པ་ཉིད་ཀྱིས་དོན་དམ་པ་མ་ཡིན་པ་ཉིད་དོ། །ཞེ་ན། ཐམས་ཅད་དུ་
བསྒོམ་པའི་ཡུལ་གྱི་དངོས་པོ་ནི། འཁྲུལ་པ་ཡིན་པས་ཅུང་ཞིག་ཀྱང་བསྒོམ་པར་
བྱ་བ་མེད་པར་འགྱུར་ལ། དེ་བས་ན་རྣམ་པ་ཐམས་ཅད་དུ་ཐར་པའི་ལམ་བསྒོམ་
པ་ལ་དོན་མེད་པར་འགྱུར་རོ། །འཁྲུལ་པའི་ངོ་བོ་ལ་ཡང་སྒྱུ་མ་ལྟ་བུའི་རྣམ་པར་
ཞུགས་པས། སྤྲོས་པ་མེད་པའི་སྒོམ་པར་འགྱུར་བ་ལ་སྐྱོན་ཡོད་པ་མ་ཡིན་ནོ་ཞེ་ན།
སྤྲོས་པ་དེ་ལ་སྒྱུ་མའི་རྣམ་པར་ཞུགས་པ་མཚུངས་པས་དེ་ལ་ཡང་དེ་སྐྱོན་གྱི་སྐབས་
ཅི་ཞིག་ཡོད། དེ་བས་ན་དོན་དུ་གཉེར་བས་སྤྲོས་པའམ། སྤྲོས་པ་མེད་པ་ཡང་
རུང་། གང་ཁོ་ན་འདོད་པའི་ཚད་མ་དང་ལྡན་པའམའམ། གཅིག་ཤོས་དེ་ཉིད་་
ལ་ལེ་ལོ་སྤངས་ནས་ཕྱག་རྒྱ་ཆེན་པོ་དོན་དུ་གཉེར་བས་སྒོམ་པར་བྱ་སྟེ། ཤིན་ཏུ་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
ཐལ་བས་ཆོག་གོ། །དེ་ལ་སྙིང་པོ་དང་གཅིག་ཤོས་ཀྱི་རྣམ་པར་དབྱེ་བ་ཡང་།
ཡན་ལག་བདུན་པ་ནས་བླ་མ་མཉེས་པར་བྱེད་པ་རྣམས་ཀྱིས་ཤེས་པ་ཡིན་ནོ།  །གསུམ་་
པའི་ཕྱོགས་ལ་བཤད་པའི་ཉེས་པ་ཡོད་པ་དང་། དགོས་པ་མེད་པའི་ཕྱིར་དང་།
གསང་སྔགས་ཀྱི་ཚུལ་གྱི་རིམ་པ་མེད་པའི་ཕྱིར་ལྔ་པ་སྐྱོན་དང་བྲལ་བ་མ་ཡིན་ནོ། །
སྔར་མངོན་སུམ་དུ་བྱས་པའི་ཕྱིར་སྔགས་ཀྱི་ཚུལ་ལ་རབ་ཏུ་སྦྱོར་བ་ཡོད་པ་མ་ཡིན་
ནམ༑ དེ་ཅིའི་ཕྱིར་དེ་ལ་མེད་ཅེ་ན་བདེན་ཏེ། བསྒྲུབ་པར་བྱ་བ་འབྲས་བུ་་་
མངོན་དུ་གྱུར་པའི་གནས་སྐབས་ན་དེ་ཡང་རིམ་པ་འདི་ལ་མེད་པ་དང་། མངོན་
སུམ་དུ་གྱུར་པ་ཡོངས་སུ་བཏང་བ་ལ་དགོས་པ་ཡང་མ་མཐོང་བའི་ཕྱིར་རོ།  །
རང་གི་འདོད་པ་བཟློག་མི་ནུས་པའི་ཕྱིར་དང་། དགོས་པ་མེད་པའི་ཕྱིར་དང་།
སེམས་ཅན་གྱི་དོན་མེད་པའི་ཕྱིར་ལྔ་པའི་མཐའི་རབ་ཏུ་དབྱེ་བ་རྟོག་པའི་དྲི་མས་་
སྟོང་པ་མ་ཡིན་ཏེ། འདི་ལྟར་འགའ་ཞིག་ལྡོག་པ་ནི་རྒྱུ་ལྡོག་པའམ། ཁྱབ་པར་
བྱེད་པ་ལྡོག་པར་འགྱུར་ན། དེ་ལ་མངོན་སུམ་དུ་བྱས་པའི་དཀྱིལ་འཁོར་གྱི་འཁོར་
ལོ་ལྡོག་པར་བྱེད་པ་ནི། རྒྱུའམ་ཁྱབ་པར་བྱེད་པ་ལོག་པས་ཡང་མ་ཡིན་ནོ། །
རང་གི་འགོག་པར་ཡང་མི་ནུས་པ་ནི་མི་མཐུན་པ་མེད་པའི་ཕྱིར་ཏེ། སྡུག་བསྔལ་
ལ་སོགས་པ་འགོག་པར་འདོད་པ་ན་ཡང་སྡུག་བསྔལ་ལ་སོགས་པ་ལ་འཇུག་པ་་་
མཐོང་བའི་ཕྱིར་རོ། །སྟོང་པ་ཉིད་ཀྱིས་ལྡོག་པར་བྱེད་པ་ཡོད་མ་ཡིན་ནམ།
འདི་ལྟར་ཤིང་གི་ཕུང་པོ་ལ་མེ་རབ་ཏུ་འབར་བས་ཤིང་མ་ལུས་པ་ཐལ་བར་བྱས་
ནས༑ དེའི་འོག་ཏུ་བདག་ཉིད་ཀྱང་མེ་རང་རང་གི་ངང་ཁོ་ནས་ལྡོག་པར་འགྱུར་
བ་དེ་ལྟར་དཀྱིལ་འཁོར་གྱི་འཁོར་ལོ་སྟོང་པ་ཉིད་ཀྱི་ཡེ་ཤེས་ཀྱི་མེ་རབ་ཏུ་འབར་
བས་མངོན་སུམ་དུ་བྱས་ནས་ཀྱང་། དཀྱིལ་འཁོར་གྱི་འཁོར་ལོ་མ་ལུས་པར་ལྡོག་
པར་བྱེད་ལ། བདག་ཉིད་ཀྱང་རང་གི་ངང་གིས་ལྡོག་པར་འགྱུར་རོ་ཞེ་ན། དེ་


ནི་བདེན་པ་མ་ཡིན་ཏེ། དཔེ་ལ་སྐྱོན་ཡོད་པའི་ཕྱིར་རོ། །འདི་ལྟར་དེ་ལ་ཤིང་
འགྱུར་བར་བྱེད་པའི་རྒྱུར་གྱུར་པའི་མེ་ནི་ཤིང་འགྱུར་བ་ཡང་དག་པར་སྐྱེད་པ་ཉིད་
ཀྱིས༑ ཤིང་འགྱུར་བར་བྱེད་པ་ནི་མེ་ཡིན་ནོ་ཞེས་འཇིག་རྟེན་པ་རྣམས་སེམས་ལ།
འདིར་ནི་སྟོང་པ་ཉིད་ནི་དཀྱིལ་འཁོར་གྱི་འཁོར་ལོ་འགྱུར་བར་བྱེད་པའི་རྒྱུ་མ་ཡིན་
ན༑ དེའི་ཕྱིར་དེ་ལྡོག་པར་བྱེད་པ་ཡིན། སྟོང་པ་ཉིད་ལ་རང་གི་ངང་གིས་་་
ལྡོག་གོ་ཞེས་ཀྱང་སྨྲ་བར་བྱ་བ་མ་ཡིན་ནོ། །རྒྱུར་མི་འགྱུར་དུ་ཆུག་ན་སྟོང་པ་ཉིད་
ཁྱབ་པར་བྱེད་པ་ནི་འགྱུར་བ་མ་ཡིན་ནམ། ཁྱབ་པར་བྱེད་པ་ཤིང་ལྡོག་པས་ཁྱབ་
པར་བྱ་བ་ཤིང་ཤ་པ་ལྡོག་པ་བཞིན་དུ་ལྡོག་པར་འགྱུར་རོ་ཞེ་ན། དེ་ཡང་སྙིང་པོ་
མ་ཡིན་ཏེ་འདི་ལྟར་ཤེས་བྱའི་དཀྱིལ་འཁོར་ཐམས་ཅད་ལ་ཁྱབ་པར་བྱེད་པ་དེ་ཁོ་
ན་ཉིད་ཀྱི་སྟོང་པ་ཉིད་དེ་ལ་ལྡོག་པ་ཡང་ཡོད་པ་མ་ཡིན་ནོ། །གལ་ཏེ་འགྱུར་
ན་ཡང་དག་པར་རྫོགས་པའི་བྱང་ཆུབ་མངོན་སུམ་དུ་བྱེད་པ་ལས་དུས་སྔ་མའམ།
དེ་མ་ཐག་ཏུ་སངས་རྒྱས་བཅོམ་ལྡན་འདས་ལྡོག་པར་འགྱུར་ན། དེ་ལྟ་ནི་མ་ཡིན་
ཏེ༑ ཡང་དག་པར་རྫོགས་པའི་སངས་རྒྱས་སུ་གྱུར་ནས་ཀྱང་ཐུགས་རྗེས་དུས་ཇི་
སྲིད་ཅིག་གི་གནས་སྐབས་ཉིད་ཀྱིས་ཞལ་གྱིས་བཞེས་པའི་ཕྱིར་འགྱུར་བ་ཡང་མ་་་་
ཡིན་ནོ། །འོན་ཀྱང་སྟོང་པ་ཉིད་ཀྱང་ཡེ་ཤེས་ཀྱི་ངོ་བོ་ཡིན་ལ། འཁོར་ལོ་ཡང་
ཡེ་ཤེས་ཀྱི་ངོ་བོ་ཉིད་ཡིན་ནོ། །སྟོང་པ་ཉིད་ཀྱི་ཡེ་ཤེས་སྐྱེས་པས་འཁོར་ལོའི་ཡེ་་
ཤེས་ནི་ལྡོག་ན། སྟོང་པ་ཉིད་ཀྱི་ཡེ་ཤེས་གང་གིས་ལྡོག་པར་བྱེད། དེ་ཉིད་
ཀྱིས་རང་གི་ངང་ལྡོག་པ་ཡང་འགལ་བ་མེད་པའི་ཕྱིར་དང་། རྒྱུ་འམ་ཁྱབ་པར་བྱེད་
པ་མེད་པ་ལས་ངང་གིས་མེད་པ་བས་ན། སྟོང་པ་ཉིད་ཀྱི་ཡེ་ཤེས་ལ་ལྡོག་པ་མེད་
དོ༑ །དཀྱིལ་འཁོར་གྱི་འཁོར་ལོ་ཡང་སྟོང་པ་ཉིད་ཀྱིས་ལྡོག་གོ་ཞེས་བྱ་བ་ཡང་མ་
ཡིན་ཏེ། སྟོང་པ་ཉིད་ཀྱིས་ལྡོག་པར་བྱེད་པ་མ་ཡིན་པ་ལ། སྟོང་པ་ཉིད་ཀྱིས་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
ལྡོག་པར་བྱེད་པ་ཡིན་ཞེས་སུ་ཞིག་སྨྲ། འོན་ཀྱང་ལྡོག་པར་བྱེད་པ་གང་ཡིན་པ་་
དེ་ནི་བླ་མའི་མན་ངག་ལས་ཤེས་སོ་ཞེས་ཟེར་བ་འདི་ཡང་སྙིང་པོ་མ་ཡིན་ཏེ། བླ་
མའི་མན་ངག་ལས་ཀྱང་སྟོང་པ་ཉིད་ཀྱིས་ལྡོག་པར་བྱེད་པ་མ་ཡིན་ལྡོག་པའི་ཚད་
མ་ཅུང་ཞིག་ཀྱང་ཡོད་པ་མ་ཡིན་པས་སོ་སོར་སྐད་ཅིག་མའི་འཇིགས་པ་དང་།
སྐད་ཅིག་གིས་ཉམས་པའི་ངོ་བོས་དངོས་པོ་ཐམས་ཅད་ལ་ཁྱབ་པའི་ཚེ་རྒྱུད་ཀྱི་རྒྱུན་
ལྡོག་པར་བྱེད་པ་ནི་མ་ཡིན་ནོ། །དེའི་ཕྱིར་རང་གི་འདོད་པས་མི་འགྱུར་ཏེ།
ལྡོག་པའི་སྙིང་པོ་མེད་པ་ཡང་རྟོག་པ་དང་ལྡན་པ་རྣམས་ལ་དགོས་པ་ཡོད་པ་མ་
ཡིན་ནོ། །དེ་སྐད་དུ་ཡང་། སེམས་ཅན་རྣམས་ནི་གྲོལ་གྱུར་དོན་བྱ་ལ། །རབ་
དགའ་རྒྱ་མཚོ་འཁོར་བ་མྱ་ངན་འདས་པ་གང་ཡིན་དེ། །དེ་ཉིད་ཀྱིས་རྫོགས་མི་གནས་པའི་མྱ་
ངན་འདས་མ་ཡིན་ནམ། །ཐར་པ་རོ་བྲལ་ལྷག་མེད་ཅི་ཞིག་དགོས། །ཞེས་གསུངས་སོ། །
སེམས་ཅན་དོན་ཡང་ལྡོག་པ་ལ་མེད་དོ། །ནམ་ཀ་དང་ནམ་ཀའི་མེ་ཏོག་ལ་
ནམ་ཡང་དོན་གྱི་བྱ་བ་ཅུང་ཞིག་ཀྱང་མི་སྲིད་དོ། །ཡུན་རིང་པོར་འགགས་ཀྱང་་
དངོས་པོ་མེད་པའི་ངོ་བོ་འདས་པའི་འཁོར་ལོ་ལས་སེམས་ཅན་གྱི་དོན་འབྱུང་བར་
འགྱུར་རོ། །ཞེས་བྱ་བ་ཡང་སྙིང་པོ་མ་ཡིན་ཏེ། ཡུན་རིང་པོར་ལོན་པའི་ཁྱིམ་
བྱ་ཤི་བའི་སྒྲ་སྒྲོགས་པར་ཐལ་བའི་ཕྱིར་རོ། །འོན་ཏེ་རྣལ་འབྱོར་པའི་བྱིན་གྱིས་་
བརླབས་ཀྱིས་ནམ་མཁའ་ལས་ཀྱང་དོན་བྱེད་པ་སྲིད་པ་མ་ཡིན་ནམ་ཞེ་ན། རྣལ་
འབྱོར་པའི་བྱིན་གྱི་བརླབས་ཉིད་སེམས་ཀྱི་ངོ་བོ་ཉིད་ཀྱིས་དོན་བྱེད་པ་ཡིན་ལ།
ནམ་མཁའ་ནི་མ་ཡིན་ཏེ། དེའི་ངོ་བོ་ཉིད་མ་ཡིན་པའི་ཕྱིར་རོ། །འོན་ཏེ་
དཀྱིལ་འཁོར་གྱི་འཁོར་ལོ་འགགས་པས་ལས་སེམས་ཅན་དོན་བྱེད་པའི་དུས་ན་་
ཡང་འབྱུང་ཞིང་། དེ་ལས་དོན་བྱེད་པར་འགྱུར་བ་མ་ཡིན་ནམ། དེ་བས་ཡང་
འགོག་ཅིང་ཡང་སྐྱེ་བར་འགྱུར་རོ་ཞེ་ན། དེ་ནི་བདེན་པ་མ་ཡིན་ཏེ། ཇི་ལྟར་


སེམས་ཅན་གྱི་དོན་བྱེད་པ་དེ་ལས་འབྱུང་བ་མེད་པ་དེ་བཞིན་དུ་འཁོར་ལོ་ཡང་དེ་
ལས་མི་སྲིད་དོ། །འགགས་པ་ལས་ཡང་འབྱུང་བ་ལ་ཡང་དགོས་པ་ཅུང་ཟད་ཡོད་
པ་མ་ཡིན་ཏེ། ཤིན་ཏུ་སྤྲོས་པས་ཆོག་གོ། །དྲུག་པའི་ཕྱོགས་ལ་བཤད་པའི་
སྐྱོན་གྱི་ཚོགས་བདུན་པ་ལ་ཡང་ཡོད་པས། བཏགས་པ་ལ་འཐག་པ་མི་བྱའོ། །
དྲུག་པ་དང་བདུན་པ་མཚུངས་པ་ཉིད་ཀྱི་ཕྱིར་དེ་ལས་བདུན་པ་ཁྱད་པར་ཅི་ཡོད་
ཅེ་ན། ཁྱད་པར་ཡོད་དེ་སྔ་མའི་གནས་སྐབས་སུ་འཁོར་ལོའི་རྣམ་པ་ཉིད་ངེས་
པར་བྱས་ནས། ཡང་རང་གི་འདོད་པས་འགོག་ཅིང་རང་གི་འདོད་པས་སྐྱེད་
པར་བྱེད་པའི་ཕྱིར་ལ། བདུན་པ་ལ་ཡང་མེད་པ་དེ་བས་ན་མཚུངས་པ་དང་ཐ་
མི་དད་པ་མ་ཡིན་པར་བསྟན་ཏོ། །རྡོ་རྗེའི་ས་བོན་ཞེས་བྱ་བ་ལ་སོགས་པ་ལ་
དེ་དག་ནི་བླ་མའི་མན་ངག་ལས་ཤེས་པར་བྱའོ། །གསལ་བྱེད་ལྔ་ཞེས་བྱ་བ་ལ་
སོགས་པ་སྨོས་པ་ལ། གསལ་བྱེད་ལྔའི་སྒྲ་ནི། བ་གླང་དང་། ཁྱི་དང་།
གླང་པོ་དང་། རྟ་དང་། མིའི་མཚན་ཉིད་དོ། །བདུད་རྩི་ལྔའི་སྒྲ་ནི། བེ་
འབྷེ་སྟ་ཕྱི་དང་། མུ་ཏྲ་ཆུ་དང་། མང་འད་ཤ་དང་ར་དང་ཀ་ཏ་ཁྲག་ཤུའི་མཚན་ཉིད་
དོ༑ །རྟག་ཏུ་བསྟེན་པ་ཁོ་ན་བསྒྲུབ་བྱར་སེམས་སོ། །ཐིག་ལེ་ཞེས་བྱ་བ་ནི།
སྙིང་ཀར་ཟླ་བ་ལ་གནས་པའི་ཐིག་ལེ་འོད་འཕྲོ་བར་གྱུར་པ་དེ་ཁོ་ན་ཉིད་བསྒྲུབ་བྱ་
ཡིན་ནོ་ཞེས་སེམས་ནས་རྣམ་པར་བསྒོམ་པར་བྱེད་དོ། །ཟླ་བ་ཞེས་བྱ་བ་ནི་
སྙིང་ཀའི་གནས་སུ་ཟླ་བའི་བཞི་དུམ་བུ་འམ་ཟླ་བ་ཕྱེད་པའམ། ཟླ་བ་རྒྱས་པ་
སྙིང་ཀར་པདྨ་ལ་གནས་པ་འགའ་ཞིག་རྣམ་པར་བསྒོམ་པར་བྱེད་དོ། །སྨིན་
དབུས་ཐིག་ལེ་ལས་བྱུང་དཀྱིལ་འཁོར་ཞེས་བྱ་བ་ནི། སྨིན་མའི་དབུས་ཏེ་མཛོད་
སྤུའི་གནས་སུ་ཐིག་ལེ་རྣམ་པར་སྒོམ་པར་བྱའོ། །ཐིག་ལེ་དེ་ལས་བྱུང་བའི་དཀྱིལ་
འཁོར་ནི་རླུང་གཡོན་དང་དང་ཆུ་ངལ་བ་དང་དབང་ཆེན་གཉི་ག་གྱི་དཀྱིལ་འཁོར་དང་ཁ་དོག་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
མཐུན་པར། མེའི་མཚན་གཡའ་ཉིད་དོ། །འདི་སྐད་དུ་བཤད་པར་འགྱུར་ཏེ། ཁ་
དང་རྣ་བ་དང་སྣ་དང་མིག་ལག་པའི་སོར་མོས་བཀབ་ལ་སྨིན་མའི་དབུས་སུ་ཐིག་་
ལེ་བལྟ་བར་བྱའོ། །དེ་ཡང་གསལ་པོར་གྱུར་པའི་གནས་སྐབས་སུ་དགེ་བ་དང་།
མི་དགེ་བའི་ལྟས་ཡང་དག་པར་སྟོན་པར་བྱེད་པ་དབང་ཆེན་གྱི་ལ་སོགས་པའི་
དཀྱིལ་འཁོར་རབ་ཏུ་སྐྱེད་པའི་ཐིག་ལེ་དེ་ལ་ཡང་དེ་ཁོ་ན་ཉིད་དུ་སེམས་སོ།
རླུང་གི་རང་བཞིན་ཞེས་བྱ་བ་ནི་ཕུ་ར་འགེངས་བྱེད་ཀ་དང་། ཀུམ་བྷ་འཛིན་བྱེད་ཀ་
དང་། རེ་ཙ་འབྱིན་བྱེད་ཀ་དང་། རབ་ཏུ་ཞི་བའི་མཚན་ཐ་མ་སངས་ཉིད་དང་།
དབུགས་དབྱུང་རྔུབ་ལ་སོགས་པའི་མཚན་ཉིད་ཡིན་ནོ། །འདི་སྐད་དུ་བཤད་པ་
ཡིན་ཏེ། དེ་ལ་འདི་ལྟར་ཤི་བ་དང་གྲངས་ཅན་ལ་སོགས་པས་བསྟན་པའི་རླུང་
གི་རང་བཞིན་ཤེས་པར་བྱས་ནས། དབུགས་འགག་པའི་སྒོམ་པ་བརྟན་པོར་
བྱས་ནས་ནམ་མཁའ་ལ་རྒྱུ་བས་འོང་བ་དང་། གཞན་གྱི་གྲོང་ལ་འཇུག་པ་དང་།
གྲོལ་བའི་བར་མངོན་སུམ་དུ་བྱེད་པར་འགྱུར་རོ། །ཞེས་བྱ་བ་ནི་རླུང་གི་དེ་ཁོ་ན་
ཉིད་དུ་སྨྲ་བ་རྣམས་ཀྱིའོ། །ལྕེའུ་ཆུང་ཞེས་བྱ་བ་ནི། མིད་པའི་ཕྱོགས་ལྕེའི་
ཕུགས་ཀྱི་སྟེང་ན་གླང་པོ་ཆེའི་སྣའི་རྣམ་པ་ལྟ་བུ་ཁ་འོག་ཏུ་ལྟས་པ་ཉེ་བའི་ལྕེའི་
མིང་ཅན་ལྕེའུ་ཆུང་ཡོད་དོ། །དེ་ཡང་ནུས་པའི་རང་བཞིན་ནོ་དེའི་འོག་ན་ཞི་
བའི་ངོ་བོ་ཡོད་པ་ཞི་བའི་ངོ་བོ་དེ་ཁོ་ན་ཉིད་ཡིན་ནོ། །དེ་ལ་ཡང་ལྕེའི་རྩེ་མོས་རེག་
པར་གྱུར་པ་ན་བདུད་རྩིའི་རྒྱུན་མི་འཆད་པར་འཛག་པར་འགྱུར་རོ། །བདུད་
རྩིའི་རྒྱུན་འབབ་པ་དེས་དོན་དམ་པའི་བདག་ཉིད་ཚིམ་པར་གྱུར་པར་སྒོམ་མོ། །
ཞེས་བྱ་བ་ནི་ལྕེའུ་ཆུང་གི་དེ་ཁོ་ན་ཉིད་ཡིན་ནོ། །སོགས་པའི་སྒྲས་སྙིང་ཀའི་་་
དབུས་ཀྱི་འཁོར་ལོ་རྩིབས་བཅུ་དྲུག་པའི་དབུས་ན་གནས་པ་ཡེ་ཤེས་ཀྱི་རང་བཞིན་
ཞི་བའི་ངོ་བོ་དེ་ཁོ་ན་ཉིད་བསྒོམ་པར་བྱའོ་ཞེས་བྱ་བ་ལ་སོགས་པ་བཟུང་ངོ་། །


དེ་ཡང་སྨྲས་པ། བཅུ་ལས་དྲུག་ལྷག་རྩ་དང་ལྡན་པའི་འཁོར་ལོའི་དཀྱིལ་ན་་་
གནས་པ་སྙིང་ཀར་རྣམ་པར་གནས་པའི་བདག །དེས་ནི་དེའི་ཁྱད་པར་ལྟ་བུ་ཡི་
གྲུབ་པ་སྟེར། དེ་ནི་མངོན་པར་མི་གཡོ་བའི་ཡིད་དག་གིས། །རྣལ་འབྱོར་པ་་
ཡིས་དེ་ལྟར་མངོན་པར་བསམ་པར་བྱ། །ནུས་པར་གྱུར་པའི་མགོན་པོ་རྒྱལ་བར་
གྱུར༑ །དེ་ནི་ནུས་པ་དག་གིས་དེ་ནི་ཡོངས་སུ་བསྐྱོར་དང་བཅས། །ཞེས་དེ་
ལྟ་བུ་མུ་སྟེགས་ལ་སོགས་པ་དེ་ཁོ་ན་ཉིད་དུ་མངོན་པར་འདོད་པ་དེ་དག་ཐམས་་་་་
ཅད་ནི་དེ་ཁོ་ན་ཉིད་མ་ཡིན་ཞེས་བདག་ཉིད་ཀྱིས་བརྟག་པར་བྱ། དཔྱད་པར་བྱ་
ཞེས་བྱ་བའི་བར་དུའོ། །རྨི་ལམ་མིག་འཕྲུལ་ཞེས་བྱ་བ་ལ་སོགས་པ་ལ། རྨི་་་་
ལམ་དང་། མིག་འཕྲུལ་ལྟ་བུ་དང་། གཟུགས་བརྙན་དང་། སྒྱུ་མ་དང་།
སྨིག་རྒྱུ་དང་། དྲི་ཟའི་གྲོང་ཁྱེར་དང་། ཆུ་ཟླ་ལྟ་བུའོ། །གཞན་གྱི་སྒྲས་ནི་
ནམ་མཁའ་དང་། བྲག་ཆ་དང་། དབུ་བ་ལྟ་བུའོ་ཞེས་བྱ་བ་ལ་སོགས་པའི་
སྒྲས་སོ། །དེ་ལྟ་བུར་མངོན་པར་བརྗོད་པ་ནི་སྨྲ་བ་པོས་དེ་ལྟ་བུས་བསྟན་པའི་
བསྒྲུབ་བྱ་ལས་གཞན་མེད་པ་ཉིད་དེ། གཞན་དུ་ཡང་འདིར་བཤད་པ་ཁོ་ན་
བསྒྲུབ་བྱ་ཡིན་ནོ་ཞེས་སྒྲ་དེ་ལས་རབ་ཏུ་འཇུག་པར་རང་ཉིད་ཀྱིས་ཤེས་པར་བྱའོ། །
ཟབ་མོ་སྟོང་ཉིད་སོ་སོ་༔ སྣང་བ་ཙམ། །ཞི་བ་ཤིན་ཏུ་སྒྲས་བརྗོད་མིན། །མ་
གོས་དངོས་བྲལ་དྲི་མེད་ལ་སོགས་དང་། །ཞེས་བྱ་བ་ལ་སོགས་པའི་སྒྲ་ཡིས།
ཞི་བ་དང་རྣམ་པ་མེད་པ་དང་། སྤྲོས་པ་མེད་པ་དང་། ཐོག་མ་མེད་པ་དང་།
འགག་པ་མེད་པ་ཞེས་བྱ་བ་ལ་སོགས་སྒྲ་ཡིས་ཀྱང་འཁྲུལ་པར་མི་བྱ་ཞིང་། གཞན་
བསྒྲུབ་ཏུ་ཡོད་པ་ནི། གཞན་གྱི་བསྒྲུབ་པར་བྱ་བ་ཡོད་པ་སྟེ། འདིར་ཡོད་པའི་སྒྲས་
དེས་བཤད་པའི་སྒྲུབ་པར་བྱ་བ་ལས་མཆོག་འགའ་ཤིག་ཡོད་དོ་ཞེས་འཁྲུལ་པར་མི་
བྱ་སྟེ། བཤད་པ་བསྒྲུབ་བྱ་ཁོ་ན་དེ་དག་ཐམས་ཅད་ཀྱིས་བརྗོད་པར་བྱ་བ་ཡིན་་


དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ 
ཞེས་ངེས་པར་བྱའོ། །དཔལ་ལྡན་གསང་བ་འདུས་པ་ལས། དྲི་མེད་དད་མཆོག་
མཐར་ཕྱིན་པས། །།ངག་གི་དབང་ཕྱུག་དེ་ཡིས་འདི། །བྱས་པས་བློ་ངན་འཇིགས་་་
གྱུར་ཅིག །བདག་གིས་འདི་བཤད་པ་ལས་པད་ཀར་ཀུན་ད་ཁ་བྱེ་དང་། །འོ་
མ་ལྟ་བུར་སྐར་མ་ལྟ་བུའི་བསོད་ནམས་དཔག་མེད་གང་བསགས་པ། །དེས་
འགྲོ་བ་མ་ལུས་པ་དག་ཉིད་མཚུངས་རིག་མས་ཉེར་འཁྱུད་པའི། །དཔེ་མེད་བདེ་
ཆེན་གང་བའི་ངག་གི་དབང་ཕྱུག་དཔལ་འགྱུར་ཤོག།
དེ་ཁོ་ན་ཉིད་རིན་པོ་ཆེ་སྣང་བའི་རྣམ་པར་བཤད་པ། སློབ་དཔོན་ངག་
གི་དབང་ཕྱུག་གྲགས་པས་མཛད་པ་རྫོགས་སོ།། །།


