༄ག ༄༅། །འཇམ་དབྱངས་སྨྲ་བའི་སེངྒེའི་སྒྲུབ་ཐབས།



།
༄། འཇམ་དབྱངས་སྨྲ་བའི་སེངྒེའི་སྒྲུབ་ཐབས་དམ་པ་རྒྱ་གར་གྱིས་མཛད་པ་ཞ་མ་སེང་
རྒྱལ་གྱི་འགྱུར་བཞུགས་སོ། ༄༅༅། །བླ་མ་དམ་པ་རྣམས་ལ་ཕྱག་འཚལ་ལོ། །
ཤེས་རབ་འཕེལ་བར་འདོད་པ་ཡིས། །སྤང་རྒྱན། གླ་བ། མཚལ་དཀར།
གསུམ༑ ཡུང་བ་ཙན་དན་ཨ་ཀ་རུ། སྤང་རྒྱན་སྤོས། དབང་ལག །ཤུ་དག་
གསུམ༑ གསེར་མདོག་རྒྱ་སྐྱེགས། ཤིང་མངར་གསུམ། དཔའ་བོ་བཅུ་
གཉིས་བསྡུས་ནས་ནི། །ཞིབ་པར་བརྟགས་ཏེ་སྦྲང་རྩི་དང་། །བ་དམར་འོ་མས་
རི་ལུ་བྱ། །བརྒྱ་དང་རྩ་བརྒྱད་བྱས་ནས་ནི། །རི་ལུ་རྣམས་ལ་ཧྲི་དང་དྷི། །བྲི་་་་
བའི་གནག་ཚ་གུར་གུམ་དང་། །རྒྱ་སྐྱེགས་གྷིང་བ་སྲེས་པས་བྲི། །རིན་ཆེན་སྣོད་དུ་
བླུགས་བྱས་ནས། །པདྨ་སེར་པོ་འདབ་བརྒྱད་དབུས། །གོང་གི་རི་ལུ་བཞག་བྱས་
ནས༑ །དམར་སེར་དར་གྱི་ཆུར་ཡང་དབུབ། །ཤར་དུ་ཁ་ལྟས་སྟོང་ཉིད་བསྒོམ།
སྟོང་པའི་ངང་ལས་སེང་གེའི་གདན། །དེ་སྟེངས་པདྨ་ཟླ་བའི་དབུས། །ཡི་གེ་


དམར་ཚེག་དྲག་ཅན། །འོད་ཟེར་དམར་པོ་འཕྲོ་བ་ཡི། །དེ་ལས་བདག་ཉིད་་་
འཇམ་དཔལ་ནི། །སྐུ་མདོག་དམར་པོ་རྒྱན་དང་ལྡན། །འོད་ཟེར་དམར་པོ་འཕྲོ་བ་
ཅན༑ །གཡས་པ་རལ་གྲི་གཡོན་པ་ན། །སྤུ་ཏི་རྣམས་ཤེས་རྒྱན་དང་ལྡན། །
རལ་པའི་ཐོར་ཚུགས་གྱེན་དུ་འགྲེང་། །དེ་ལྟར་བདག་ཉིད་བསམས་ནས་ནི། །
ཐུགས་ཀར་རྒྱུ་ལས་འཁོར་ལོ་བསམ། །ལྟེ་བར་རལ་གྲི་སོར་བཞི་པ། །རྩ་བའི་
སྔགས་ཀྱི་བསྐོར་བར་བསམ། །འོད་ཟེར་དམར་པོས་འཕྲོས་ནས་ནི།། །ཡེ་ཤེས་
སེམས་དཔའ་སྤྱན་དྲང་བཞུག །བདུན་གྱི་ལྷུང་བཟེད་དབུས་སུ་ནི། །ཡི་གེ་ཧྲི
ལས་དབྱངས་ཅན་མ། །སྐུ་མདོག་སྔོན་མོ་གཟི་བརྗིད་ཅན། །གཡས་ན་རལ་གྲི་
གཡོན་སྤུ་ཏི། །བསྣམས་ཤིང་རྒྱན་དང་ཡང་དག་ལྡན། །ཐུགས་ཀར་རལ་གྲི་་་
སྔགས་ཀྱིས་བསྐོར། །འོད་ཀྱིས་ཡེ་ཤེས་སྤྱན་དྲང་གཞུག །མདུན་དུ་སངས་་་
རྒྱས་ཐམས་ཅད་དང་། །བྱང་ཆུབ་སེམས་དཔའ་རྣམས་ཀྱང་བསམ། །བདག་
དང་སེམས་ཅན་ཐམས་ཅད་ཀྱི། །བློ་ཡི་མུན་པ་བསལ་བར་བསམ། །དེ་ལྟར་་
བསམས་ནས་དང་པོ་ནི། །བདག་ནི་ཐུགས་ཀར་རལ་གྲི་དང་། །ས་བོན་དྷི
དང་བཅས་པ་ལས། །འོད་ཟེར་དམར་པོ་འཕྲོས་པ་ཡིས། །བདག་གི་སྣ་བུག་་་
གཡས་ནས་བྱུང་། །དབྱངས་ཅན་མ་ཡི་གཡོན་དུ་བཞུགས། །ཐུགས་ཀའི་་་
སྔགས་དང་ཧྲིལ་ཐིམ། །ཐུགས་ཀའི་གནས་ནས་ཚུར་ལ་བྱུང་། །བདག་གི་
ཐུགས་ཀར་ཞུགས་པ་ལས། །ཨཱ་ལི་ཀཱ་ལིའི་སྔགས་སུ་གྱུར། །ཁོང་པའི་ནང་དང་བ་
སྤུའི་གསེབ། །དཔག་ཏུ་མེད་པས་ཁེངས་པར་བསམ། །བར་གྱི་སྔགས་ཀྱི་ཕྲེང་བ་་་
ལས༑ །འོད་ཟེར་དཔག་ཏུ་མེད་པ་འཕྲོས། །སངས་རྒྱས་བྱང་ཆུབ་སེམས་དཔའ་་
དང་། །དུས་གསུམ་བླ་མ་ཡི་དམ་དང་། །དཔའ་བོ་དཔའ་མོ་ལ་སོགས་པའི། །
སྐུ་གསུང་ཐུགས་ཀྱི་བྱིན་རླབས་བསྡུས། །བདག་དང་ལྷ་མོའི་སྤྱི་བོར་བསྟིམ། །


འཇམ་དབྱངས་བའི་བའི་སྒྲུབ་སྒྲུབ་ཐབས 
བདག་དང་སེམས་ཅན་ཐམས་ཅད་ཀྱི། །བློ་ཡི་མུན་པ་བསལ་བར་བསམ། །
ཡང་ཅིག་འཕྲོས་པའི་བྱིན་རླབས་ཀྱིས། །སྡེ་སྣོད་གསུམ་དང་རྒྱུད་སྡེ་བཞི། །
དགེ་བཤེས་རྣམས་ཀྱི་ནུས་མཐུ་དང་། །མཐའ་ཡི་ནོར་བུའི་འོད་ཟེར་དང་། །
རྩི་ཤིང་ནགས་ཚལ་བཅུད་རྣམས་བསྡུས། །བདག་དང་ལྷ་མོའི་སྤྱི་བོར་བསྟིམ། །
ལུས་ལ་ཡེ་ཤེས་བདུད་རྩིས་གང་། །དེས་ནི་ཤེས་རབ་འཕེལ་བར་བསམ། །
བཟླས་པ་བྱེད་པའི་དུས་དག་ཏུ། །མདུན་དུ་རི་ལུ་ལ་དམིགས་ཤིང་། །སྔགས་
ནི་སྟོང་ཕྲག་བཞི་རུ་བཟླས། །ཨོཾ་ཧྲི་ཌི་མ་མེ་ཌི་པ་མཉྫུ་ཤྲཱི་མཱཾ། པྲཛྙཱ་དྷཱ་ཏུཿཧྲིཿསྭཱ་
ཧཱ། བརྒྱ་རྩས་མི་བརྗེད་གཟུངས་ཐོབ་འགྱུར། །སྟོང་གིས་སྨྲ་སྐད་ཀུན་ལ་་་་་
མཁས༑ །ཁྲི་ཕྲག་གཅིག་ནི་བཟླས་གྱུར་པ། །ཉི་མ་རེ་རེ་དག་ལ་ཡང་། །བློ་་་
ཀ་ནི་ལྔ་སྟོང་རེ། །འཛིན་འགྱུར་འདི་ལ་ཐེ་ཚོམ་མེད། །མངོན་པར་ཤེས་པ་་་་་
འཆར་བ་དང་། །གཞན་གྱི་སེམས་ནི་ཤེས་པ་དང་། །ཡི་གེའི་རིགས་ནི་ཐམས་
ཅད་ཀྱང་། །ཐོགས་པ་མེད་པར་ཤེས་པར་འགྱུར། །སྨྲ་དང་བསྟན་བཅོས་
ཐམས་ཅད་ཀྱང་། །བཀའ་བཞིན་རྩོམ་པར་ནུས་པ་ཡིན། །ཕྱིས་ནི་སའི་དབང་
ཕྱུག་འཐོབ། །རི་ལུ་རྒྱལ་ཆེན་བཞིར་མཐོང་ན། །ཤེས་རབ་འཇམ་པའི་རྡོ་རྗེ་
དང་། །སངས་རྒྱས་ཀུན་དང་མཉམ་པར་འགྱུར། །རི་ལུ་དབྱངས་ཅན་མར་་་
མཐོང་ན། །སངས་རྒྱས་ཞིང་དུ་འགྲོ་བར་འགྱུར། །རི་ལུ་ཉི་ཟླར་མཐོང་གྱུར་ན།།
སྔོན་གྱི་སྐྱེ་བ་དྲན་པར་འགྱུར། །རི་ལུ་འོད་དུ་མཐོང་གྱུར་ན། །སྨྲ་བཞི་དག་ལ་
མཁས་པ་དང་། །འོད་དང་དུང་དང་རྔ་སྨྲ་དང་། །རླུང་དང་ཉི་མ་མེ་ཏོག་
དང་། །ཡི་གེ་འདྲི་ཀློག་མཐོང་བ་དང་། །གནག་ཚ་འཐུངས་དང་ཉམས་་་
དགའ་དང་། །མེ་ཏོག་འཛུགས་དང་ཞིང་རྨོ་བ། །ཤེས་རབ་འཕེལ་བའི་རྟགས་
སུ་འདོད། །དེ་ནས་མདུན་གྱི་སངས་རྒྱས་དང་། །དབྱངས་ཅན་མ་དང་བཅས་


པ་རྣམས། །འོད་དུ་ཞུ་ནས་རིལ་བུར་ཐིམ། །ན་མ་ཉི་ཤུ་རྩ་གཅིག་ལ། །རིལ་
བུ་རེ་རེ་ཟོས་གྱུར་ན། །ཤེས་རབ་འཕེལ་བར་ཐེ་ཚོམ་མེད། །དང་པོར་རྗེས་
གནང་ཐོབ་ནས་ནི། །སྐར་མ་རྒྱལ་ལ་བསྒྲུབ་པར་བྱ། །གཅིག་དང་བརྒྱད་དང་་
བཅོ་ལྔ་ལ། །བསྒྲུབས་ན་ཤེས་རབ་འཕེལ་བར་འགྱུར། །བརྫུན་དང་ཤ་ཆང་སྒོག་
པ་དང་། །རྡོ་ངད་ལ་སོགས་སྒོག་པ་དང་། །འཁོན་དང་ཞེ་སྡང་དྲག་པོ་དང་། །
གྲོགས་ངན་མྱ་ངན་སྨྲེ་སྔགས་དང་། །སེམས་ལ་གནོད་པའི་ལས་རྣམས་སྤང་། །
བཟའ་བ་བདོག་པ་ཐམས་ཅད་ཀྱི། །འཇམ་པའི་རྡོ་རྗེ་མཆོད་ནས་ནི། །རྟག་ཏུ་ལྷ་
ལ་གསོལ་བ་གདབ། །སེམས་ཅན་རྣམས་ལ་སྙིང་རྗེ་བསྒོམ། །གལ་ཏེ་ལས་འཕྲོ་ཡོད་
གྱུར་ན། །སྲིད་པའི་འཆིང་བ་ཐམས་ཅད་ཀུན། །ཉི་མ་གཅིག་གིས་གྲོལ་བར་འགྱུར།།
འབྲིང་གིས་གཉིས་ཀྱིས་རྟོགས་པ་སྟེ། །ཉི་མ་གསུམ་དུ་བསྒྲུབས་གྱུར་ན། །ལས་་
འཕྲོ་མེད་ཀྱང་འགྲུབ་པར་འགྱུར། །གཞན་གྱི་བརྩོད་པ་བཟློག་པ་ནི། །དཔྲལ་་་
བར་དྷཱིཿ ཡིག་དམར་པོ་བསམ། །དྷཱིཿ ལས་འོད་ཟེར་འཕྲོས་ནས་ནི། །ཁོ་ཡི་ཤེས་པ་་
བཀུག་ནས་ཀྱང་། །སྲིན་ལག་བཞི་ལ་བསྟིམ་ནས་ནི། །ཨོཾ་ཧྲིཿཌི་ཆེ་གེ་མོ་ནན་ཧཱུཾ་
ཕཊ༑ བརྩོད་པ་ཀུན་ལས་རྒྱལ་བར་འགྱུར། །གཅན་ཟན་རྒྱལ་པོ་སེང་གེའི་་
སྒྲ་སྒྲགས་པས། །དུར་ཁྲོད་ཝ་ཚོགས་ཐམས་ཅད་བརྒྱལ་བར་འགྱུར། །ཉོན་མོངས་
དུག་རྣམས་འཇོམས་པའི་ཤེས་རབ་མཆོག །བདག་གིས་འཇམ་པའི་དཔལ་ལ་་་་
རབ་ཞུས་པས། །འགྲོ་རྣམས་ཤེས་རབ་གྲུ་ཡིས་འདོན་པར་ཤོག །རྗེ་བཙུན་་་་
དམ་པ་རྒྱ་གར་གྱི་གདམས་པ་རྫོགས་སོ།། །།


