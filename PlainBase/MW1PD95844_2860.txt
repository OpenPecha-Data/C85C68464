ག ༄༅། །དཀྱིལ་འཁོར་ཐམས་ཅད་ཀྱི་བསྒྲུབ་པའི་
ཐབས་རྫོགས་པའི་རྣལ་འབྱོར་གྱི་
ཕྲེང་བ་ཞེས་བྱ་བ།
།
༄། རྫོགས་པ་རྣལ་འབྱོར་གྱི་ཕྲེང་བ་བཞུགས་སྟོ།། ༄༅༅། །རྒྱ་གར་སྐད་དུ།
ཤྲི་མཉ་ཛུ་བཛྲ་མ་ཏི་ཀྲ་མ་ཨ་བྷི་ས་མ་ཡ་ས་མུན་ཙ་ནི་ས་པན་ན་ཡོ་ག་ཨ་བ་ལི་ན་་
མ༑ བོད་སྐད་དུ། འཇམ་དཔལ་འཇམ་པའི་རྡོ་རྗེ་ལ་སོགས་པའི་མངོན་པར་
རྟོགས་པ་ཀུན་ལས་བཏུས་པ་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། བཅོམ་
ལྡན་འདས་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །གཞན་དོན་ཕུན་སུམ་ཚོགས་གང་་
རྡོ་རྗེ་འཆང་འདིའི་འོད་ཀྱིས་འགྲོ་བ་ཕ་མ་བྱེད་ནང་གི་མུན་པ་རྣམ་པར་བཅོམ་པས་
རྒྱལ་སྤངས་པ་ཕུན་སུམ་ཚོགས་པ་བྱེད་པས། །གང་ཞིག་གཉིས་མེད་ཡེ་ཤེས་རང་བཞིན་་
ཤིན་ཏུ་སྒེག་པའི་ཕུལ་དུ་ཕྱིན་པ་ཡོན་ཏན་ཚོགས་ཀྱི་དཔལ་དུ་ཡོངས་གྱུར་པའི་རང་དོན་ཕུན་
སུམ་ཚོགས་པ། །གང་གིས་རྡོ་རྗེ་འཛིན་པའི་ཆེ་བའི་ཡོན་ཏན་ཐུགས་རྗེའི་བརྩེ་བའི་བདུད་
རྩིའི་བརླན་བྱས་སེམས་ཉིད་སྙིང་པོ་རབ་བསྐྱེད་པ་སྤངས་པ་རང་དོན་གཞན་དོན། །དེ་
དག་སྤྱོད་པ་རྨད་དུ་བྱུང་བའི་རང་བཞིན་བློའི་གཟི་བརྗིད་གདུལ་བྱ་ཁྱེད་ལ་འབྱོངས་་


00


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

གྱུར་ཅིག། །།
དཀྱིལ་འཁོར་རྡོ་རྗེ་ཕྲེང་བས་རབ་བརྒྱན་པ། །བྱེད་པ་པོ་རྡོ་རྗེ་འཆང་གི་
མཛད་སྤྱོད་མཚར་ཆེ་བ། །སྒེག་པའི་སྤྲུལ་པ་རབ་འབྲིང་ཚོགས་བཅས་བྱེད་པའི་སྒྲུབ་
ཐབས་ཀྱིས། །དོན་ཡོད་མཆོག་དཔལ་མྱུར་དུ་འཛིན་པར་འགྱུར།། །།
འདིར་རིམ་པ་ཆུང་ངུ་དང་འབྲིང་པོ་དག་གི་ཏིང་ངེ་འཛིན་ལེགས་པར་་
བསྒོམས་པ་ལས་ཤེས་རབ་མཆོག་དང་ལྡན་པ་ལ་རྫོགས་པའི་རྣལ་འབྱོར་བསྟན་ཏོ།།
བཅོམ་ལྡན་འདས་ཀྱིས་ཀྱང་། སྤྲོ་དང་བསྡུ་བ་བྱས་པ་ལ། །རྣམ་པ་ཀུན་གྱི་་
མཆོག་ལྡན་པའི། །ཡེ་ཤེས་སྐད་ཅིག་གིས་རྫོགས་པའི། །རྫོགས་པའི་རྣལ་་
འབྱོར་ཞེས་བརྗོད་དོ་ཞེས་གསུངས་སོ། །དེའི་རིམ་པ་ནི། བདག་དང་སེམས་
ཅན་ཐམས་ཅད་རྡོ་རྗེ་འཛིན་པ་ཐོབ་པར་འདོད་པའི་སྤྲོ་བ་དང་ལྡན་པས། ཕུང་
པོ་དང་ཁམས་དང་སྐྱེ་མཆེད་ལ་སོགས་པ་གཟུགས་བརྙན་ལྟ་བུར་སྟོང་པ་ཉིད་དུ་རོ་
གཅིག་པར་ངེས་པར་བྱས་པའི་སྒོ་ནས་འོད་གསལ་བ་ལ་རབ་ཏུ་ཞུགས་ཏེ། སྐད་
ཅིག་མས་ཡན་ལག་དང་བཅས་པ་རྫོགས་པར་བསྐྱེད་པའི་གཞལ་ཡས་ཁང་གི་་
དབུས་སུ། དལ་གྱི་འཁོར་ལོ་དང་བཅས་པའི་རྡོ་རྗེ་སེམས་དཔའ་ནི་སྟོང་པ་ཉིད་
དང་སྙིང་རྗེ་རོ་གཅིག་པ་བདེ་བ་ཆེན་པོའི་རང་བཞིན། རིགས་ཀྱི་བདག་པོས་་་་་
དབུ་བརྒྱན་ཅིང་ཐུགས་ཁའི་ས་བོན་དང་ལྡན་པ། འཇམ་པའི་རྡོ་རྗེ་ལ་སོགས་་་་
པའི་གཟུགས་ལས་དཔག་དུ་མེད་པའི་དེ་བ་དང་། ལྷ་མོ་དང་བྱང་ཆུབ་སེམས་་་་
དཔའ་དང་ཁྲོ་བོ་ལ་སོགས་པ་སྤྲོས་ཏེ། དེ་དག་གིས་གདུལ་བྱ་རྣམས་ཇི་ལྟར་སྨིན་
དུ་རུང་བ་བཞིན་ཏུ་ཆོས་བསྟན་པ་ལ་སོགས་པའི་སྒོ་ནས་གཞན་གྱིས་དོན་མཛད་་་
པས་བསོད་ནམས་ཀྱི་ཚོགས་མཐར་ཕྱིན་པ་ལ་གཞག་ཅིང་། སླར་ཡང་བསྡུ་བ་་་་
བྱས་པའི་ཚུལ་གྱིས་བསམ་གྱིས་མི་ཁྱབ་པའི་སྐུར་འཆར་བར་བྱའོ། །དེ་ལ་འདིའི་


ཡན་ལག་ལ་སོགས་པས་ནི་སའི་འོག་གི་བར་དུ་ཇི་ལྟར་བློས་ཕྱོགས་པའི་རྒྱ་ཆེན་པོ་
བར་མཚམས་མེད་པའི་སྙིང་པོ་གཅིག་ཏུ་གྱུར་པའི་རྡོ་རྗེའི་ས་གཞི་འབར་བ་དང་།
འོད་ཟེར་གྱི་དྲ་བ་བསྐལ་པ་འཇིག་པའི་དུས་ཀྱི་མེ་ལྟར་རབ་དུ་འབར་བའི་ཕྲེང་བ་
དང་ལྡན་པའི་མཚམས་བཅིང་བ་དང་། སྟེང་དུ་རབ་དུ་འཁྲིག་པས་གཅིག་པར་
གྱུར་པའི་སྲ་ཞིང་འབར་བའི་རྡོ་རྗེའི་རྭ་བ་དང་། རྡོ་རྗེའི་དྲ་བའི་སྟེང་དུ་བར་་་
མཚམས་མེད་པར་གཅིག་དུ་གྱུར་པའི་སྟེང་དུ་རྡོ་རྗེའི་མདའི་དྲ་བ་དང་། དེའི་་་
འོག་དུ་རྡོ་རྗེའི་བླ་རེ་དང་། དེའི་འོག་དུ་རྡོ་རྗེའི་གུར་འབར་བ་དང་། དེའི་་
ནང་དུ་གནས་པའི་སྣ་ཚོགས་པདྨ་དང་ཉི་མའི་དལ་གྱི་སྟེང་དུ་འཁོར་ལོ་རྩིབས་་་
བརྒྱད་པ་སེར་པོ་གཡས་སུ་འཁོར་བའོ། །དེའི་རྩིབས་ལ་ཁྲོ་བོ་དགོད་པ་ནི།
དེ་ལ་ཤར་གྱི་རྩིབས་ལ་གཤིན་རྗེ་གཤེད་ནག་པོ། དཀར་པོ་དང་དམར་པོའི་ཞལ་
དང་ལྡན་པ། རྡོ་རྗེ་ཐོ་བ་ནག་པོ་དང་། རལ་གྲི་དང་། ནོར་བུ་དང་པདྨ་་
འཛིན་པའོ། །ལྷོའི་རྩིབས་ལ་ཤེས་རབ་མཐར་བྱེད་དཀར་པོ། ནག་པོ་དང་
དམར་པོའི་ཞལ། རྡོ་རྗེས་མཚན་པའི་དབྱུག་ཐོ་དཀར་པོ་དང་། རལ་གྲི་དང་།
ནོར་བུ་དང་པདྨ་འཛིན་པའོ། །ནུབ་ཀྱི་རྩིབས་ལ་པདྨ་མཐར་བྱེད་དམར་པོ།
སྔོན་པོ་དང་དཀར་པོའི་ཞལ། པདྨ་དམར་པོ་དང་། རལ་གྲི་དང་། ནོར་
བུ་དང་འཁོར་ལོ་འཛིན་པའོ། །བྱང་གི་རྩིབས་ལ་བགེགས་མཐར་བྱེད་ནག་པོ།
དཀར་པོ་དང་དམར་པོའི་ཞལ། འཇིགས་སུ་རུང་བའི་རྡོ་རྗེ་དང་། རལ་གྲི་་
དང་། ནོར་བུ་དང་། པདྨ་འཛིན་པའོ། །མེའི་མཚམས་སུ་འདོད་པའི་རྒྱལ་
པོ་སྔོན་པོ། དཀར་པོ་དང་དམར་པོའི་ཞལ། ལྕགས་ཀྱུ་དང་། རལ་གྲི་དང་།
ནོར་བུ་དང་། པདྨ་འཛིན་པའོ། །སྲིན་པོའི་མཚམས་སུ་དབྱུག་པ་སྔོན་པོ་ནག་
པོ༑ དཀར་པོ་དང་དམར་པོའི་ཞལ། དབྱུག་པ་སྔོན་པོ་དང་། རལ་གྲི་དང་།


འཁོར་ཐམས་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

ནོར་བུ་དང་། པདྨ་འཛིན་པའོ། །རླུང་གི་མཚམས་སུ་སྟོབས་པོ་ཆེ་ནག་པོ།
དཀར་པོ་དང་དམར་པོའི་ཞལ། རྩེ་གསུམ་དང་། རལ་གྲི་དང་། ནོར་བུ་་
དང་། པདྨ་འཛིན་པའོ། །དབང་ལྡན་གྱི་མཚམས་སུ་མི་གཡོ་བ་ཅན་སྔོན་པོ།
དཀར་པོ་དང་ནག་པོའི་ཞལ། རལ་གྲི་དང་། རྡོ་རྗེ་དང་། ནོར་བུ་དང་།
པདྨ་འཛིན་པའོ། །སྟེང་དུ་གཙུག་ཏོར་འཁོར་ལོ་བསྒྱུར་བ་སེར་པོ། སྔོན་པོ་་
དང་དམར་པོའི་ཞལ། འཁོར་ལོ་སེར་པོ་དང་། རལ་གྲི་དང་། ནོར་བུ་དང་།
པདྨ་འཛིན་པའོ། །འོག་དུ་གནོད་མཛེས་རྒྱལ་པོ་སྔོན་པོ། དཀར་པོ་དང་་
དམར་བའི་ཞལ། རྡོ་རྗེ་དང་། རལ་གྲི་དང་། ནོར་བུ་དང་། པདྨ་འཛིན་
པའོ༑ །དེ་ལ་གཙུག་ཏོར་དང་། འདོད་པའི་རྒྱལ་པོ་དང་། མི་གཡོ་བ་དང་
གནོད་མཛེས་རྣམས་ནི་རིན་པོ་ཆེའི་ཅོད་པན་ཅན། རིན་པོ་ཆེ་སྣ་ཚོགས་ཀྱིས་་
བརྒྱན་པ། སྒེག་པར་གྱུར་པ། མཆེ་བ་ཅུང་ཟད་བརྩིགས་པ་དང་ལྡན་པ།
དེ་ལས་གཞན་རྣམས་ནི་མི་སྡུག་པའི་གཟུགས་ཅན། སྨིན་མཚམས་ཁྲོ་གཉེར་དང་
བཅས་པ། དབུ་སྐྲ་དམར་པོ་གྱེན་དུ་བརྫེས་པ། སྨིན་མ་དང་སྨ་ར་དམར་བ།
ཞལ་གདངས་པ། མཆེ་བ་བརྩིགས་པ། ལྗགས་འགྱུར་བ། གད་མོའི་སྒྲ་་་
སྒྲོགས་པ། ཀླུ་བརྒྱད་ཀྱིས་འཇིགས་པར་བརྒྱན་པ། གཟུགས་ཐུང་བ།
གསུས་པ་ཆེ་བ། ལྟོ་བ་འཕྱང་བ། དེ་ལྟར་བཅུ་པོ་འདི་དག་ཀྱང་གདན་དང་་
བཅས་པ་བརྟན་པ། གཡས་བསྐུམ་པ། གཡོན་བསྐྱང་བ། རྩིབས་ཀྱི་རྩེ་མོ་་
ལ་ཉེ་བ། ཅུང་ཟད་མ་འབྱར་བའི་སྣ་ཚོགས་པདྨ་དང་ཉི་མ་ལ་གནས་པ། ཉི་
མའི་ཅོད་པན་ཅན། ཤིན་ཏུ་ཁྲོ་བ་དང་འབར་བས་འཇིགས་སུ་རུང་བར་བྱེད་པ།
བསྐལ་པ་འཇིག་པའི་དུས་ཀྱི་མེ་ལྟ་བུའི་འོད་དང་ལྡན་པ། རང་དང་འདྲ་བའི་་་
སྤྲུལ་པ་དཔག་ཏུ་མེད་པའི་སྤྲུལ་པའི་ཚོགས་ཀྱིས་ཁམས་གསུམ་མཐའ་ཡས་པ་ན་་་་


གནས་པའི་བགེགས་ཀྱི་ཚོགས་མ་ལུས་པ་རྣམས་ཡང་དང་ཡང་དུ་བརླག་པར་བྱེད་
པ༑ ཕྱག་དྲུག་པའི་དང་པོ་གཉིས་ཀྱིས་རང་དང་འདྲ་བའི་རིག་མ་ལ་འཁྱུད་པ།
ཞལ་གསུམ་པ། རྩ་བའི་ཞལ་སྐུ་མདོག་ལྟ་བུ། གཡས་དང་གཡོན་པ་གོང་དུ་ཇི་་
ལྟར་བརྗོད་པའི་ཁ་དོག་དང་ལྡན་པ། ཞལ་རེ་རེ་ཡང་སྤྱན་གསུམ་པ་དམར་ཞིང་
ཟླུམ་པའོ། །འཁོར་ལོ་ཤིན་ཏུ་དྲག་ཏུ་འཁོར་བས་བརྟན་པར་གནས་པ་ལྟ་བུ་རྒྱུན་
མ་ཆད་པའི་འབར་བའི་ཚོགས་དཔག་ཏུ་མེད་པ་སྤྲོ་བར་བྱའོ། །འཁོར་ལོ་དེའི་
ནང་ལྟེ་བའི་འོག་གི་རྩིབས་སུ་ཆོས་འབྱུང་གྲུ་གསུམ་དཀར་པོ་རབ་ཏུ་རྒྱས་པ།
དེའི་འོག་ཟུར་ལ་གནས་པའི་སྣ་ཚོགས་པདྨའི་སྟེང་དུ་སྣ་ཚོགས་རྡོ་རྗེ་དང་བཅས་པ་
རྣམས་སོ། །རྡོ་རྗེ་དེའི་ཕྱོགས་ཀྱི་རྩིབས་རྣམས་སྦྱོར་བ་ཇི་ལྟ་བར་རྣམ་པར་སྣང་
མཛད་ལ་སོགས་པ་ལྟ་བུའི་མདོག་ཅན་སྟེ། དབུས་ཀྱི་ལྟེ་བ་ཡང་དེ་བཞིན་ནོ། །
དེར་རིན་པོ་ཆེ་ཁ་དོག་ལྔ་ལས་ཡོངས་སུ་རྫོགས་པའི་གཞལ་ཡས་ཁང་ཐུབ་པའི་་་
དཀྱིལ་འཁོར་འོད་ཟེར་སྣ་ཚོགས་ཀྱིས་ཕྱོགས་ཀུན་གྱི་འཁོར་ལོ་ཁྱབ་པར་བྱས་པའོ།།
དེའི་དབུས་སུ་བཅོམ་ལྡན་འདས་དཔལ་རྡོ་རྗེ་སེམས་དཔའ་འཇམ་པའི་རྡོ་རྗེའི་
གཟུགས་ཅན། གུར་གུམ་ལྟ་བུར་དམར་སེར། གཡས་དང་གཡོན་གྱི་ཞལ་ནག་
པོ་དང་དཀར་པོ། རྩ་བའི་ཕྱག་གཉིས་ཀྱིས་རང་དང་འདྲ་བའི་ཤེས་རབ་མ་ལ་་་
མཁྱུད་པ། རལ་གྲི་དང་། མདའ་དང་། ཨུད་པལ་དང་། གཞུ་འཛིན་པ།
རིན་པོ་ཆེའི་ཅོད་པན་ཅན། རིན་པོ་ཆེ་སྣ་ཚོགས་པ་ལ་སོགས་པས་བརྒྱན་པ།
འོད་ཟེར་མཐའ་ཡས་པའོ། །དེའི་ཤར་ཕྱོགས་སུ་རྣམ་པར་སྣང་མཛད་དཀར་པོ།
གཡས་དང་གཡོན་གྱི་ཞལ་ནག་པོ་དང་དམར་པོའོ། །ཕྱག་རྣམས་ན་འཁོར་ལོ་་་་
རྩིབས་བརྒྱད་པ་དཀར་པོ་དང་། རལ་གྲི་དང་། ནོར་བུ་དང་། པདྨ་འཛིན་པའོ།།
ལྷོའི་ཕྱོགས་སུ་རིན་ཆེན་འབྱུང་ལྡན་སེར་པོ། ཕྱག་རྣམས་ནི་ནོར་བུ་ར་ག་ཏ་ཟུར་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

དགུ་པ་དང་། རལ་གྲི་དང་། འཁོར་ལོ་དང་། པདྨ་འཛིན་པའོ། །ནུབ་་
དུ་སྣང་བ་མཐའ་ཡས་དམར་པོ། པདྨ་དམར་པོ་དང་། རལ་གྲི་དང་། ནོར་
བུ་དང་། འཁོར་ལོ་འཛིན་པའོ། །བྱང་དུ་དོན་ཡོད་གྲུབ་པ་ལྗང་ཁུ་རལ་གྲི་་་་་
དང་འཁོར་ལོ་དང་ནོར་བུ་དང་པདྨ་འཛིན་པའོ། །རྣམ་པ་གསུམ་པོ་འདི་དག་ནི་
གཡས་གཡོན་གྱི་ཞལ་ནག་པོ་དང་དཀར་པོའོ། །དེ་བ་འདི་དག་རིན་པོ་ཆེའི་ཅོད་
པན་དང་ལྡན་པ། རིན་པོ་ཆེ་སྣ་ཚོགས་ཀྱིས་བརྒྱན་པའོ། །མེའི་མཚམས་སུ་་་་
སྤྱན་མ་རྣམ་སྣང་དང་མཚུངས་པའོ། །སྲིན་པོར་མ་མ་ཀི་མི་བསྐྱོད་པ་དང་
མཚུངས་པ་ནི་ཨུད་པ་ལ་དམར་པོ་དང་། རལ་གྲི་དང་། ནོར་བུ་དང་པདྨ་འཛིན་
པ་སྟེ། སྒྲུབ་པའི་ཐབས་ཐམས་ཅད་ལས་བཤད་པའི་ཕྱིར་རོ། །རླུང་གི་་་་
མཚམས་སུ་གོས་དཀར་མོ་སྣང་བ་མཐའ་ཡས་དང་མཚུངས་སོ། །དབང་ལྡན་དུ་
སྒྲོལ་མ་རིན་ཆེན་འབྱུང་ལྡན་དང་མཚུངས་པ་ཨུད་པ་ལ་སེར་པོ་དང་རལ་གྲི་དང་།
ནོར་བུ་དང་པདྨ་འཛིན་པའོ། །ནང་གི་རིམ་པ་ལས་ཕྱི་རོལ་མེའི་མཚམས་སུ་་་་་
གཟུགས་རྡོ་རྗེ་མ་རྣམ་པར་སྣང་མཛད་དང་མཚུངས་པ། རིན་པོ་ཆེའི་མེ་ལོང་་་་་
དང་རལ་གྲི་དང་ནོར་བུ་དང་པདྨ་འཛིན་པའོ། །སྲིན་པོར་སྒྲ་རྡོ་རྗེ་མི་བསྐྱོད་པ་
དང་མཚུངས་པའོ། །ཏམ་བུ་ར་སྔོན་པོ་དང་རལ་གྲི་དང་ནོར་བུ་དང་པདྨ་འཛིན་
པའོ༑ །རླུང་དུ་དྲི་རྡོ་རྗེ་མ་རིན་ཆེན་འབྱུང་ལྡན་དང་མཚུངས་པ། དྲི་ཆབ་ཀྱི་
དུང་ཆོས་སེར་པོ་དང་རལ་གྲི་དང་འཁོར་ལོ་དང་པདྨ་འཛིན་པའོ། །དབང་ལྡན་
དུ་རོ་རྡོ་རྗེ་མ་སྣང་བ་མཐའ་ཡས་དང་མཚུངས་པ། རོའི་སྣོད་དམར་པོ་དང་རལ་
གྲི་དང་ནོར་བུ་དང་འཁོར་ལོ་འཛིན་པའོ། །ཤར་སྒོའི་གཡོན་ཕྱོགས་སུ་རེག་རྡོ་རྗེ་
མ་དོན་ཡོད་གྲུབ་པ་དང་མཚུངས་པ། གོས་སྣ་ཚོགས་དང་རལ་གྲི་དང་ནོར་བུ་་་
དང་། པདྨ་འཛིན་པའོ། །ཤར་སྒོའི་གཡས་ཕྱོགས་སུ་ཆོས་ཀྱི་དབྱིངས་ཀྱི་རྡོ་རྗེ་


མ་རྡོ་རྗེ་སེམས་དཔའ་དང་མཚུངས་པ། ཆོས་འབྱུང་དཀར་པོ་དང་རལ་གྲི་དང་
ནོར་བུ་དང་པདྨ་འཛིན་པའོ། །འཇམ་པའི་རྡོ་རྗེ་ལ་སོགས་པའི་ལྷ་འདི་དག་ནི་་
ཞལ་གསུམ་པ། ཕྱག་དྲུག་པ། དང་པོའི་ཕྱག་མཚན་གཉིས་གཡས་པ་གཉིས་་
ཀྱིས་འཛིན་པ། གཞན་གཉིས་པ་གཉིས་ནི་གཡོན་པ་གཉིས་ཀྱིས་འཛིན་པའོ། །
ཐམས་ཅད་རྩ་བའི་ཞལ་སྐུ་དང་མཚུངས་པའོ། །ཤར་ལ་སོགས་པའི་སྒོ་རུ་་
གཤིན་རྗེ་མཐར་བྱེད་དང་། ཤེས་རབ་མཐར་བྱེད་དང་པདྨ་མཐར་བྱེད་དང་།
བགེགས་མཐར་བྱེད་རྣམས་སོ། །འདིར་འཇམ་པའི་རྡོ་རྗེ་དང་རྣམ་པར་སྣང་་
མཛད་དང་ལྷ་མོ་བཅུ་པོ་འདི་རྣམས་ནི་ཟླ་བའི་དལ་ལ་རྡོ་རྗེའི་དཀྱིལ་དཀྲུང་གིས་་
བཞུགས་པ་སྟེ། གཞན་རྣམས་ནི་ཉི་མའི་གདན་ལ་བཞུགས་པའོ། །ཟླ་བ་དང་
ཉི་མའི་འོག་ཏུ་སྣ་ཚོགས་པདྨའོ། །དེ་བ་རྣམས་ནི་རྩ་བའི་ཕྱག་གཉིས་ཀྱིས་རང་
དང་མཚུངས་པའི་ཤེས་རབ་མ་ལ་མཁྱུད་པ་སྟེ། ལྷ་མོ་རྣམས་ཀྱང་རང་དང་་
མཚུངས་པའི་ཐབས་ལ་མཁྱུད་པའོ། །རིགས་ཀྱི་བདག་པོ་ནི་དབུ་ལ་དགོད་དོ། །
དེའང་འཇམ་པའི་རྡོ་རྗེ་ལ་སོགས་པའི་དེ་བ་རྣམས་ལ། མ་མ་ཀི་དང་། སྒྲ་
རྡོ་རྗེ་མ་དང་བསྲུང་བའི་འཁོར་ལོའི་ཁྲོ་བོ་བརྒྱད་རྣམས་ལ་ནི་མི་བསྐྱོད་པའོ། །
སྤྱན་མ་དང་གཟུགས་རྡོ་རྗེ་མ་དང་གཤིན་རྗེ་གཤེད་བྱེད་རྣམས་ལ་ནི་རྣམ་པར་སྣང་
མཛད་དོ། །དྲི་རྡོ་རྗེ་མ་ལ་རིན་ཆེན་འབྱུང་ལྡན་ནོ། །གོས་དཀར་མོ་དང་རོ་
རྡོ་རྗེ་མ་དང་པདྨ་མཐར་བྱེད་རྣམས་ལ་འོད་དཔག་མེད་དོ། །ཆོས་ཀྱི་དབྱིངས་ཀྱི་
རྡོ་རྗེ་མ་ལའང་རྡོ་རྗེ་འཛིན་པའོ། །གཞན་གྱི་ལུགས་ལ་ནི་མི་བསྐྱོད་པའི་ཞེས་་་་
འདོད་དོ། །རྡོ་རྗེ་སེམས་དཔའ་ནི་སྐུ་མདོག་དཀར་པོ་ལ་ཡིད་ཙམ་དམར་བའི་་་་
མདངས་དང་ལྡན་པ། གཡས་དང་གཡོན་གྱི་ཞལ་ནི་སྔོན་པོ་དང་དམར་པོའོ། །
ཕྱག་དང་པོ་གཉིས་རང་དང་འདྲ་བའི་ཤེས་རབ་མ་ལ་མཁྱུད་པ། ཕྱག་ལྷག་མ་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
རྣམས་ཀྱིས་རྡོ་རྗེ་སྔོན་པོ་དང་། རལ་གྲི་དང་ནོར་བུ་དང་པདྨ་འཛིན་པ། སྣ་་
ཚོགས་པདྨ་དང་ཟླ་བའི་གདན་ལ་བཞུགས་པ། ཟླ་བ་ལྟ་བུའི་མདོག་ཅན།
སྐྱིལ་ཀྲུང་དང་རིན་པོ་ཆེའི་ཅོད་པན་ཅན། རིན་པོ་ཆེའི་རྒྱན་གྱིས་བརྒྱན་པ།
དབུ་ལ་མི་བསྐྱོད་རྡོ་རྗེས་རྒྱས་བཏབ་པའོ། །འདིར་འཇམ་པའི་རྡོ་རྗེའི་ཐུགས་ཁ་
སྟེ༑ ནུ་མ་གཉིས་ཀྱི་བར་དུ་དམ་ཚིག་སེམས་དཔའ་ལྟ་བུའི་ཡེ་ཤེས་སེམས་དཔའོ།།
དེའི་སྙིང་ཁར་ཟླ་བ་ལ་རལ་གྲིའི་ཡུ་བ་ལ་ཟླ་བས་མཚན་པ་ལ་ས་བོན་མཾ་མོ། །
རྣམ་པར་སྣང་མཛད་དང་རིན་ཆེན་འབྱུང་ལྡན་དང་འོད་དཔག་མེད་དང་དོན་་་་་
ཡོད་གྲུབ་པ་དང་མི་བསྐྱོད་པ་རྣམས་ཀྱི་ཐུགས་ཁར་རང་གི་ཕྱག་མཚན་ཟླ་བ་དང་་
ཉི་མས་མཚན་པ་ལ་བྲུ་ཨོཾ་ཛི་ཁཾ་ཧཱུཾ་ངོ་། །སྤྱན་མ་ལ་སོགས་པའི་ལྷ་མོ་རྣམས་ལ་མོ་
ལོ་ཏཾ། ཛ་ཧཱུྃ་བྃ་ཧོ་ཁཾ་རཾ་མོ། །ཁྲོ་བོ་རྣམས་ནི་ཧཱུཾ་ངོ་། །ལྷ་ཐམས་ཅད་ཀྱི་སྙིང་
པོའི་སྔགས་ནི་རྡོ་རྗེ་ཕྲེང་བ་ལས་བསྟན་ཏོ། །འདིར་རྫོགས་པའི་རྣལ་འབྱོར་ལ་་་
མིག་ལ་སོགས་པ་བྱིན་གྱིས་བརླབ་པ་དང་། ཡེ་ཤེས་སེམས་དཔའ་དགུག་གཞུག་
ལ་སོགས་པ་ནི་མ་གསུངས་སོ། །དེ་དག་མེད་ཀྱང་སྤྱན་ལྔ་དང་མངོན་པར་ཤེས་་
པ་ལ་སོགས་པའི་ཡོན་ཏན་གྱི་ཚོགས་དཔག་དུ་མེད་ཅིང་བསམ་གྱིས་མི་ཁྱབ་པས་་་
མཛེས་པར་བྱས་པའི་སྐུ་ཡི་དམ་གྱི་ལྷ་གཅིག་ཆར་དུ་ཉིད་དུ་ལེགས་པར་ཡོངས་སུ་དག་
པའི་རྣམ་པ་ཐམས་ཅད་ཡོངས་སུ་རྫོགས་པར་འགྱུར་ཏེ། ཡང་དང་ཡང་དུ་ལྷག་
པར་མོས་པ་བརྟན་པའི་ཕྱིར་རོ། །སྙིང་པོའི་སྔགས་ལ་སོགས་པ་ནི་བུམ་པ་ལྷག་་
པར་གནས་པ་ལ་སོགས་པ་ཉེ་བར་སྦྱོར་བའི་ཆེད་དུའོ། །གང་གི་ཚེ་དབུས་དེ་བ་
གཞན་བདག་པོར་གྱུར་པ་དེའི་ཚེ་དབུས་ཀྱི་གཙོ་བོ་གང་གིས་བྱེད་པ་དེ་གནས་པར་
འགྱུར་རོ། །འོད་དཔག་མེད་ཀྱང་དཀར་པོར་འགྱུར་ཏེ། ཆོས་རྣམས་དཀར་
པོའི་རང་བཞིན་གྱིས། །འདི་ནི་ངག་གི་དབང་ཕྱུག་དཀར། །ཅེས་གསུངས་་་་


0


པས་སོ། །འདིར་བརྗོད་པ། འཆད་པར་འགྱུར་བའི་དལ་རྣམས་ལ། གང་་
དལ་འཁོར་ལོའི་ལྷ་རྣམས་ཀྱི་གནས་གསུངས་པ་རྣམས་བརྗོད་པར་བྱ་སྟེ། དེ་ལ་
དེ་ཉིད་རྩོ་བོ་ཡིན་པས་དལ་གྱི་བདག་པོ་ལ་ཞལ་མངོན་པར་ཕྱོགས་པའོ། །དེས་་
མཁྱུད་པའི་ལྷ་མོ་ནི་དེ་ཉིད་ལ་ཞལ་མངོན་པར་ཕྱོགས་པ་སྟེ། ཕ་རོལ་གྱི་གནས་་
སུ་མངོན་དུ་ཕྱིན་པའི་ཕྱིར་རོ། །འདིར་ནི་གཞལ་ཡས་ཁང་གི་རྡོ་རྗེའི་ས་གཞི་ལ་
སོགས་པའི་ཡན་ལག་ཅན་རྡོ་རྗེའི་གུར་དང་། བསྲུང་བའི་འཁོར་ལོ་དང་།
ཆོས་འབྱུང་ཞེས་བྱ་བ་ཡན་ལག་རྣམ་པ་གསུམ་མོ། །དེ་ལ་རྡོ་རྗེའི་གུར་ནི་འདིར་
འཆད་པར་འགྱུར་བའི་གཞལ་ཡས་ཁང་ཐམས་ཅད་ལ་ཡིན་ནོ། །བསྲུང་བའི་་
འཁོར་ལོ་དང་ཆོས་འབྱུང་ནི་གཞུང་ཁ་གཅིག་ལ་བརྗོད་པར་བྱ་སྟེ། བྲི་བར་བྱ་
བའི་གཞལ་ཡས་ཁང་རྣམས་ལ་ནི་ཆོས་ཀྱི་དབྱིངས་ཀྱི་རང་བཞིན་ཆོས་འབྱུང་མ།
ཆོས་ཀྱི་དབྱིངས་ཀྱི་ཁོངས་སུ་ཆུད་པ་མངོན་པར་བྱ་བའི་ཆེད་དུ་ཁོ་བོས་རྡོ་རྗེ་ཕྲེང་
བ་ལས་བྲི་བར་བརྗོད་དོ། །ཇི་ལྟར་ཕྱི་རོལ་དེ་བཞིན་བདག །ཞེས་ལྷག་པར་་
རྫོགས་རིམས་ཀྱི་དལ་བསྟན་པའི་ཕྱིར་དང་། འཇིག་རྟེན་གྱི་ཁམས་ཀྱི་ལྕགས་
རིས་མཚོན་པར་བྱ་བའི་ཕྱིར་རྡོ་རྗེའི་ཕྲེང་བ་བྲི་བ་ནི་ངེས་པའོ་གུར་ནི་བསྒོམ་པའི་སྐབས་ལ་བྲི་
བ་ལ་མེད་དོ། །བསྲུང་བའི་འཁོར་ལོ་ནི་དེ་ལྟར་མ་ཡིན་པས་བྲི་མི་དགོས་ཏེ།
བགེགས་དགག་པ་བསྟང་བསྟབས་ལ་སོགས་པ་གཞན་གྱིས་ཀྱང་བྱེད་པས་སོ། །དེའང་་
ཁྱད་པར་དུ་སྟོང་པ་ཉིད་ཁོ་ན་བཅོམ་ལྡན་འདས་ཡིན་པས། བགེགས་ཀྱི་ཚོགས་
མ་ལུས་པ་རྩ་བ་དང་བཅས་པ་རབ་ཏུ་བརླག་པར་བྱེད་ནུས་པར་འགྱུར་ལ། དེ་་
ལ་ལྷག་པར་མོས་པ་བརྟན་པ་ཉིད་དད་པ་བསྐྱེད་པའི་ཆེད་དུ་བསྲུང་བའི་འཁོར་ལོ་
དལ་ལ་བྲི་བ་མ་བསྟན་ཏོ། །བསྒོམ་པའི་འཁོར་ལོ་ལའང་ཁ་གཅིག་དུ་དེ་བསྒོམ་་
པར་གསུངས་པ་ལས་གཞུང་ཐམས་ཅད་དུ་མ་བསྟན་ཏོ། །གལ་ཏེ་གཞན་དག་ན་རེ་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

བགེགས་བསལ་བའི་རྗེས་སུ་སྟོང་པ་ཉིད་ལ་རབ་ཏུ་ཞུགས་པས་བསྒོམ་པར་བྱ་བའི་
དལ་ལ་བསྲུང་བའི་འཁོར་ལོ་མེད་པའི་ཕྱིར་མི་བྲི་ན། དེ་ལྟར་ན་དེའི་ཚེ་ལྕགས་་
རིས་མཚོན་པར་བསྟན་པའི་རྡོ་རྗེའི་ར་བ་ཡང་བྲི་མི་དགོས་པར་འགྱུར་རོ། །ཡང་
ན་གཞལ་ཡས་ཁང་བསྐྱེད་པའི་ཚེ་དེའང་བསྐྱེད་དོ་ཞེ་ན་མ་ཡིན་ཏེ། བཅོམ་ལྡན་
འདས་ཀྱིས་རྡོ་རྗེ་ར་བ་ལན་གཉིས་བསྐྱེད་པ་ནི་གང་ལ་ཡང་མ་གསུངས་པ་དང་།
ལན་གཉིས་བསྐྱེད་པ་ལ་དགོས་པ་མེད་པའི་གཅིག་ཆར་བསྐྱེད་པ་ཉིད་ཀྱིས་རྡོ་རྗེའི་
ས་གཞི་བཅིངས་པ་དང་། རྡོ་རྗེའི་ར་བ་ལ་སོགས་པ་མ་ལུས་པ་གཞག་པའི་སྟོང་
པ་ཉིད་ཀྱི་རང་བཞིན་སྒྱུ་མ་ལྟ་བུར་གནས་པ་ཉིད་དོ། །བསྲུང་བའི་འཁོར་་་
ལོ་ཡོད་ཀྱང་དལ་གཅིག་ལས་མི་འབྲི་བའི་རྒྱུ་མཚན་ནི་གསུངས་པ་ཉིད་ཡིན་ལ།
གང་ཆོས་ཁ་གཅིག་ལས་བསྲུང་བའི་འཁོར་ལོ་ཡང་བྲི་བར་བྱའོ་ཞེས་འདོད་དོ་ཞེས་
སོ༑ །འཇམ་པའི་རྡོ་རྗེའི་དལ་རྫོགས་སོ།།
།།སྔག །། །།
།མདོར་བྱས་ལས་བསྟན་པའི་དལ་འཁོར་ལོ་བསྟན་པ་ནི་གཞལ་
ཡས་ཁང་གི་བར་ནི་སྔར་དང་མཚུངས་སོ། །ལྷ་ཁྲོ་བོ་ལ་སོགས་པ་རྣམས་ཀྱི་ཁྱད་
པར་བརྗོད་པར་བྱ་བ་ནི། གཞལ་ཡས་ཁང་གི་དབུས་སུ་མི་བསྐྱོད་པ་ནག་པོ་དྲག་
པོ་གཡས་དཀར་པོ་དང་གཡོན་དམར་པོ་དང་། ཕྱག་གཡས་རྣམས་ཀྱིས་འཇིགས་
ཤིང་སྡིགས་པའི་རྡོ་རྗེ་དང་འཁོར་ལོ་དང་པདྨ་བསྣམས་པ། གཡོན་པ་རྣམས་
ཀྱིས་དྲིལ་བུ་དང་ཡིད་བཞིན་གྱི་ནོར་བུ་དང་རལ་གྲི་འཛིན་པ། རང་དང་འདྲ་་་
བའི་རེག་རྡོ་རྗེ་མ་ལ་མཁྱུད་པའོ། །དེའི་ཤར་ལ་སོགས་པའི་ཕྱོགས་སུ་རྣམ་པར་་
སྣང་མཛད་ལ་སོགས་པའོ། །མེའི་མཚམས་ལ་སོགས་པ་རྣམས་སུ་སྤྱན་མ་ལ་་་
སོགས་པ་བསྐྱེད་དོ། །དེའང་རྣམ་པར་སྣང་མཛད་ནི་དཀར་པོ་དང་ནག་པོ་དང་


དམར་བའི་ཞལ་འཁོར་ལོ་དང་རྡོ་རྗེ་དང་པདྨ་དཀར་པོ་དང་དྲིལ་བུ་དང་ནོར་བུ་་
དང་རལ་གྲི་འཛིན་པའོ། །གོང་དུ་བསྟན་པ་དང་ཕྱིས་འཆད་པའི་ཕྱག་རྣམས་ལ་
དང་པོ་གཡས་རྣམས་ཀྱི་སྟེང་ནས་འོག་གི་བར་དང་། གཡོན་རྣམས་ནི་འོག་ནས་
སྟེང་གི་བར་དུ་ཕྱག་མཚན་གྱི་རིམ་པ་ཁོང་དུ་ཆུད་པར་བྱའོ། །རྩ་བ་དང་གཡས་
དང་གཡོན་གྱི་རིམ་པས་ཞལ་གྱི་ཁ་དོག་གོ་བར་བྱའོ། །རིན་ཆེན་འབྱུང་ལྡན་སེར་
པོ་དང་ནག་པོ་དང་དཀར་པོའི་ཞལ། ནོར་བུ་དང་རྡོ་རྗེ་དང་འཁོར་ལོ་དང་དྲིལ་
བུ་དང་པདྨ་སེར་པོ་དང་རལ་གྲི་འཛིན་པའོ། །སྣང་བ་མཐའ་ཡས་ནི་དམར་
པོ་དང་ནག་པོ་དང་དཀར་པོའི་ཞལ། ཕྱག་གཡོན་པ་དྲིལ་བུ་དང་བཅས་པས་
པདྨ་དམར་པོའི་ཡུ་བ་བཟུང་ནས་གཡས་པའི་ཕྱག་གིས་ཐུགས་ཁར་ཁ་འབྱེད་པ།
གཞན་རྣམས་ཀྱིས་རྡོ་རྗེ་དང་འཁོར་ལོ་དང་རིན་པོ་ཆེ་དང་རལ་གྲི་འཛིན་པའོ། །
དོན་ཡོད་གྲུབ་པ་ནི་ལྗང་ཁུ་དང་ནག་པོ་དང་དཀར་པོའི་ཞལ། རལ་གྲི་དང་རྡོ་་
རྗེ་རྒྱ་གྲམ་དང་འཁོར་ལོ་དང་དྲིལ་བུ་དང་པདྨ་ལྗང་ཁུ་དང་ནོར་བུ་འཛིན་པའོ། །
འདི་ལྟར་དེ་བ་ལྔ་ནས་བརྗོད་པར་བྱ་བའི་སྒྲིབ་པ་ཐམས་ཅད་རྣམ་པར་སེལ་བའི་་
བར་དུ་རལ་པའི་ཐོར་ཅོག་དང་རིན་པོ་ཆེའི་ཅོད་པན་དང་། རིན་པོ་ཆེ་ལ་་་་
སོགས་པའི་རྒྱན་ཐམས་ཅད་ཀྱིས་བརྒྱན་པའོ། །སྤྱན་མ་ནི་རྣམ་པར་སྣང་མཛད་
དང་མཚུངས་པ་ལ། ཁྱད་པར་དུ་པདྨ་དཀར་པོའི་གནས་སུ་ཨུད་པ་ལ་དཀར་་
པོའོ༑ །མ་མ་ཀི་ནི་མི་བསྐྱོད་པ་དང་མཚུངས་པ་ལ་ཁྱད་པར་དུ་པདྨའི་གནས་སུ་
ཨུད་པ་ལ་སྔོ་དམར་རོ། །གོས་དཀར་མོ་ནི་སྣང་བ་མཐའ་ཡས་དང་མཚུངས་སོ། །
སྒྲོལ་མ་ནི་དོན་ཡོད་གྲུབ་པ་དང་མཚུངས་པ་ལས་སྣ་ཚོགས་རྡོ་རྗེ་དང་འཁོར་ལོ་་་་་
དང་ཨུད་པ་ལ་སྔོན་པོ་དང་དྲིལ་བུ་དང་རལ་གྲི་འཛིན་པའོ། །རིམ་པ་གཉིས་པ་
ལ་མེའི་མཚམས་སུ་གཟུགས་རྡོ་རྗེ་མ་སྤྱན་མ་ལྟ་བུ་ལ་ཁྱད་པར་དུ་དང་པོའི་ཕྱག་་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

གཉིས་ཀྱིས་མེ་ལོང་དམར་པོ་འཛིན་པའོ། །སྲིན་པོའི་མཚམས་སུ་སྒྲ་རྡོ་རྗེ་མ་སེར་
མོ༑ སེར་པོ་དང་ནག་པོ་དང་དཀར་པོའི་ཞལ་དང་ལྡན་པའོ། །དང་པོའི་་་་
ཕྱག་གཉིས་ནི་པི་ཝང་བསྒྲེང་བས་འཛིན་པའོ། །འོག་མའི་ཕྱག་རྣམས་ཀྱིས་རྡོ་རྗེ་
དང་། ཨུད་པ་ལ་སྔོན་པོ་དང་། རིན་པོ་ཆེ་འཛིན་པའོ། །རླུང་གི་མཚམས་
སུ་དྲི་རྡོ་རྗེ་མ་གོས་དཀར་མོ་ལྟ་བུ་དང་པོའི་ཕྱག་གཉིས་ཀྱི་དུང་ཕོར་འཛིན་པའོ། །
དབང་ལྡན་གྱི་མཚམས་སུ་རོ་རྡོ་རྗེ་མ་ལྗང་ཁུ་ལྗང་ཁུ་དང་དཀར་བའི་ཞལ། ཕྱག་
དང་པོ་གཉིས་ཀྱིས་རོའི་སྣོད་དམར་པོ་འཛིན་པ། འོག་མ་རྣམས་ཀྱིས་རྡོ་རྗེ་དང་
འཁོར་ལོ་དང་རལ་གྲི་འཛིན་པའོ། །རིམ་པ་གསུམ་པའི་ཤར་གྱི་སྣམ་བུ་ལ་བྱམས་
པ་དང་སའི་སྙིང་པོ་གཉིས་སོ། །ལྷོའི་སྣམ་བུ་ལ་ཕྱག་ན་རྡོ་རྗེ་དང་ནམ་མཁའི་་་
སྙིང་པོ་གཉིས་སོ། །ནུབ་ཀྱི་སྣམ་བུ་ལ་སྤྱན་རས་གཟིགས་དང་འཇམ་དཔལ་་་
གཉིས་སོ། །བྱང་དུ་སྒྲིབ་པ་རྣམ་པར་སེལ་བ་དང་ཀུན་ཏུ་བཟང་པོ་གཉིས་སོ། །
བརྒྱད་པོ་འདི་དག་ནི་རིགས་ཀྱི་བདག་པོ་དང་མཚུངས་པ་ལས། ཁྱད་པར་དུ་་་་
བྱམས་པའི་ཕྱག་གཡས་ན་ཀླུ་ཤིང་གི་ཡལ་ག་མེ་ཏོག་དང་བཅས་པ་འཛིན་པའོ། །
ཤར་ལ་སོགས་པའི་སྒོ་དང་མེ་ལ་སོགས་པའི་མཚམས་བཞི་དང་། སྟེང་དང་འོག་
ཏུ་གོ་རིམས་བཞིན་དུ་ཁྲོ་བོ་བཅུའོ། །གཤིན་རྗེ་གཤེད་ནི་ནག་པོ། ནག་པོ་་་་་
དང་དཀར་པོ་དང་དམར་པོའི་ཞལ་དང་ལྡན་པ། ཕྱག་ན་རྡོ་རྗེ་ཐོ་བ་དང་འཁོར་
ལོ་དང་རྡོ་རྗེ་བསྣམས་པའོ། །དགྲ་སྟ་དང་དྲིལ་བུ་དང་སྙིང་ཁར་ཞགས་པ་་་་
དང་བཅས་པའི་སྡིགས་འཛུབ་བསྣམས་པ། ཤེས་རབ་མཐར་བྱེད་དཀར་པོ།
དཀར་པོ་དང་དམར་པོ་དང་ནག་པོའི་ཞལ་དང་ལྡན་པ། རྡོ་རྗེ་དང་རྡོ་རྗེས་་
མཚན་པའི་དབྱུག་ཐོ་དཀར་པོ་དང་རལ་གྲི་དང་སྙིང་ཁར་ཞགས་པ་དང་བཅས་་
པའི་སྡིགས་མཛུབ་དང་དྲིལ་བུ་དང་དགྲ་སྟ་འཛིན་པའོ། །པདྨ་མཐར་བྱེད་་་


དམར་པོ་དམར་པོ་དང་ནག་པོ་དང་དཀར་པོའི་ཞལ་དང་ལྡན་པ། པདྨ་དམར་
པོ་དང་རལ་གྲི་དང་གཏུན་ཤིང་དང་། དྲིལ་བུ་དང་དགྲ་སྟ་དང་ཞགས་པ་འཛིན་
པའོ༑ །བགེགས་མཐར་བྱེད་སྔོན་པོ། སྔོན་པོ་དང་དཀར་པོ་དང་དམར་བའི་
ཞལ་དང་ལྡན་པ། སྣ་ཚོགས་རྡོ་རྗེ་དང་འཁོར་ལོ་དང་གཏུན་ཤིང་དང་ཞགས་པ་
དང་བཅས་པའི་སྡིགས་འཛུབ་དང་དྲིལ་བུ་དང་དགྲ་སྟ་འཛིན་པའོ། །མི་གཡོ་བ་
སྔོན་པོ་སྔོན་པོ་དང་དཀར་པོ་དང་དམར་པོའི་ཞལ། རལ་གྲི་དང་རྡོ་རྗེ་དང་་
འཁོར་ལོ་དང་སྡིགས་འཛུབ་དང་དགྲ་སྟ་དང་ཞགས་པ་འཛིན་པའོ། །འདོད་
པའི་རྒྱལ་པོ་སྔོན་པོ། སྔོན་པོ་དང་དཀར་པོ་དང་དམར་པོའི་ཞལ། ཕྱག་གོང་
མ་གཉིས་ཀྱིས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་འཛིན་པ། ཕྱག་འོག་མ་རྣམས་ཀྱིས་རྡོ་་
རྗེ་དང་རལ་གྲི་དང་ཞགས་པ་དང་ལྕགས་ཀྱུ་འཛིན་པའོ། །དབྱུག་པ་སྔོན་པོ་ནག་
པོ༑ ནག་པོ་དང་དཀར་པོ་དང་དམར་བའི་ཞལ། རྡོ་རྗེས་མཚན་པའི་དབྱུག་
པ་སྔོན་པོ་དང་རལ་གྲི་དང་འཁོར་ལོ་དང་སྙིང་ཁར་ཞགས་པ་དང་བཅས་པའི་་་་
སྡིགས་འཛུབ་དང་པདྨ་དང་དགྲ་སྟ་འཛིན་པའོ། །སྟོབས་པོ་ཆེ་ནག་པོ། ནག་
པོ་དང་དཀར་པོ་དང་དམར་པོའི་ཞལ། རྡོ་རྗེས་མཚན་པའི་དབྱུག་པ་དང་་་་
རལ་གྲི་དང་འཁོར་ལོ་དང་། སྙིང་ཁར་ཞགས་པ་དང་བཅས་པའི་སྡིགས་འཛུབ་
དང་པདྨ་དང་དགྲ་སྟ་འཛིན་པའོ། །གཙུག་ཏོར་འཁོར་ལོ་བསྒྱུར་བ་ནག་པོ། ནག་
པོ་དང་དཀར་པོ་དང་དམར་བའི་ཞལ། ཕྱག་དང་པོ་གཉིས་ཀྱིས་གཙུག་་་་
ཏོར་གྱི་ཕྱག་རྒྱ་ལག་པ་གཉིས་ཐལ་མོ་བསྐྱང་བའི་སྲིན་ལག་གི་སེན་མོས་མནན་ཏེ།
མཐེའུ་ཆུང་དང་གུང་མོ་དང་འཛུབ་མོ་རྣམས་རྩེ་སྤྲད་དེ་སེན་མོའི་རྩེ་མོ་མཉམ་པར་
བྱས་པ་ནི་ཀུན་ཏུ་སྣང་བ་ཞེས་བྱ་བའི་ཕྱག་རྒྱ་སྤྱི་བོར་འཛིན་པ་སྟེ། སྐབས་་་་
གཞན་ཏུ་རྣམ་པ་གཞན་ཡང་ཡིན་ནོ། །ཕྱག་འོག་མ་རྣམས་ཀྱིས་རྡོ་རྗེ་དང་པདྨ་་


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དང་སྡིགས་འཛུབ་དང་རལ་གྲི་འཛིན་པའོ། །གནོད་མཛེས་རྒྱལ་པོ་ནག་པོ་ནག་
པོ་དང་དཀར་པོ་དང་དམར་པོའི་ཞལ། རྡོ་རྗེ་དང་འཁོར་ལོ་དང་རིན་པོ་ཆེ་དང་།
སྙིང་ཁར་ཞགས་པ་དང་བཅས་པའི་སྡིགས་འཛུབ་དང་པདྨ་དང་རལ་གྲི་འཛིན་པའོ། །
མི་བསྐྱོད་པ་ལ་སོགས་པ་འདི་དག་གི་སྟེང་དུ་ནི་སྣ་ཚོགས་པདྨའི་སྟེང་དུ་རིམ་པ་་་་
བཞིན་དུ་རྡོ་རྗེ་རྩེ་ལྔ་པ་དང་། འཁོར་ལོ་དང་རིན་པོ་ཆེ་མ་ར་ཏ་ག་སུལ་དགུ་པ་
དང་། པདྨ་དམར་པོ་དང་། སྣ་ཚོགས་རྡོ་རྗེ་དང་། འཁོར་ལོ་དང་།
རྡོ་རྗེ་དང་། པདྨ་དང་། སྣ་ཚོགས་རྡོ་རྗེ་དང་། འཁོར་ལོ་དང་། རྡོ་རྗེ་་་
དང་། པདྨ་དང་། སྣ་ཚོགས་རྡོ་རྗེ་དང་། ཀླུ་ཤིང་གི་མེ་ཏོག་དང་རྡོ་རྗེ་དང་་
འཁོར་ལོ་དང་རིན་པོ་ཆེ་དང་། པདྨ་དང་། རྡོ་རྗེ་དང་། སྣ་ཚོགས་རྡོ་རྗེ་་་
དང་། རྡོ་རྗེ་ཐོ་བ་དང་རྡོ་རྗེ་དང་། པདྨ་དམར་པོ་དང་། སྣ་ཚོགས་རྡོ་རྗེ་་་་་
དང་། རལ་གྲི་ཡུ་བ་དང་། དབྱུག་ཏོ་ནག་པོ་དང་། རྡོ་རྗེ་དང་། དེ་དག་
གི་སྟེང་ན་ཉི་མ་དང་ཟླ་བ་ལ་བཞུགས་པའི་ཞལ་གསུམ་ཕྱག་དྲུག་པ་སྟེ། དེ་དག་
གི་རལ་གྲིའི་ཡུ་བ་ནི་རང་གི་ལྷའི་ཁ་དོག་གི་རིན་པོ་ཆེ་ལ་བྱས་པའོ། །དེ་ལ་ཁྱད་
པར་ནི་རྣམ་པར་སྣང་མཛད་དང་ལྷ་མོ་རྣམས་དང་བྱང་ཆུབ་སེམས་དཔའ་རྣམས་
ཟླ་བ་ལ་གནས་པའོ། །གཞན་རྣམས་ནི་ཉི་མ་ལ་གནས་པའོ། །མི་བསྐྱོད་པ་ལ་
སོགས་པ་ནི་རྡོ་རྗེ་སྐྱིལ་དཀྲུང་ཅན་ནོ། །ཁྲོ་བོ་རྣམས་ནི་གཡས་བསྐྱང་ལ་གཡོན་་
བསྐུམ་པ། ཞལ་རེ་རེ་ལ་སྤྱན་ཟླུམ་ལ་དམར་བ་གསུམ་གསུམ་དང་ལྡན་པའོ། །
སྒྲ་སྒྲོགས་ཤིང་འབར་བ་སྟེ་ཤིན་ཏུ་འཇིགས་པ་བསྲུང་བའི་འཁོར་ལོ་ལས་བསྟན་་་་
པའི་འཇིགས་པའི་གཟུགས་ཅན་ལ་སོགས་པའི་བྱེ་བྲག་དང་ལྡན་པའོ། །འདི་ལ་
དལ་གྱི་བདག་པོ་ནི་ཡུམ་དང་བཅས་པ་ཡིན་ལ། ལྷ་གཞན་རྣམས་ནི་གནོད་་་་
མཛེས་ཀྱི་བར་དུ་ཡུམ་མེད་པའོ། །བསྲུང་བའི་འཁོར་ལོ་ལ་གནས་པའི་གཤིན་རྗེ་


གཤེད་ལ་སོགས་པ་ནི་དལ་གྱི་རྩོ་བོ་ལྟ་བུ་ཤེས་རབ་མ་དང་བཅས་པའོ། །དེ་དག་
ནི་གོ་རིམས་བཞིན་དུ་རྡོ་རྗེ་རོ་ལངས་མ་དང་། གཞན་གྱིས་མི་ཐུབ་མ་དང་།
ཁྲོ་གཉེར་ཅན་མ་དང་། རལ་གཅིག་མ་དང་། སྣ་ཚོགས་རྡོ་རྗེ་མ་དང་། སྣ་
ཚོགས་རིན་ཆེན་མ་དང་། སྣ་ཚོགས་པདྨ་མ་དང་། སྣ་ཚོགས་ལས་མ་དང་།
ནམ་མཁའི་རྡོ་རྗེ་མ་དང་། ས་འཛིན་མ་རྣམས་སོ། །དེ་ནས་མི་བསྐྱོད་པའི་་
ཐུགས་ཁར་ཡེ་ཤེས་སེམས་དཔའ་ཕྱག་གཉིས་པ་དམར་པོ་ཡུམ་དང་བཅས་པའོ། །
དེའི་ཏིང་ངེ་འཛིན་སེམས་དཔའ་ཧཱུཾ་ནག་པོ། རྣམ་པར་སྣང་མཛད་ཀྱི་ཨོ།
རིན་ཆེན་འབྱུང་ལྡན་གྱི་སྭ། སྣང་བ་མཐའ་ཡས་ཀྱི་ཨ། དོན་ཡོད་གྲུབ་པའི་ཧ།
སྤྱན་ལ་སོགས་པའི་ལྷ་མོ་རྣམས་ཀྱི་ལཾ་མཾ་བཾ་ཏཾ་ཛ་ཧཱུཾ་བཾ་ཧོ། རེག་རྡོ་རྗེ་མའི་ཁཾ་་་་
རྣམས་བསམ་མོ། །བྱམས་པ་ལ་སོགས་པའི་བྱང་ཆུབ་སེམས་དཔའ་བརྒྱད་པོ་་་་་
རྣམས་ཀྱི་མཱི། ཟློ་ཨཱོྃ་ཨཱོྃ་ཨཱོྃ་༐ཨཱོྃ་སཾ་རྣམས་བསམ་མོ། །ཁྲོ་བོ་རྣམས་ནི་ཧཱུཾ་ངོ་།།
ལྷ་མོ་རྣམས་ཀྱི་སྙིང་པོའི་སྔགས་རྣམས་ནི། རྡོ་རྗེ་ཕྲེང་བར་ལྷ་རྣམས་ཀྱི་སྔགས་་་
ལས་ཤེས་པར་བྱའོ། །རིགས་ཀྱི་བདག་པོ་ནི་མི་བསྐྱོད་པ་དང་ཀུན་ཏུ་བཟང་པོ་་
གཉིས་རྡོ་རྗེ་སེམས་དཔའ་ཡིན་པར་གོང་དུ་བསྟན་པའོ། །ཁྱད་པར་དུ་རྡོ་རྗེ་དང་
འཁོར་ལོ་དང་པདྨ་དང་དྲིལ་བུ་དང་ནོར་བུ་དང་། རལ་གྲི་འཛིན་པའོ། །
བདག་ཉིད་ལྟ་བུའི་རྡོ་རྗེ་དབྱིངས་ཀྱི་དབང་ཕྱུག་མས་ཀུན་ཏུ་མཁྱུད་པའོ། །དེ་བ་
རྣམས་དང་མ་མ་ཀི་དང་། ཕྱག་ན་རྡོ་རྗེ་དང་འཇམ་དཔལ་དང་གཙུག་ཏོར་་་་་
འཁོར་ལོ་བསྒྱུར་བ་དང་། གནོད་མཛེས་རྒྱལ་པོ་རྣམས་ཀྱི་མི་བསྐྱོད་པའོ། །
སྤྱན་མ་དང་གཟུགས་རྡོ་རྗེ་མ་དང་། བྱམས་པ་དང་། སའི་སྙིང་པོ་དང་།
གཤིན་རྗེ་གཤེད་དང་། མི་གཡོ་བ་རྣམས་ཀྱི་རྣམ་པར་སྣང་མཛད་དོ། །སྒྲ་རྡོ་
རྗེ་མ་དང་། ནམ་མཁའི་སྙིང་པོ་དང་། ཤེས་རབ་མཐར་བྱེད་དང་། འདོད་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

པའི་རྒྱལ་པོ་རྣམས་ཀྱི་རིན་ཆེན་འབྱུང་ལྡན་ནོ། །གོས་དཀར་མོ་དང་། དྲི་རྡོ་རྗེ་
མ་དང་། སྤྱན་རས་གཟིགས་དང་། རྟ་མགྲིན་དང་། དབྱུག་པ་སྔོན་པོ་ཅན་
རྣམས་ཀྱི་སྣང་བ་མཐའ་ཡས་སོ། །སྒྲོལ་མ་དང་། རོ་རྡོ་རྗེ་མ་དང་། རེག་རྡོ་
རྗེ་མ་དང་། སྒྲིབ་པ་རྣམ་པར་སེལ་བ་དང་། བགེགས་མཐར་བྱེད་དང་།
སྟོབས་པོ་ཆེ་རྣམས་ཀྱི་དོན་ཡོད་གྲུབ་པའོ་ཞེས་ཤེས་པར་བྱའོ།། །།
དཔལ་ཀུན་ཏུ་ཁ་སྦྱོར་དུ་གསུངས་པའི་རྡོ་རྗེ་སེམས་དཔའ་པའི་དལ་དུ།
རྡོ་རྗེ་གུར་གྱི་ནང་དུ་བསྲུང་བའི་འཁོར་ལོའི་ལྟེ་བའི་ནང་ན། མེ་དང་། རླུང་
དང་ཆུ་དང་། སའི་དལ་དང་། རི་རབ་ཀྱི་སྟེང་ཆོས་འབྱུང་གི་དཀྱིལ་དུ་་་
གཞལ་ཡས་ཁང་ངོ་། །བསྲུང་བའི་འཁོར་ལོ་གཤིན་རྗེ་གཤེད་ཕྱག་གཡས་པ་་་
གསུམ་གྱིས་དང་པོ་རྡོ་རྗེ་གཉིས་པ་ལྕགས་ཀྱུ་དང་གསུམ་པ་འཁོར་ལོ་དང་རྡོ་རྗེ་རྣམས་་
འཛིན་པ། གཡོན་པ་གསུམ་གྱིས་སྡིགས་འཛུབ་དང་བཅས་པའི་ཞགས་པ་དང་།
དྲིལ་བུ་དང་། དགྲ་སྟ་འཛིན་པའོ། །ཤེས་རབ་མཐར་བྱེད་ནི་ཞགས་པ་དང་།
རྡོ་རྗེ་དང་། རལ་གྲི་དང་། སྙིང་ཁར་སྡིགས་མཛུབ་དང་། དྲིལ་བུ་དང་།
དགྲ་སྟ་དང་། ཞགས་པའོ། །པདྨ་མཐར་བྱེད་ལྕགས་སྒྲོག་དང་། པདྨ་དང་།
རལ་གྲི་དང་། དྲིལ་བུ་དང་། དགྲ་སྟ་དང་ཞགས་པའོ། །བགེགས་མཐར་་་
བྱེད་ནི་རྡོ་རྗེ་དྲིལ་བུ་དང་། སྣ་ཚོགས་རྡོ་རྗེ་དང་། འཁོར་ལོ་དང་། སྡིགས་
འཛུབ་དང་བཅས་པའི་ཞགས་པ་དང་གཏུན་ཤིང་དང་དགྲ་སྟ་འཛིན་པའོ། །མི་
གཡོ་བ་ནི་རལ་གྲི་དང་འཁོར་ལོ་དང་། རྡོ་རྗེ་རྣམས་དང་། སྡིགས་འཛུབ་་
དང་། དགྲ་སྟ་དང་། ཞགས་པའོ། །འདོད་པའི་རྒྱལ་པོ་ནི་གཡས་པ་དང་།
གཡོན་པའི་ཕྱག་གཉིས་ཀྱིས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་དང་། ལྕགས་ཀྱུ་དང་།


རལ་གྲི་དང་། རྡོ་རྗེ་དང་། ཞགས་པའོ། །དབྱུག་པ་སྔོན་པོ་ནི་རྡོ་རྗེས་་་
མཚན་པའི་དབྱུག་པ་དང་རལ་གྲི་དང་འཁོར་ལོ་རྣམས་དང་། སྙིང་ཁར་སྡིགས་
འཛུབ་དང་བཅས་པའི་ཞགས་པ་དང་། པདྨ་དང་། དགྲ་སྟའོ། །སྟོབས་པོ་
ཆེ་ནི་རྩེ་གསུམ་དང་། རལ་གྲི་དང་། འཁོར་ལོ་དང་། སྙིང་ཁར་སྡིགས་
འཛུབ་དང་བཅས་པའི་ཞགས་པ་དང་། པདྨ་དང་། དགྲ་སྟ་རྣམས་སོ། །
གཙུག་ཏོར་འཁོར་ལོ་བསྒྱུར་བའི་ནི་གཡས་པ་དང་གཡོན་པའི་ཕྱག་དང་པོ་གཉིས་
ཀྱིས་སྤྱི་བོར་གཙུག་ཏོར་འཁོར་ལོ་བསྒྱུར་བའི་ཕྱག་རྒྱ་དང་། འཁོར་ལོ་དང་།
པདྨ་དང་། སྡིགས་འཛུབ་དང་། རལ་གྲིའོ། །གནོད་མཛེས་ནི་རྡོ་རྗེ་དང་་་་
འཁོར་ལོ་དང་རིན་པོ་ཆེ་དང་། སྙིང་ཁར་སྡིགས་འཛུབ་དང་བཅས་པའི་ཞགས་
པ་དང་། པདྨ་དང་། རལ་གྲིའོ། །བཅུ་པོ་འདི་དག་ནི་དབུ་ལ་ཐོད་པ་ལྔས་
བརྒྱན་པ། འཁོར་ལོ་ལ་སོགས་པའི་ཕྱག་རྒྱ་ལྔས་བརྒྱན་པ། མི་མགོའི་ཕྲེང་བ་
སྐེ་ལ་འཆང་བ་རྣམས་གོ་རིམས་བཞིན་དུ་སྟེང་དང་ཕྱོགས་སུ་གནས་པ་རྣམས་ལ་མི་
བསྐྱོད་པ་དང་། རྣམ་སྣང་དང་། རིན་ཆེན་འབྱུང་ལྡན་དང་། འོད་དཔག་
མེད་དང་། དོན་ཡོད་གྲུབ་པ་དང་། ཡང་འོག་དང་མཚམས་ན་གནས་པ་་་
རྣམས་ལ་ནི་རྣམ་པར་སྣང་མཛད་དང་རིན་ཆེན་འབྱུང་ལྡན་དང་། འོད་དཔག་
མེད་དང་། དོན་ཡོད་གྲུབ་པ་དང་། མི་བསྐྱོད་པའི་ཕྱག་རྒྱས་བརྟག་པའོ། །
གཞལ་ཡས་ཁང་གི་ལྟོ་བའི་དབུས་སུ་རྡོ་རྗེ་སེམས་དཔའ་ནི་འཛུམ་པ་དང་བཅས་་་
པའི་ཞལ་གསུམ་པ་སྟེ། སྔོན་པོ་དང་དམར་པོ་ནི་གཡས་དང་གཡོན་གྱི་ཞལ་ལོ། །
ཞལ་རེ་རེ་ལ་སྤྱན་གསུམ་གསུམ་དང་ལྡན་པ། སྐུ་མདོག་དཀར་པོ་ལ་ཅུང་ཟད་་་
དམར་བའི་མདངས་དང་ལྡན་པ། རལ་པའི་ཐོར་ཅོག་ནག་པོ་ལ་གནས་པའི་་་་་
ནོར་བུ་དང་སྣ་ཚོགས་རྡོ་རྗེ། དེའི་འོག་དུ་གཡོན་ངོས་སུ་གནས་པའི་ཟླ་བའི་འོད་


་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དང་། སངས་རྒྱས་ལྔའི་ཅོད་པན་དང་། དཔྲལ་བའི་སྟེང་དུ་ཐོད་པ་ལྔའོ། །
གཞན་ཡང་འཁོར་ལོ་དང་། རྣ་ཆ་དང་། མགུལ་བརྒྱན་དང་ལག་གདུབ་དང་
སྐེ་རེགས་དང་ཐལ་བ་རྣམས་ཀྱིས་བརྒྱན་པའོ། །ཕྱག་དྲུག་པ། རྡོ་རྗེ་དྲིལ་བུས་
རྣམ་པར་བརྒྱན་པའི་ཕྱག་གཉིས་ཀྱིས་རང་དང་འདྲ་བའི་ཤེས་རབ་མ་ལ་མཁྱུད་པ།
ཤེས་རབ་མའི་ཆུ་སྐྱེས་ལ་མཉམ་པར་སྦྱོར་བའི་དགའ་བ་དང་ལྡན་པ། ཕྱག་་
གཡས་པ་གཉིས་ཀྱིས་རལ་གྲི་དང་ལྕགས་ཀྱུ་འཛིན་པ། གཡོན་པ་གཉིས་ཀྱིས་་་་་་
ཐོད་པ་དང་ཞགས་པ་འཛིན་པ། ཉི་མའི་འོད་ཀྱི་རྒྱབ་ཡོལ་ཅན། སྣ་ཚོགས་་་
པདྨ་དང་ཐོད་པ་དང་ཟླ་བ་ལ་སྐྱིལ་ཀྲུང་ཕྱེད་པས་གར་གྱི་ཉམས་དགུ་དང་ལྡན་་་་་་
པས་བཞུགས་པའོ། །དེའི་ཐུགས་ཁར་སྣ་ཚོགས་པདྨ་དང་ཟླ་བ་ལ་ཡེ་ཤེས་སེམས་
དཔའ་དཀར་དམར་གྱིས་མདོག་སེམས་དཔའི་སྐྱིལ་ཀྲུང་ཅན། སངས་རྒྱས་ལྔའི་་་
ཅོད་པན་གྱིས་སྤྲས་པ། རིན་པོ་ཆེའི་རྒྱན་གྱིས་བརྒྱན་པ། རྡོ་རྗེ་དང་དྲིལ་་
བུ་དང་བཅས་པའི་ཕྱག་གཉིས་ཀྱིས་རང་དང་འདྲ་བའི་ཤེས་རབ་མ་ལ་མཁྱུད་པ།
དེའི་ཐུགས་ཁར་ཟླ་བ་ལ་ཏིང་ངེ་འཛིན་སེམས་དཔའ་ཧཱུཾ་ནག་པོའི་གཟུགས་སོ། །
འདིར་སེམས་དཔའ་གསུམ་གྱི་བདག་ཉིད་ཅན་གཙོ་བོ་དེའི་ཤར་ཕྱོགས་སུ་རྣམ་་་་་
པར་སྣང་མཛད་དཀར་པོ་ཞི་བ། ཕྱག་བཞི་པ་གཡས་གཉིས་ཀྱིས་འཁོར་ལོ་དང་
དྲིལ་བུ། གཡོན་པ་གཉིས་ཐོད་པ་དང་ཞགས་པ་འཛིན་པ། ལྷོར་རིན་ཆེན་་་་
འབྱུང་ལྡན་དབང་ཕྱུག་ཆེན་པོ་ཕྱག་བཞི་པ། གཡས་པ་གཉིས་ཀྱིས་རིན་པོ་ཆེ་་་་
དང་ལྕགས་ཀྱུ། གཡོན་པ་གཉིས་ཀྱིས་ཐོད་པ་དང་ཞགས་པ་འཛིན་པ། ནུབ་
ཏུ་འོད་དཔག་མེད་དམར་པོ་ཕྱག་བཞི་པ། གཡས་པ་གཉིས་ཀྱིས་མདའ་དང་
པདྨའོ༑ །གཡོན་པ་གཉིས་ཀྱིས་གཞུ་དང་ཞགས་པ་འཛིན་པ། བྱང་དུ་དོན་
ཡོད་གྲུབ་པ་ལྗང་ཁུ་ཕྱག་བཞི་པ། གཡས་པ་གཉིས་ཀྱིས་རྡོ་རྗེ་དང་ལྕགས་ཀྱུ།


0


གཡོན་པ་གཉིས་ཀྱིས་དྲིལ་བུ་དང་། ཐོད་པ་འཛིན་པ། དབང་ལྡན་དུ་སྤྱན་མ་
དཀར་མོ་ཕྱག་བརྒྱད་མ། གཡས་རྣམས་ཀྱིས་འཁོར་ལོ་དང་རྡོ་རྗེ་དང་རལ་གྲི་་་་་
དང་མདའ་བསྣམས་པའོ། །གཡོན་པ་རྣམས་ཀྱིས་ཐོད་པ་དང་དྲིལ་བུ་དང་་་་
ཞགས་པ་དང་གཞུ་བསྣམས་པའོ། །མེའི་མཚམས་སུ་མ་མ་ཀི་སྔོན་མོ་ཕྱག་བཅུ་
གཉིས་མ། གཡས་རྣམས་ཀྱིས་མདའ་དང་རལ་གྲི་དང་རྡོ་རྗེ་དང་འཁོར་ལོ་དང་
རིན་པོ་ཆེ་དང་པདྨ་བསྣམས་པ། གཡོན་པ་རྣམས་ཀྱིས་གཞུ་དང་ལྕགས་ཀྱུ་དང་
དྲིལ་བུ་དང་ཞགས་པ་དང་ཐོད་པ་དང་ཁ་ཊཾ་ཁ་བསྣམས་པའོ། །སྲིན་པོའི་་་་་
མཚམས་སུ་གོས་དཀར་མོ་དམར་མོ་ཕྱག་བརྒྱད་མ། གཡས་པ་རྣམས་ཀྱིས་མདའ་
དང་པདྨ་དང་རལ་གྲི་དང་རྡོ་རྗེའོ། །གཡོན་པ་རྣམས་ཀྱིས་གཞུ་དང་ཐོད་པ་དང་
ཞགས་པ་དང་དྲིལ་བུ་བསྣམས་པའོ། །རླུང་གི་མཚམས་སུ་སྒྲོལ་མ་ལྗང་ཁུ་ཕྱག་
བརྒྱད་མ། གཡས་པ་རྣམས་ཀྱིས་ཨུད་པལ་དམར་པོ་དང་རལ་གྲི་དང་ལྕགས་ཀྱུ་
དང་མདའོ། །གཡོན་པ་རྣམས་ཀྱིས་འཁོར་ལོ་དང་ཞགས་པ་དང་ཐོད་པ་དང་་་་
གཞུ་བསྣམས་པའོ། །དེའི་ཕྱི་རོལ་རིམ་པ་གཉིས་པ་ལ་ཤར་གྱི་ཕྱོགས་སུ་རྡོ་རྗེ་་་་
དྲག་མོ་དཀར་མོ། ཕྱག་ན་མདའ་དང་ལྕགས་ཀྱུ་དང་། གཞུ་དང་བྱང་ཆུབ་ཀྱི་
སེམས་ཀྱིས་བཀང་བའི་ཐོད་པའོ། །ལྷོ་རུ་རྡོ་རྗེ་སྐུ་མ་སེར་མོ། ཕྱག་ན་རྡོ་རྗེ་་་
དང་མདུང་དང་། ཞགས་པ་དང་ཐོད་པ་ཁྲག་གིས་བསྐང་བའོ། །ནུབ་ཏུ་
འདོད་ཆགས་རྡོ་རྗེ་མ་དམར་མོ། ཕྱག་ན་རལ་གྲི་དང་རྡོ་རྗེ་དང་ཆུས་བསྐང་བའི་
ཐོད་པ་དང་དྲིལ་བུའོ། །བྱང་དུ་ཞི་བ་མ་ལྗང་ཁུ། ཕྱག་ན་ལྡེ་མིག་དང་བ་དན་
རྩེ་གསུམ་དང་རྡོ་རྗེས་མཚན་པའི་ཁ་ཏྲཾ་ཀ་དང་ཐོད་པ་བསྣམས་པའོ། །དབང་
ལྡན་དུ་རྡོ་རྗེ་གནོད་སྦྱིན་ནི་དཀར་དམར་གྱི་མདོག་ལ་ཕྱག་ན་དབྱུག་པ་དང་ཨུད་
པ་ལ་དང་ཐོད་པ་དང་ཌ་མ་རུའོ། །མེའི་མཚམས་སུ་རྡོ་རྗེ་མཁའ་འགྲོ་མ་དམར་


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

སེར་ཕྱག་ན་པདྨ་དང་མེ་ལོང་དང་རྐང་མར་གྱིས་བཀང་བའི་ཐོད་པ་དང་དགྲ་སྟའོ།།
སྲིན་པོའི་མཚམས་སུ་སྒྲ་རྡོ་རྗེ་མ་སྔོན་དམར་ཕྱག་ན་ཤག་ཏི་དང་མདུང་དང་འཁོར་
ལོ་དང་ཁྲག་གིས་བསྐང་བའི་ཐོད་པའོ། །རླུང་གི་མཚམས་སུ་སའི་རྡོ་རྗེ་མ་ལྗང་་
དཀར༑ པདྨ་དང་རྡོ་རྗེ་དང་བདུད་རྩི་དང་ཤ་ལྔས་གང་བའི་ཐོད་པ་མི་ལྤགས་
ཀྱིས་དཀྲིས་པ་དང་དྲིལ་བུའོ། །བརྒྱད་པོ་འདི་དག་ནི་ཕྱག་བཞི་མ། དང་པོའི་
ཕྱག་མཚན་གཉིས་ནི་གཡས་པ་གཉིས་ཀྱིས་འཛིན་པ། གཞན་གཉིས་ནི་གཡོན་པ་
གཉིས་ཀྱིས་འཛིན་པའོ། །དེའི་ཕྱི་རིམ་གསུམ་པ་ལ། ཤར་དུ་གད་མོ་མ་དམར་
མོ་ཕྱག་གཉིས་རྡོ་རྗེ་དང་རྡོ་རྗེར་བཅས་པའི་དྲིལ་བུ་འཛིན་པ་གད་མོ་མངོན་པར་་
དགོད་པའི་ཚུལ་ཅན་མའོ། །ལྷོ་རུ་སྒེག་མོ་སྔོན་མོ་ང་རྒྱལ་དང་བཅས་པས་རྡོ་རྗེ་
དང་དྲིལ་བུ་འཛིན་པ། སྒེག་པའི་ཚུལ་གྱིས་གར་བྱེད་པའོ། །ནུབ་དུ་གླུ་མ་སེར་
མོ་ཕྱག་གཉིས་ཆ་ལང་བརྡེབས་པ། སྒེག་པའི་སྐུ་གཡོ་བར་བྱེད་པའི་ཉམས་དང་
ལྡན་པའོ། །བྱང་དུ་གར་མ་ལྗང་ཁུ་ཕྱག་རྒྱའི་ཚུལ་ལ་སོགས་པའི་གར་གྱིས་གཡོ་་
བའི་ཏྲི་ཤུ་ལ་འཛིན་པ་དང་། རྡོ་རྗེ་དང་དྲིལ་བུ་བསྐོར་བའོ། །དབང་ལྡན་དུ་
གླིང་བུ་མ་དམར་མོ་གླིང་བུ་འབུད་པའི་ཚུལ་དང་། མེའི་མཚམས་སུ་པི་ཝང་མ་་
སེར་མོ་ཕྱག་གཉིས་མ། སྒེག་པའི་རོས་ལུས་བག་ཙམ་གཡོ་ཞིང་འགྱིང་བའོ། །
སྲིན་པོའི་མཚམས་སུ་རྫ་རྔ་མ་དཀར་མོ་དང་། རླུང་གི་མཚམས་སུ་རྔ་ཟླུམ་མ་དུ་
བའི་མདོག་ཅན་ནོ། །རྣམ་པ་འདི་དག་བཞི་ནི་ཕྱག་གཉིས་རང་རང་གི་སྒྲའི་སྣོད་
ལ་ཆགས་པའི་ཚུལ་གྱིས་འཛིན་པའོ། །དེ་ནས་ཕྱིའི་སྣམ་བུའི་མེའི་མཚམས་སུ་མེ་
ཏོག་མ་དཀར་མོ་གཡོན་མེ་ཏོག་ཕྲེང་བ་དང་གཡས་འཁོར་ལོ་འཛིན་པའོ། །སྲིན་
པོའི་མཚམས་སུ་བདུག་སྤོས་མ་དུ་བའི་མདོག་ཅན། གཡོན་བདུག་པའི་ཕོར་པ་་
དང་གཡས་རིན་པོ་ཆེ་འཛིན་པའོ། །རླུང་གི་མཚམས་སུ་མར་མེ་མ་གསེར་གྱི་་་་་


0


མདོག་ཅན། གཡོན་དུ་མར་མེའི་ཡུ་བ་གཡས་པ་པདྨ་འཛིན་པའོ། །དབང་་་་་
ལྡན་གྱི་མཚམས་སུ་དྲི་ཆབ་མ་དམར་མོ། གཡོན་དྲིའི་དུང་ཆོས་དང་གཡས་རལ་
གྲི་འཛིན་པའོ། །ཤར་གྱི་ཕྱོགས་སུ་མེ་ལོང་མ་དཀར་མོ་ཕྱག་གཉིས་ཀྱིས་མེ་ལོང་་
འཛིན་པའོ། །ལྷོར་རོ་མ་དམར་མོ་ཕྱག་གཉིས་ཀྱིས་རོའི་སྣོད་འཛིན་པའོ། །
ནུབ་དུ་རེག་བྱ་མ་ལྗང་ཁུ་ཕྱག་གཉིས་ཀྱིས་གོས་སྣ་ཚོགས་འཛིན་པའོ། །བྱང་དུ་་
ཆོས་མ་དཀར་མོ་ཕྱག་གཉིས་ཀྱིས་ཆོས་འབྱུང་དཀར་མོ་འཛིན་པའོ། །འདི་་་་་
རྣམས་དང་རྣམ་པར་སྣང་མཛད་ལ་སོགས་པའི་ལྷ་རྣམས་ནི་ཞལ་གཅིག་པ་སྤྱན་་་་
གསུམ་པ། རལ་པའི་ཐོར་ཅོག་ནག་པོ་ལ་ཅོད་པན་ནག་པོ་བཏགས་པ། ཐོད་
པ་ལྔ་དང་འཁོར་ལོ་ལ་སོགས་པས་བརྒྱན་པ། ལྷའི་ན་བཟའ་གོན་པ། དཀྱིལ་
དཀྲུང་ཕྱེད་པའི་གར་གྱིས་བཞུགས་པའོ། །ཤར་སྒོར་རྡོ་རྗེ་ལྕགས་ཀྱུ་མ་ནམ་་་
མཁའ་ལྟ་བུར་སྔོན་མོ། ཞལ་གསུམ་པ་གཡས་ནག་པོ་གཡོན་དཀར་པོ། ཕྱག་
དྲུག་པའི་གཡས་པ་རྣམས་ཀྱིས་ལྕགས་ཀྱུ་དང་རལ་གྲི་དང་འཁོར་ལོ། གཡོན་པ་
རྣམས་ཀྱིས་ཞགས་པ་དང་སྡིགས་འཛུབ་དང་དྲིལ་བུ་འཛིན་པའོ། །ལྷོ་སྒོར་རྡོ་རྗེ་
ཞགས་པ་མ་དཀར་སེར་ཞལ་གསུམ་པ། ལྷའི་ན་བཟའ་གོན་པ། གཡས་ནག་
པོ་གཡོན་དམར་པོ། ཕྱག་དྲུག་པའི་གཡས་རྣམས་ཀྱིས་ཞགས་པ་དང་། རྡོ་རྗེ་
དང་རལ་གྲི། གཡོན་པ་རྣམས་ཀྱིས་འཁོར་ལོ་དང་དྲིལ་བུ་དང་སྡིགས་འཛུབ་་
དང་བཅས་པའི་ཞགས་པའོ། །ནུབ་སྒོར་རྡོ་རྗེ་ལྕགས་སྒྲོག་མ་དམར་མོ་ཞལ་་
གསུམ་པ། གཡས་ནག་པོ་དང་གཡོན་དཀར་པོ། ཕྱག་དྲུག་པའི་གཡས་པ་་་
རྣམས་ཀྱིས་ལྕགས་ཀྱུ་དང་རྡོ་རྗེ་དང་རལ་གྲིའོ། །གཡོན་པ་རྣམས་ཀྱིས་འཁོར་
ལོ་དང་དྲིལ་བུ་དང་ལྕགས་ཀྱུའོ། །བྱང་དུ་རྡོ་རྗེ་དྲིལ་བུ་ལྗང་ཁུ་ཞལ་གསུམ་པ།
གཡས་ནག་པོ་དང་གཡོན་དཀར་པོ། ཕྱག་དྲུག་པའི་གཡས་རྣམས་ཀྱིས་རྡོ་རྗེ་་


00


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དང་དྲིལ་བུ་དང་རལ་གྲིའོ། །གཡོན་རྣམས་ཀྱིས་འཁོར་ལོ་དང་ལྕགས་ཀྱུ་དང་་
ཞགས་པའོ། །བཞི་པོ་འདི་རྣམས་ནི་ཞལ་རེ་རེ་ལའང་སྤྱན་གསུམ་གསུམ་པ།
དབུ་སྐྲ་སེར་པོ་གྱེན་ལ་བརྫེས་པ། འབར་ཞིང་ཐོད་པ་ལྔ་དང་འཁོར་ལོ་ལ་སོགས་
པས་བརྒྱན་པ། སྟག་གི་ལྤགས་པའི་གོས་ཅན། ཞབས་གཡས་བསྐྱང་ནས་གཡོན་་་
པས་གར་བྱེད་པ། སྣ་ཚོགས་པདྨ་དང་ཐོད་པ་དང་ཉི་མ་ལ་བཞུགས་པའོ། །
རིན་ཆེན་འབྱུང་ལྡན་དང་འོད་དཔག་མེད་དང་དོན་ཡོད་གྲུབ་པ་རྣམས་ཀྱང་སྣ་་
ཚོགས་པདྨ་དང་ཐོད་པ་དང་ཉི་མའི་གདན་ལ་བཞུགས་པའོ། །གཞན་ལྷ་མོ་་་
ཐམས་ཅད་ནི་སྣ་ཚོགས་པདྨ་དང་ཐོད་པ་དང་ཟླ་བའི་གདན་ལ་གནས་པའོ། །
འདི་དག་ཐམས་ཅད་ཉི་མའི་རྒྱབ་ཡོལ་ཅན་ནོ། །འདིར་རྡོ་རྗེ་སེམས་དཔའ་ཁོ་ན་
ཤེས་རབ་མ་དང་བཅས་པ་ལས་ལྷ་གཞན་རྣམས་ནི་ཤེས་རབ་མ་དང་བྲལ་བའོ་ཞེས་
ཕྱོགས་གཅིག་པའོ། །དེ་རྣམས་བདག་ཉིད་ལྟ་བུའི་ཤེས་རབ་མ་དང་བཅས་པའོ་
ཞེས་ལུགས་གཉིས་པའོ། །རིགས་ཀྱི་བདག་པོ་རྡོ་རྗེ་སེམས་དཔའ་ལ་སོགས་པའི་
དེ་བ་ཐམས་ཅད་དང་། མ་མ་ཀི་དང་སྒྲ་རྡོ་རྗེ་མ་དང་། གླུ་མ་དང་རེག་རྡོ་རྗེ་
མ་དང་ཆོས་ཀྱི་དབྱིངས་ཀྱི་རྣམས་མི་བསྐྱོད་པའོ། །སྤྱན་མ་དང་རྡོ་རྗེ་དྲག་མོ་་་་་
དང་སའི་རྡོ་རྗེ་མ་དང་མེ་ཏོག་མ་དང་གད་མོ་མ་དང་གླིང་བུ་མ་དང་རྡོ་རྗེ་ལྕགས་་
ཀྱུ་མ་རྣམས་ཀྱི་ནི་རྣམ་པར་སྣང་མཛད་དོ། །རྡོ་རྗེ་མཁའ་འགྲོ་མ་དང་རྡོ་རྗེ་སྐུ་མ་
དང་བདུག་སྤོས་མ་དང་སྒེག་མོ་མ་དང་པི་ཝང་མ་དང་རྡོ་རྗེ་ཞགས་པ་མ་རྣམས་ཀྱི་
རིན་ཆེན་འབྱུང་ལྡན་ནོ། །གོས་དཀར་མོ་དང་རྡོ་རྗེ་ཆགས་པ་མ་དང་། མར་་
མེ་མ་དང་དྲི་མ་དང་རྔ་ཆེན་མ་དང་རྡོ་རྗེ་ལྕགས་སྒྲོགས་མ་རྣམས་ཀྱི་སྣང་བ་་་
མཐའ་ཡས་སོ། །སྒྲོལ་མ་དང་རྡོ་རྗེ་ཞི་བ་མ་དང་རྡོ་རྗེ་གནོད་སྦྱིན་མ་དང་།
གར་མ་དང་རོ་མ་དང་རྫ་རྔ་མ་དང་རྡོ་རྗེ་དྲིལ་བུ་མ་རྣམས་ཀྱིས་དོན་ཡོད་གྲུབ་པའོ།།


0


ཐུགས་ཁའི་ས་བོན་ལ་སོགས་པ་རྣམས་ནི་རྡོ་རྗེ་སེམས་དཔའ་ལ་སོགས་པའི་དལ་་་
བསྐྱེད་པའི་རིམ་པས། ཧཱུཾ་བྱེ་ཨེ་ཧྲི། ཁཾ་རྒྱུ་ཧཱུཾ་ཧྲི་ཏཾ། ཨེ་ཨཾ། ཨི་རྣམ།
ཨུ་ཨུ། ཨོཾ་ཨོཾ རི་ཨི་རི་ལོ་རཱི་རཱྀ་། ། དྷ་རྒོ་ར་ཨཱོཾ་ཁྲུ་ཨཱོཾ་ཨཱོྃ་ཨོཾ་ཛ་ཧཱུཾ་བཾ་ཧོ།
ཞེས་པས་སོ། །རྡོ་རྗེ་སེམས་དཔའི་སྙིང་པོའི་སྔགས་ནི། ཨོཾ་བཛྲ་ཨ་མྲྀ་ཏ་མ་་
ཧཱ་སུ་ཁ་ཧཱུྃ་སྭཱ་ཧཱ། ཞེས་བྱའོ། །རྡོ་རྗེ་དྲིལ་བུ་མའི་སྙིང་པོའི་སྔགས་ནི། ཨོ་་་
ཨཱཿབཛྲ་གྷན་དྷེ་ཧོཿཧཾ་སྭཱ་ཧཱ། ཞེས་བྱ་བ་སྟེ་ལས་ཐམས་ཅད་པའི་སྔགས་སོ། །
རྫོགས་པའི་རིམ་པའི་རྣལ་འབྱོར་ལ་ནི་ལྷ་གཞན་རྣམས་ཀྱི་སྙིང་པོའི་སྔགས་རྣམས་
ཀྱི་བསྒྲུབ་བྱ་རྣམས་ཀྱང་གཙོ་བོའི་སྙིང་པོའི་སྔགས་ཀྱིས་འགྲུབ་པར་འགྱུར་རོ། །
དེ་རྣམས་ནི་གཞུང་མངས་པས་འཇིགས་པས་མ་བྲིས་སོ། །དེ་བཞིན་དུ་ཐོག་མ་་་
དང་ཐ་མར་རིག་པར་བྱའོ།། །།
རྡོ་རྗེ་གདན་བཞིའི་བསྒྲུབ་ཐབས་ནི། ཡེ་ཤེས་མཁའ་འགྲོའི་དལ་གྱི་འཁོར་
ལོ་ལ་ནི། རྡོ་རྗེའི་གུར་གྱི་ནང་དུ་སྣ་ཚོགས་པདྨ་དང་སྣ་ཚོགས་རྡོ་རྗེའི་ལྟེ་བ་ལ་་
གནས་པའི་གཞལ་ཡས་ཁང་གི་དབུས་སུ་གདུགས་དཀར་པོའི་འོག་ན་གནས་པའི་་
སེང་གེའི་སྟེང་དུ་སྣ་ཚོགས་པདྨ་དང་ཉི་མ་ལ་གནས་པའི་རྡོ་རྗེ་འདི་མན་ཅད་གདན་་་་་
བཞིའི་ཧེ་རུ་ཀ་ཧཱུཾ་ལས་སྐུ་མདོག་འཐིང་ཁ་ཞལ་གསུམ་ཞལ་རེ་རེ་ལ་སྤྱན་གསུམ་གསུམ་དང་ལྡན་པ་
ཕྱག་དྲུག་ལ་གཡས་དཀར་གཡོན་དམར་དབུས་འཐིང་། དར་གྱི་ཅོད་པན་ཅན།
སྤྱི་བོར་སྣ་ཚོགས་རྡོ་རྗེས་མཚན་པ། སངས་རྒྱས་ལྔའི་ཅོད་པན་ཅན། ཕྱག་་་་
དང་པོ་གཉིས་ཀྱིས་རྡོ་རྗེ་དང་དྲིལ་བུ་བསྣམས་ནས་ཡུམ་ལ་མཁྱུད་པ། གཡས་་་་
གཡོན་བར་པ་གཉིས་ཀྱིས་ནུ་མ་དང་བཞོ་དོང་འཛིན་པ། ཐ་མ་གཉིས་ཀྱིས་ཤེས་
རབ་མདའ་གཞུ་འཛིན་པ་ཅན་དུ་འདི་ཡན་ཆད་བསྒོམ་ཡབ་ཀྱི་འདི་རྣམས་ཆན་ཡིན་ཀྱུས་སུ་ཤོར་བ་ཡིན་


དཀྱིལ་འཁོར་ཐམས་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

ནོ༑ །ཡེ་ཤེས་མཁའ་འགྲོ་མ་སྔོན་མོ། འདིའི་ཅོད་པན་དར་གྱིས་བཅིངས་པ།
སྟེང་དུ་རྡོ་རྗེས་མཚན་པ། སངས་རྒྱས་ལྔའི་འོད་འཕྲོ་བས་བརྒྱན་པ། རྩ་བའི་
ཞལ་ཁྲོ་བ། གད་རྒྱངས་དང་བཅས་པ། གཡས་པ་དཀར་བའི་བཞད་པ་དང་
བཅས་པ། གཡོན་དམར་པོ་སྒེག་པའི་ཉམས་དང་ལྡན་པའོ། །ཞལ་རེ་རེ་ལ་་་
སྤྱན་གསུམ་གསུམ་པ། གཡས་པའི་ཕྱག་གསུམ་ན་སྟེང་དུ་བསྟན་པའི་ཁ་ཊཱཾ་ག་་་་
དང་དགྲ་སྟ་དང་རྡོ་རྗེའོ། །གཡོན་གྱི་གསུམ་ན་དྲིལ་བུ་དང་ཁྲག་གིས་བཀང་བའི་
ཐོད་པ་དང་རལ་གྲི་བསྣམས་པའོ། །འདིའི་ཤར་ཕྱོགས་སུ་རྡོ་རྗེ་མཁའ་འགྲོ་མ་་
དཀར་མོ་སྒེག་པའི་ཉམས་དང་ལྡན་པའོ། །འདིའི་གཡོན་བྱང་ཕྱོགས་སུ་འཇིགས་
བྱེད་མཁའ་འགྲོ་མ་གསེར་གྱི་མདོག་ཅན་ནོ། །ནུབ་དུ་རོ་ལངས་མ་དམར་མོའོ། །
ལྷོ་ཕྱོགས་སུ་ཙན་ཌ་ལི་སྔོན་མོའོ། །བཞི་པོ་འདི་དག་ཀྱང་སེང་གེའི་སྟེང་དུ་སྣ་
ཚོགས་པདྨ་དང་ཉི་མ་ལ་གནས་པའོ། །གཡས་དང་གཡོན་པའི་ཕྱག་གཉིས་ཀྱི་་་་
སྟེང་དུ་བསྒྲེང་བའི་ཁ་ཊཱཾ་ག་དང་ཁྲག་གིས་བསྐང་བའི་ཐོད་པས་མཆོད་པ་བྱེད་པའོ།།
དབང་ལྡན་དུ་སེང་གེ་མ་ནི་སེང་གེའི་གདོང་ཅན་ཞལ་དང་སྐུའི་གཡོན་དང་གཡས་
ཀྱི་ཕྱེད་དཀར་བ་དང་སེར་བ། སེང་གེའི་གདན་ལ་བཞུགས་པའོ། །མེའི་་་་
མཚམས་སུ་སྟག་མོ་སྟག་གདོང་མ་ཞལ་དང་སྐུ་གཡོན་པ་དང་གཡས་ཀྱི་ཕྱེད་སྔོན་པོ་
དང་དཀར་མོ། རིན་ཆེན་བདུན་གྱི་ཕུང་པོ་ལ་གནས་པའོ། །སྲིན་པོའི་་་་་་
མཚམས་སུ་སྤྱང་ཁུ་མ་སྤྱང་ཁུའི་གདོང་ཅན། ཞལ་དང་སྐུ་གཡོན་དང་གཡས་ཀྱི་
ཕྱེད་ནག་པ་དང་དམར་པོ་མ་ཧེ་ལ་གནས་པའོ། །རླུང་གི་མཚམས་སུ་འུག་གདོང་
མ་འུག་པའི་གདོང་ཅན་ཞལ་དང་སྐུའི་གཡོན་དང་གཡས་ཀྱི་ཕྱེད་ཕྱེད་སེར་པོ་དང་
དམར་པོ། ཀླུ་བརྒྱད་ཀྱི་མཇུག་མ་ལ་གནས་པའོ། །བཞི་པོ་འདི་དག་ནི་གཡས་
དང་གཡོན་པའི་ཕྱག་ན་རྡོ་རྗེ་ལྕགས་ཀྱུ་དང་བཅས་པའི་རྡོ་རྗེའི་ཞགས་པའོ། །སྣ་


ཚོགས་པདྨ་དང་ཉི་མ་ལ་གནས་པའོ། །དེ་ནས་ཤར་སྒོར་རྒྱལ་པོའི་དབང་མོ་
དཀར་མོ་ཕྱག་གཉིས་ཀྱི་ཐལ་མོ་ཁར་བཅུག་པའོ། །བྱང་དུ་མར་མེ་ཅན་མ་སེར་་
མོ་མར་མེ་འཛིན་པ་ལྟ་བུའི་ཐལ་མོ་སྤྱི་བོར་འཛིན་པའོ། །ནུབ་དུ་འཇིགས་བྱེད་་
མ་དམར་མོ་ཁྲག་གིས་བསྐང་བའི་སྙིམ་པ་སྟེང་དུ་བཀབ་ནས་ཁའི་ཐད་ཀར་བཟུང་
ནས་ཁྲག་གི་རྒྱུན་འཐུང་བར་བྱེད་པའོ། །ལྷོ་རུ་ཀམ་པ་འཛིན་ནག་མོ་རྡོ་རྗེའི་་་་
སྙིམ་པ་ལ་མཐེ་བོང་གཉིས་ཕན་ཚུན་སྦྱར་སྟེ་སྡིགས་འཛུབ་གཉིས་ཀྱི་རྩེ་མོ་སྤྲད་ནས་
རང་གི་གསང་བའི་གནས་ལ་བཞག་ནས་གསང་བའི་གནས་སྟོན་པར་བྱེད་པའོ། །
བཞི་པོ་འདི་དག་ནི་སྣ་ཚོགས་པདྨ་དང་རོའི་སྙིང་ཁར་ཉི་མའི་གདན་ལ་གནས་པའོ།།
རྡོ་རྗེ་མཁའ་འགྲོ་མ་ལ་སོགས་པ་བཅུ་གཉིས་ནི་ཞལ་གཅིག་པ་སྤྱན་གསུམ་པའོ། །
ལྷ་མོ་བཅུ་གསུམ་མོ་ཐམས་ཅད་ཀྱང་ལྷའི་གོས་དམར་པོ་བསྣམས་པ། དབུ་ལ་་
ཐོད་པ་ལྔའི་ཕྲེང་བ་དང་ལྡན་པ། ཕྱག་རྒྱ་ལྔ་དང་ལྡན་པ། རྡོ་རྗེ་སེམས་་
དཔའི་སྐྱིལ་དཀྲུངས་ཅན། ཀླུའི་རྒྱལ་པོ་བརྒྱད་ཀྱིས་རྣམ་པར་བརྒྱན་པ།
འཇིག་པའི་དུས་ཀྱི་མེའི་འོད་ལྟ་བུའི་འོད་ཟེར་གྱི་ཚོགས་ཀྱི་དྲ་བས་འཇིགས་པར་་་
བྱེད་པ། གོ་རིམས་ཇི་ལྟ་བས་མི་བསྐྱོད་པ་དང་རྣམ་པར་སྣང་མཛད་དང་རིན་་་
ཆེན་འབྱུང་ལྡན་དང་སྣང་བ་མཐའ་ཡས་དང་དོན་ཡོད་གྲུབ་པ་དང་། རྣམ་པར་
སྣང་མཛད་དང་རིན་ཆེན་འབྱུང་ལྡན་དང་སྣང་བ་མཐའ་ཡས་དང་དོན་ཡོད་གྲུབ་
པ་རྣམས་ཀྱིས་རྒྱས་བཏབ་པའོ། །ཧཱུཾ་ཧཱུཾ་ཧཱུཾ་ཧཱུཾ་ཧཱུཾ། ཨ་སློ ། ཨཱུ་རཱྀ་ཨེ་སྨྱོ་ཨ
ཨཿ
འདི་དག་རྣམས་ནི་ཐུགས་ཁའི་ས་བོན་རྣམས་སོ། །ཨོཾ་ཧྲིཿསྭཱ་ཧཱ་ཞེས་བྱ་བ་ནི་ཡེ་་་་་
ཤེས་མཁའ་འགྲོ་མའི་སྙིང་པོའི་སྔགས་སོ། །ཨོཾ་བེ་ཏ་ལི་ཧཱུཾ་སྭཱ་ཧཱ་ཞེས་བྱ་བ་ནི་ལས་་
ཐམས་ཅད་པའི་སྟེ་རོ་ལངས་མའི་སྔགས་སོ།། །།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
སཾ་བུ་ཏའི་རྒྱུད་ཀྱི་དགྱེས་པ་རྡོ་རྗེ་ལྷ་བཅུ་བདུན་པའི་དལ་གྱི་བདག་ཉིད་ཅན་ལ། རྡོ་་
རྗེ་གུར་གྱི་ནང་དུ་ཆོས་འབྱུང་གི་དཀྱིལ་ན་གནས་པའི་གཞལ་ཡས་ཁང་གི་དབུས་སུ་
སྣ་ཚོགས་པདྨའི་ཟེའུ་འབྲུ་ལ་གནས་པའི་རོའི་སྙིང་ཁར་ཁྲག་གིས་བཀང་བའི་ཐོད་
པའི་སྟེང་དུ་ཉི་མ་ལ་དགྱེས་པ་རྡོ་རྗེ་རྣམ་པ་གསུམ་མོ། །བཞི་པ་ནི་རོའི་གདན་་
མེད་པར་རོ། །ལོ་ཀ་གསུམ་འགུགས་པར་བྱེད་པ་ནི་ནག་པོ་རྡོ་རྗེ་རྒྱ་ཁྲམ་གྱིས་་་
མཚན་མ་དང་། དབུ་སྐྲ་དམར་པོ་གྱེན་དུ་བརྗེས་ལ། ཐོད་པ་ལྔ་དང་ཕྱག་རྒྱ་
དྲུག་དང་མི་མགོའི་ཕྲེང་བ་རློན་པས་བརྒྱན་པའོ། །སྟག་གི་ལྤགས་པའི་སྨད་་་
དཀྲིས་ཅན། གཡོན་པའི་བརླ་ལ་གཡས་པའི་ཞབས་ཀྱི་རྩེ་མོ་བཞག་པའི་དཀྱིལ་་
དཀྲུངས་ཕྱེད་ཀྱིས་གནས་པ། སྤྱན་གསུམ་པ་ཟླུམ་པ་རབ་ཏུ་དམར་བ། ཞལ་
གཅིག་པ། ཕྱག་གཉིས་ཀྱི་གཡོན་པའི་ཕྱག་གིས་རྡོ་རྗེས་མཚན་པའི་ཐོད་པ་ཁྲག་
གིས་བསྐང་ནས་ཕྱིས་འཆད་པའི་བདག་མེད་མ་ལ་འཁྱུད་པ། ཕྱག་གཡས་པ་་
རྡོ་རྗེ་རྩེ་ལྔ་པ་འཛིན་པའི་ཚུལ་གྱིས་བསྣུན་པའོ། །ཡང་ན་ཕྱག་བཞི་པ་ལའང་་་་
ཕྱག་གཉིས་པ་ལྟ་བུ་གཞན་མའི་ཕྱག་གཉིས་ཀྱིས་བདག་ཉིད་དང་མཚུངས་པའི་རྡོ་
རྗེ་ཕག་མོ་ལ་མཁྱུད་པའོ། །ཞེས་བྱ་བ་ནི་ཁྱད་པར་རོ། །ཡང་ན་ཕྱག་དྲུག་
པ་ནག་པོ་ཞལ་གསུམ་པ་ནག་པོ་དང་དམར་པོ་དང་དཀར་པོ་ཞལ་རེ་རེ་ལ་སྤྱན་་་་་
གསུམ་གསུམ་པ། རལ་པའི་ཐོར་ཅོག་གིས་བརྒྱན་པ། གཡས་པ་རྣམས་ཀྱིས་་
རྡོ་རྗེ་དང་མདའ་དང་རྩེ་གསུམ་པ་འཛིན་པ། གཡོན་པ་རྣམས་ཀྱིས་རྡོ་རྗེ་དྲིལ་བུ་
དང་གཞུ་དང་ཐོད་པའོ། །དེ་དག་གི་དང་པོ་གཉིས་ཀྱིས་རྡོ་རྗེ་དང་རྡོ་རྗེ་དྲིལ་བུ་
དང་ལྡན་པའི་བདག་ཉིད་ཅན་དང་མཚུངས་པའི་ཡུམ་ལུ་གུ་རྒྱུད་མ་ལ་མཁྱུད་པ་སྟེ།
གཞན་ཡང་སྦྱོར་བ་ཇི་ལྟ་བས་འདི་ཉིད་ཀྱང་སྔ་མ་བཞིན་ནོ། །སྔར་བསྟན་པའི་་
ཧེ་རུ་ཀ་གསུམ་གྱི་ཤར་ལ་སོགས་པའི་འདབ་མ་བརྒྱད་ལ་གྷོ་རི་ལ་སོགས་པའི་ལྷ་མོ་


བརྒྱད་དོ། །དེའི་ཕྱི་རོལ་དབང་ལྡན་ལ་སོགས་པའི་མཚམས་སུ་གླིང་བུ་མ་དང་པི་
ཝང་མ་དང་རྫ་རྔ་མ་དང་རྔ་རྡུང་མ་རྣམས་སོ། །ཤར་ལ་སོགས་པའི་སྒོ་རྣམས་ལ་
རྡོ་རྗེ་ལྕགས་ཀྱུ་མ་དང་རྡོ་རྗེ་ཞགས་པ་མ་དང་རྡོ་རྗེ་ལྕགས་སྒྲོག་མ་དང་རྡོ་རྗེ་དྲིལ་་
བུ་མ་རྣམས་སོ། །ལྷ་མོ་བཅུ་དྲུག་པོ་འདི་དག་ནི་གོང་བཞིན་དུ་ཐབས་དང་བྲལ་
བའོ༑ །དགྱེས་པའི་རྡོ་རྗེ་གསུམ་གྱི་རིགས་ཀྱི་བདག་པོ་མི་བསྐྱོད་པའོ། །སྙིང་
ཁའི་ས་བོན་ནི་ཧཱུཾ་ངོ་། །སྙིང་པོའི་སྔགས་ནི། ཨོཾ་ཨ་ཧཱུཾ་ཧྲི་སྭཱ་ཧཱ། གཙོ་བོ་རེ་
རེའི་སྔགས་ནི་རིམ་པ་ཇི་ལྟ་བར་ཨོཾ་ཏྲི་ལོཀྱཱ་ཀེ་པ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཨོཾ་ཛྭ་ལ་ཛྭ་
ལ་སྦྱོ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཨོཾ་ཊི་མ་དང་པ་ར་ཏ་དང་ཀི་ཌི་ཀི་ཌི་བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ།
དགྱེས་པ་རྡོ་རྗེ་བཞི་པ་ནི་ཕྱག་བཅུ་དྲུག་པ་མི་བསྐྱོད་པས་རྒྱས་བཏབ་པ། བདག་
མེད་མ་ལ་མཁྱུད་པ། འདིར་ཁྱད་པར་དུ་བདུད་བཞི་ནི་གོང་དུ་བཤད་པའི་རོའི་
གནས་སུ་ཕུང་པོའི་བདུད་ནི་ཚངས་པའི་གཟུགས་སེར་པོ། ཉོན་མོངས་པའི་་
བདུད་ཁྱབ་འཇུག་ནག་པོ། འཆི་བདག་གི་བདུད་དབང་ཕྱུག་ཆེན་པོ་དཀར་པོ།
ལྷའི་བུའི་བདུད་ལྷའི་དབང་པོ་སེར་པོ། དེ་དག་གི་སྟེང་དུ་བཅོམ་ལྡན་འདས་་་་
ཞབས་གཉིས་ཀྱིས་རྡོ་རྗེའི་སྐྱིལ་ཀྲུང་ཕྱེད་པས་གནས་པ་དང་། གཞན་གཉིས་ནི་
གཡོན་བསྐུམ་པ་དང་གཡས་བསྐྱང་བས་བཞུགས་པའི་ཞབས་བཞི་པ། སྐུ་མདོག་
ནག་པོ་དང་སྣ་ཚོགས་རྡོ་རྗེ་ལ་སོགས་པ་ནས་སྟག་གི་ལྤགས་པའི་བར་དུ་སྔར་་་
བཤད་པའི་ཁྱད་པར་ཅན། ཞལ་བརྒྱད་པ་སྤྱན་ཉི་ཤུ་རྩ་བཞི་པའོ། །རྩ་བའི་
ཞལ་ནག་པོ་གད་མོ་རྒོད་པ། གཡས་པ་དཀར་པོ་འཛུམ་པ་གཡོན་པ་དམར་པོ།
སྟེང་གི་མཆེ་བ་རྩིགས་པ། གཞན་རྣམས་ནི་ནག་པོའོ། །གཡས་པའི་ཕྱག་་
རྣམས་ན་རྡོ་རྗེ་དང་རལ་གྲི་དང་མདའ་དང་འཁོར་ལོ་དང་ཆང་གི་སྣོད་དང་དབྱུག་
པ་དང་རྩེ་གསུམ་དང་ལྕགས་ཀྱུ་རྣམས་སོ། །གཡོན་པ་རྣམས་སུ་དྲིལ་བུ་དང་པདྨ་


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དང་གཞུ་དང་ཁ་ཊཱཾ་ཀ་བསྒྲེང་བ་དང་ཐོད་པ་དང་རིན་པོ་ཆེ་དང་སྡིགས་འཛུབ་་
དང་བཅས་པའི་ཞགས་པའོ། །ཤར་གྱི་འདབ་མ་ལ་གྷོ་རི་དཀར་མོ་ཕྱག་གཡས་པ་
གཉིས་ན་མདའ་བཀང་བ་དང་རྡོ་རྗེ་དྲིལ་བུ། གཡོན་པ་གཉིས་ན་ཁྲག་གིས་་
བཀང་བའི་ཐོད་པ་དང་གཞུ་དང་ཉ་རོ་ཧི་ཏ་དང་བཅས་པའོ། །ལྷོ་ཕྱོགས་སུ་་
ཙོའུ་རི་མ་དམར་མོ་རྡོ་རྗེ་དང་ཌ་མ་རུ་དང་ཐོད་པ་ཁྲག་གིས་བཀང་བའི་ཕག་པ་་་
དང་བཅས་པའོ། །ནུབ་དུ་རོ་ལངས་མ་དཀར་སེར་རལ་གྲི་དང་རུས་སྦལ་དང་་
བཅས་པའི་ཁྲག་གིས་བཀང་བའི་ཐོད་པ་དང་། ཆང་གིས་བཀང་བའི་ཐོད་པ་་
དང་དྲི་ཆུས་བཀང་བའི་ཐོད་པའོ། །བྱང་དུ་གྷསྨ་རི་ལྗང་ཁུ་ཅུང་ཟད་སེར་བ་་
རྐང་མར་གྱིས་གང་བའི་ཐོད་པ་ལ་གནས་པའི་སྦྲུལ་དང་མི་འཇིགས་པའི་ཕྱག་རྒྱ་་་
དང་། རྡོ་རྗེས་མཚན་པའི་མེ་ཐབ་དང་དགྲ་སྟའོ། །དབང་ལྡན་དུ་པུ་ཀ་སི་་
སེར་མོ་ཤས་གང་བའི་ཐོད་པ་ལ་གནས་པའི་སེང་གེ་དང་མཆོད་སྦྱིན་གྱི་ཕྱག་རྒྱ་་་
དང་། དཔག་བསམ་གྱི་ཤིང་གི་ཡལ་ག་དང་རིན་པོ་ཆེའོ། །མེའི་མཚམས་
སུ་ཤ་བ་རི་དཀར་མོ་བྱང་ཆུབ་སེམས་ཀྱིས་གང་བའི་ཐོད་པར་དགེ་སློང་དང་རྡོ་་
རྗེ་དང་། ཁ་ཊཱཾ་ཀ་དང་ཞགས་པའོ། །སྲིན་པོའི་མཚམས་སུ་ཙན་དྷ་ལི་སྔོན་་
མོ་གཡས་སུ་ཁྲག་གིས་གང་བའི་ཐོད་པ་ལ་སྟག་དང་གཡོན་དུ་པུ་ཀ་རི་ཀ་དང་།
ཕྱག་གཞན་གཉིས་ན་རླུང་བསྐྱོད་ཀྱི་གོས་སོ། །རླུང་མཚམས་སུ་ཌོ་བི་ནི་ནག་མོ་་
ཆང་གི་སྣོད་ཐོད་པ་དང་རྩེ་གསུམ་པ་གྱེན་དུ་བསྟན་པ་དང་། བདུད་རྩི་ལྔས་་་་
གང་བའི་ཐོད་པ་ལ་གནས་པའི་སྤྱང་གི་དང་ཐོང་བཤོལ་ལོ། །དེ་དག་རྣམས་ཀྱི་་
ཕྱིའི་ཟུར་དུ་གླིང་བུ་མ་ལ་སོགས་པ་བཞི་གོང་བཞིན་དུའོ། །ཤར་གྱི་སྒོ་རུ་སྟག་་་
གདོང་མ་ནག་མོ་ཞལ་རྣམས་ནག་པ་དང་དཀར་བ་དང་དམར་པོ་དང་སེར་པོ་དང་
སྟེང་དུ་སྟག་གདོང་ལྗང་ཁུའོ། །ལྷོར་ཕག་གདོང་མ་སེར་མོ་དང་ནག་མོ་དང་།


དཀར་མོ་རྣམས་ཀྱི་ཞལ་དང་། སྟེང་དུ་ཕག་པའི་ཞལ་དམར་པོའོ། །ནུབ་དུ་་
ཁྱི་གདོང་མ་དམར་མོ། དམར་མོ་དང་ནག་པོ་དང་དཀར་པོའི་ཞལ་རྣམས་དང་
སྟེང་དུ་ཁྱི་གདོང་སེར་པོའོ། །བྱང་དུ་སེང་གདོང་མ་ལྗང་ཁུ་རྣམས་ནི་ལྗང་ཁུ་་་་་
དང་ནག་པོ་དང་དཀར་མོ་རྣམ་དང་སྟེང་དུ་སེང་གེའི་གདོང་པ་ཅན་དམར་པོའོ། །
དེ་ལྟ་བས་ན་རྩ་བ་དང་གཡས་དང་གཡོན་དང་སྟེང་གི་རིམ་པས་ཞལ་བཞི་པའོ། །
སྒོ་སྐྱོང་མ་རྣམས་ཕྱག་བཞི་པ་རྡོ་རྗེ་ལྕགས་ཀྱུ་ལ་སོགས་པ་བཞིན་དུ་ཕྱག་མཚན་་་
འཛིན་པ། སྣ་ཚོགས་པདྨ་དང་ཁྲག་གིས་བསྐང་བའི་ཐོད་པ་ལ་གནས་པའི་་
རོའི་སྟེང་དུ་གཡས་བསྐུམ་པ་དང་གཡོན་བསྐྱང་བས་གནས་པ། དབུ་སྐྲ་དམར་
པོ་གྱེན་དུ་བརྫེས་པའོ། །ལྷ་གཞན་རྣམས་ནི་རྡོ་རྗེའི་དཀྱིལ་དཀྲུང་ཕྱེད་པ།
ཐམས་ཅད་ཀྱང་ཞལ་རེ་རེ་ཞིང་སྤྱན་གསུམ་པ། ཕྱག་རྒྱ་ལྔ་ལ་སོགས་པས་་
བརྒྱན་པ་ཡབ་མེད་པའོ། །བཅོམ་ལྡན་འདས་ཀྱི་ཐུགས་ཀྱི་ས་བོན་ཧཱུཾ་ངོ་། །
སྙིང་པོའི་སྔགས་ནི། ཨོཾ་དེ་བ་པི་ཙུ་བཛྲ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱ་ཧཱ་ཞེས་སོ། །
ཨོཾ་ཨཱོ་སྭཱ་ཧཱ་ཞེས་པ་ནི་གྷསྨ་རིའི་ལས་ཐམས་ཅད་པའི་སྔགས་སོ། །དགྱེས་པ་རྡོ་་
རྗེ་རྣམ་པ་བཞིའོ།། །།
ལྷ་དགུའི་བདག་མེད་མའི་དལ་ལ་རྡོ་རྗེ་གུར་གྱི་ནང་དུ་ཆོས་འབྱུང་ལ་གནས་་
པའི་གཞལ་ཡས་ཁང་གི་དབུས་སུ་སྣ་ཚོགས་པདྨའི་ལྟེ་བར་བདག་མེད་མའོ། །
ཤར་ལ་སོགས་པའི་འདབ་མར་རྡོ་རྗེ་མ་དང་གྷོའུ་རི་མ་དང་ཙོའུ་རི་མ་དང་གྷསྨ་
རི་དང་རྡོ་རྗེ་མཁའ་འགྲོ་མ་རྣམས་སོ། །རིམ་པ་གཉིས་པར་སྣ་ཚོགས་པདྨ་ལ།
ཤར་ལ་སོགས་པར་གྷོ་རི་དང་ཙོའུ་རི་དང་བྷེ་ཏ་ལི་དང་གྷསྨ་རི་རྣམས་སོ། །
དབང་ལྡན་ལ་སོགས་པའི་མཚམས་རྣམས་སུ་པུ་ཀ་སི་དང་ས་བ་རི་དང་ཙན་ཌ་ལི་


དང་ཐམས་བི་མ་རྣམས་སོ། །བདག་མེད་མའི་སྟེང་གི་ཤར་ཕྱོགས་སུ་པདྨ་ལ་གནས་་
པའི་མཁའ་སྤྱོད་མ་ཞལ་གྱེན་དུ་གཟིགས་པའོ། །འོག་གི་ནུབ་ཕྱོགས་སུ་པདྨ་ལ་་་
གནས་པའི་ས་སྤྱོད་མ་ཞལ་ཐུར་དུ་གཟིགས་པའོ། །ཕྱིའི་རིམ་པ་ལ་གནས་པའི་
གྷོ་རི་ལ་སོགས་པ་བརྒྱད་ནི་ཕྱག་བཅུ་དྲུག་པའི་དལ་ལྟ་བུ་སེར་པོ་ལ་སོགས་པའི་་་་
མདོག་ཅན་ནོ། །གཞན་བདུན་ནི་སྔོན་མོའོ། །འདི་དག་བཅོ་ལྔ་པོ་ཐམས་
ཅད་དཀྱིལ་དཀྲུང་ཕྱེད་ཀྱིས་རོའི་སྙིང་ཁར་གནས་པའི་ཉི་མའི་དལ་ལ་བཞུགས་པ།
ཞལ་གཅིག་པ་སྤྱན་གསུམ་པ། དབུ་སྐྲ་དམར་སེར་གྱེན་དུ་བརྫེས་པ། སྟག་གི་
ལྤགས་པ་བསྣམས་པ། ཕྱག་བཞི་པ། གཡས་གཉིས་ཀྱིས་རྡོ་རྗེ་དང་གྲི་གུག །
གཡོན་གཉིས་ཀྱིས་ཐོད་པ་དང་གྱེན་དུ་བསྒྲེང་བའི་ཁ་ཊཱཾ་ག་འཛིན་པའོ། །མགོ་ལ་
མི་མགོ་ལྔའི་ཕྲེང་བ་ཅན། ཕྱག་རྒྱ་ལྔ་དང་ལྡན་པའོ། །ཟུར་རྣམས་ལ་གླིང་བུ་
མ་ལ་སོགས་པ་བཞི་ནི་སྔར་བཞིན་ནོ། །ཤར་གྱི་སྒོར་སྟག་གདོང་མ་དཀར་སྔོ།
ལྷོ་རུ་ཕག་གདོང་སེར་སྔོན། ནུབ་དུ་ཁྱི་གདོང་མ་དམར་ལྗང་། བྱང་དུ་སེང་་
གེའི་གདོང་ཅན་མ་མ་ར་ག་ལྟ་བུ་སྔོ་ལྗང་མའོ། །བཞི་པོ་འདི་དག་ཀྱང་གཡས་་་
བསྐྱང་བ། གཡོན་བསྐུམ་པ་ཉིད་ཀྱིས་གཡས་གཡོན་གྱི་ཕྱག་གཉིས་ཀྱིས་གྲི་གུག་་
དང་ཐོད་པ་འཛིན་པ། ཉི་མ་ལ་གནས་པ། མིང་གི་རྗེས་སུ་འབྲང་བའི་ཞལ་་
གཅིག་མ། མདོག་གཉིས་གཉིས་དང་ལྡན་པ། ཁྱད་པར་གཞན་ནི་རྣམ་པ་་་་་
ཐམས་ཅད་ཀྱིས་བདག་མེད་མ་བཞིན་དུའོ། །བདག་མེད་མ་ལ་རིམ་པ་ཇི་ལྟ་བས་
མི་བསྐྱོད་པ་དང་། རྣམ་པར་སྣང་མཛད་དང་། རིན་ཆེན་འབྱུང་ལྡན་དང་།
སྣང་བ་མཐའ་ཡས་དང་། དོན་ཡོད་གྲུབ་པ་དང་། མི་བསྐྱོད་པ་དང་རྣམ་་་་
པར་སྣང་མཛད་དང་རིན་ཆེན་འབྱུང་ལྡན་དང་སྣང་བ་མཐའ་ཡས་དང་མི་བསྐྱོད་
པ་དང་རྣམ་པར་སྣང་མཛད་ཀྱིས་རྒྱས་བཏབ་པའོ། །གླིང་བུ་མ་ལ་སོགས་པ་དང་


0


སྟག་གདོང་མ་ལ་སོགས་པ་ལ་རྣམ་པར་སྣང་མཛད་དང་རིན་ཆེན་འབྱུང་ལྡན་དང་
འོད་དཔག་མེད་དང་དོན་ཡོད་གྲུབ་པ་རྣམས་ཀྱིས་རྒྱས་བཏབ་པའོ། །བདག་་
མེད་མའི་ཐུགས་ཁའི་ས་བོན་ནི་ཨོཾ་ངོ་། །ཨོཾ་ཨི་སྭཱ་ཧཱ་ཞེས་བྱ་བ་ནི་སྙིང་པོའི་་་་་
སྔགས་སོ། །ཨོཾ་ཨཱོྃ་སྭཱ་ཧཱ་ཞེས་བྱ་བ་ནི་གྷསྨ་རིའི་ལས་ཐམས་ཅད་པའི་སྔགས་སོ། །
ཡང་ན་བདག་མེད་མ་ལ་སོགས་པ་ལྷ་མོ་བཅོ་ལྔའི་བདག་ཉིད་ཅན་གྱི་དལ་ལ།
དེ་ལ་ལྷ་མོ་རྣམས་སྐུ་མདོག་ནག་མོ་གཡས་གཡོན་གྱི་ཕྱག་གིས་གྲི་གུག་དང་ཐོད་པ་
འཛིན་པ། མཆོད་ཕྱིར་ཐོགས་དང་བཅས་པའི་རྣལ་འབྱོར་གྱི་ཁ་ཊཱཾ་ག་དང་་་་
བཅས་པའོ། །གཞན་ནི་གོང་བཞིན་ནོ། །ཨཱོྃ་ཨཱཿ བཛྲ་གྷསྨ་རི་ཨོཾ་ཧཱུྃ་སྭཱ་ཧཱ་ཞེས་བྱ་
བ་ནི་གྷསྨ་རིའི་སྔགས་སོ།།
གང་གི་ཚེ་ཀུ་རུ་ཀུལླེ་དལ་བདག་མོར་གྱུར་ན་སྐུ་མདོག་དམར་མོ་ཕྱག་བཞི་
པ༑ གཡས་གཉིས་ཀྱིས་མདའ་དང་ལྕགས་ཀྱུ་འཛིན་པ། གཡོན་གཉིས་ཀྱིས་་
ཨུད་པ་ལ་དམར་པོ་དང་གཞུ་འཛིན་པ། ཞལ་གཅིག་མ། སྤྱན་གསུམ་པ།
རིགས་ཀྱི་བདག་པོ་སྣང་བ་མཐའ་ཡས་ཀྱིས་བྱས་པ། རྡོ་རྗེ་མ་ལ་སོགས་པ་བཅུ་་
བཞི་སྐུ་མདོག་དམར་མོ་མདའ་གཞུ་འཛིན་པའི་ཕྱག་གཉིས་མའོ། །བཅོ་ལྔ་པོ་་་་་
ཐམས་ཅད་པདྨ་དམར་པོ་དང་རོའི་སྙིང་ཁར་ཟླ་བ་ལ་སྐྱིལ་ཀྲུང་ཕྱེད་པས་གནས་་་
པའོ༑ །ཀུ་རུ་ཀུལླེའི་སྙིང་པོའི་ས་བོན་ནི་ཧྲི། ཨོཾ་ཀུ་རུ་ཀུ་ཧྲི་སྭཱ་ཧཱ། ཞེས་
བྱ་བ་ནི་སྙིང་པོའི་སྔགས་སོ། །གཞན་ནི་ས་བོན་དང་སྔགས་སྔར་བཞིན་དུ་སྟེ་དེའི་ཚེ་ཀུ་
རུ་ཀུལླེའི་དལ་དུ་འགྱུར་རོ།། །།
རྡོ་རྗེ་བདུད་རྩིའི་རྒྱུད་ཀྱི་དལ་བྲམ་ཟེ་ཆེན་པོ་ས་ར་ཧའི་ལུགས་དང་རྡོ་རྗེ་བདུད་རྩིའི་དལ་དུ་རྡོ་རྗེ་


་་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
གུར་གྱི་ནང་དུ་ཆོས་འབྱུང་གི་དབུས་སུ་གནས་པའི་གཞལ་ཡས་ཁང་གི་དབུས་སུ་སྣ་
ཚོགས་པདྨའི་ཟེའུ་འབྲུ་དང་ཟླ་བ་ལ་དཔལ་རྡོ་རྗེ་བདུད་རྩི་སེམས་དཔའི་སྐྱིལ་ཀྲུང་
གིས་གནས་པ། སྐུ་མདོག་མེ་ཏོག་པྲི་ཡང་ཀུ་ལྟ་བུའི་ལྗང་སྔོན་དང་དཀར་བ་དང་
དམར་བ་ནི་རྩ་བ་དང་གཡས་དང་གཡོན་གྱི་ཞལ་ལོ། །རི་མོ་སྣ་ཚོགས་པའི་ལག་
རྡུབ་དང་དཔུང་རྒྱན་ལ་སོགས་པ་དང་གོས་རྣམས་ཀྱིས་བརྒྱན་པ། ཕྱག་དྲུག་
པའི་རྡོ་རྗེ་དྲིལ་བུར་བཅས་པའི་ཕྱག་གཉིས་ཀྱིས་རང་ཉིད་ལྟ་བུའི་ཤེས་རབ་མ་ལ་་
མཁྱུད་པ། གཡས་པ་གཉིས་ཀྱིས་འཁོར་ལོ་དང་རལ་གྲི། གཡོན་པ་གཉིས་
ཀྱིས་ཞགས་པ་དང་ལྕགས་ཀྱུ་འཛིན་པར་འོད་དམར་པོའི་རྒྱབ་ཡོལ་ཅན། ཞི་བ་
དང་སྒེག་པའི་ཉམས་ཀྱི་ཚོགས་དང་ལྡན་པའོ། །ཤར་གྱི་འདབ་མར་ཞི་བ་མ་་་་་
དཀར་མོ་ཞལ་གསུམ་པ། དཀར་བ་དང་ནག་པ་དང་དམར་བ། ལྷོར་ཞི་
བའི་ཞལ་སེར་མོ་ནི་ཞལ་གསུམ་པ། སེར་བ་དང་དཀར་བ་དང་། དམར་བ།
ནུབ་དུ་ཟླ་བ་ལ་སྐྱེས་མ་དམར་མོ་ཞལ་གསུམ་པ། དམར་བ་དང་ནག་པ་དང་་་་
དཀར་བ། བྱང་དུ་ཟླ་བ་མོ་ལྗང་ཁུ་ཞལ་གསུམ་པ། ལྗང་ཁུ་དང་དམར་པོ་་་
དང་དཀར་པོ། མེའི་མཚམས་སུ་ཟླ་བའི་སྙིང་པོ་སྔོན་མོ་ཞལ་གསུམ་པ། སྔོན་
པོ་དང་དཀར་པོ་དང་དམར་པོ། སྲིན་པོའི་མཚམས་སུ་ཟླ་བའི་རི་མོ་མ་མེ་ཏོག་་
པྲི་ཡང་ཀུ་ལྟ་བུ་ལྗང་སྔོན་མ་ཞལ་གསུམ་པ། ལྗང་སྔོན་དང་དཀར་པོ་དམར་པོ།
རླུང་གི་མཚམས་སུ་ཡིད་འོང་མ་ཨུད་པལ་སྔོན་པོ་ལྟ་བུའི་མདོག་ཅན་ཞལ་གསུམ་མ།
སྔོན་པོ་དང་དཀར་པོ་དང་དམར་པོ། དབང་ལྡན་གྱི་མཚམས་སུ་ཡིད་སྤྲོ་མ་གསེར་
ལྟ་བུའི་མདོག་ཅན། ཞལ་གསུམ་པ། སེར་མོ་དང་དཀར་པོ་དམར་པོ། ལྷ་མོ་
འདི་རྣམས་ནི་དལ་གྱི་གཙོ་བོ་ལྟ་བུའི་ཕྱག་གི་མཚན་མ་འཛིན་པའོ། །ཁྱད་པར་་
དུ་ནི་འཁོར་ལོའི་དབུས་སུ་ཟླ་བའི་དལ་འཛིན་པ་རྣམས་སོ། །ཟླ་བའི་རི་མོ་ནི་་་


ཚེས་གཉིས་ཀྱི་ཟླ་བ་འཛིན་པའོ། །རིམ་པ་གཉིས་པ་དབང་ལྡན་གྱི་མཚམས་སུ་མེ་
ཏོག་མ་དཀར་མོ་ཞལ་གསུམ་པ། དཀར་པོ་དང་ནག་པོ་དང་དམར་པོ། མེའི་
མཚམས་སུ་བདུག་པ་མ་དུ་བའི་མདོག་ཅན་ཞལ་གསུམ་པ། དུ་བའི་མདོག་དང་
དཀར་པོ་དང་དམར་པོ། སྲིན་པོའི་མཚམས་སུ་མར་མེ་མ་གསེར་གྱི་མདོག་ཅན་
ཞལ་གསུམ་པ། སེར་པོ་དང་དཀར་པོ་དང་ནག་པོ། རླུང་གི་མཚམས་སུ་དྲི་་་
ཆབ་མ་དམར་མོ་ཞལ་གསུམ་པ་དམར་པོ་དང་ནག་མོ་དང་དཀར་པོ། འདི་་་
རྣམས་ནི་གོ་རིམས་བཞིན་དུ་གཡས་ཀྱིས་ཕྱག་དང་པོས་མེ་ཏོག་གི་ཟ་མ་ཏོག་དང་།
སྤོས་ཕོར་དང་མར་མེའི་ཀོང་བུ་དང་དྲིའི་དུང་འཛིན་པའོ། །ཕྱག་ལྷག་མ་རྣམས་
ཀྱིས་གཙོ་བོའི་ཕྱག་མཚན་འཛིན་པའོ། །ཤར་ལ་སོགས་པའི་སྣམ་དུ་ལ་གླིང་བུ་
མ་དང་པི་ཝང་མ་དང་། མུ་ཀུན་ད་དང་། རང་རིངས་མ་རྣམས་ནི་ཞལ་་
གཅིག་ཕྱག་གཉིས་མ། དམར་མོ་དང་སེར་མོ་དང་དཀར་མོ་དང་དུ་བའི་མདོག་
ཅན་རྣམས་ཏེ། གླིང་བུ་ལ་སོགས་པའི་སྒྲ་འབྱིན་པ་ལ་བརྩོན་པའོ། །ཤར་གྱི་་
སྒོ་ལ་ཁྲོ་གཉེར་སྔོན་པོ་ནམ་མཁའི་མདོག་ཅན་ཞལ་གསུམ། ནམ་མཁའི་མདོག་་
ལྟ་བུ་དང་དཀར་པོ་དང་དམར་པོ། ལྷོའི་སྒོར་འཇིགས་པས་བསྡིགས་བྱེད་དཀར་
པོ་ཞལ་གསུམ་པ། དཀར་པོ་དང་ནག་པོ་དང་དམར་པོ། ནུབ་སྒོར་རྟའི་་་
གཟུགས་ཅན་ཞལ་གསུམ་པ། དམར་པོ་དང་། དཀར་པོ་དང་ནག་པོ།
བྱང་སྒོར་ཚོགས་ཀྱིས་འདྲེན་པ་ཞལ་གསུམ་པ། ལྗང་ཁུ་དང་དཀར་པོ་དང་་་་
དམར་པོ། འདི་རྣམས་ནི་ཞི་བ་དང་ཁྲོ་བོའི་འགྱིང་བའི་ཞབས་ཀྱིས་བརྟེན་པས་
བཞུགས་པ། དལ་གྱི་རྩོ་བོའི་ཕྱག་མཚན་ལྕགས་ཀྱུ་འཛིན་པའོ། །ཁྱད་པར་དུ་
ནི་གཡས་དང་པོས་རིམ་པ་ཇི་ལྟ་བར་ལྕགས་ཀྱུ་དང་ཞགས་པ་དང་ལྕགས་སྒྲོག་དང་
དྲིལ་བུ་འཛིན་པ། མཆེ་བ་ཅུང་ཟད་བརྩིགས་པའོ། །འདིར་དལ་གྱི་རྩོ་བོ་ནི་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དེ་བ་ལྔའི་གཟུགས་བརྙན་དང་ལྡན་པའི་སྣ་ཚོགས་རྡོ་རྗེས་མཚན་པའི་རིན་པོ་ཆེ་སྣ་
ཚོགས་པའི་ཅོད་པན་ཅན་ནོ། །དེ་ལས་གཞན་ཉི་ཤུ་པོ་རྣམས་ནི་རྡོ་རྗེ་བདུད་་་་་
རྩིའི་གླེགས་བམ་གྱིས་མཚན་པའི་རིན་པོ་ཆེའི་ཅོད་པན་གྱིས་བརྒྱན་པའོ། །
ཐམས་ཅད་ཟླ་བའི་དལ་ལ་གནས་པ་སྟེ། དལ་གྱི་རྩོ་བོ་ལྟ་བུ་རིན་པོ་ཆེ་སྣ་ཚོགས་
ཀྱི་རྒྱན་གྱིས་བརྒྱན་པའོ། །མེ་ཏོག་མ་ལ་སོགས་པ་བཅུ་གཉིས་པོ་ནི་སྣ་ཚོགས་་་་
པདྨ་དང་ཟླ་བ་ལ་གནས་པའོ། །རྡོ་རྗེ་བདུད་རྩིའི་ཐུགས་ཀྱི་ས་བོན་ཧའོ། །ཨོཾ་
ཧཿབཛྲ་ཨ་སྤྲི་ཏ་སྭཱ་ཧཱ་ཞེས་བྱ་བ་ནི་སྙིང་པོའི་སྔགས་སོ། །ལས་ཐམས་ཅད་པའི་་
སྔགས་ཀྱང་དེ་ཉིད་ཡིན་ནོ། །གཞན་རྡོ་རྗེ་བདུད་རྩི་རྣམ་པ་གསུམ་གྱི་བསྒོམ་པའི་
ཁྱད་པར་མངས་པས་འཇིགས་པས་འདིར་མ་བཤད་དེ། རྡོ་རྗེ་བདུད་རྩིའི་རྒྱུད་་
ཉིད་ལས་ཤེས་པར་བྱའོ།། །།
དགྱེས་པའི་རྡོ་རྗེ་རྣམ་པ་བཞིའི་ལྷ་དགུའི་བདག་ཉིད་ཅན་གྱི་དལ་དུ་ནི།
རྡོ་རྗེ་གུར་གྱི་ནང་དུ་གནས་པའི་ཆོས་འབྱུང་ལ་གནས་པའི་གཞལ་ཡས་ཁང་ངོ་། །
ཕྱག་བཅུ་དྲུག་པའི་དལ་འཇམ་པའི་རྡོ་རྗེ་ལྟ་བུའོ། །ཕྱོགས་གཉིས་པ་ལ་བསྲུང་་་
བའི་འཁོར་ལོ་རྩིབས་བཅུ་པ་ཡང་ཡོད་དོ། །གཞལ་ཡས་ཁང་གི་དབུས་སུ་སྣམ་་་་་
ཚོགས་པདྨའི་ལྟེ་བར་གནས་པའི་ཚངས་པ་དང་ཁྱབ་འཇུག་དང་དབང་ཕྱུག་དང་་
ལྷའི་དབང་པོ་སྟེ་བདུད་རྣམ་པ་བཞིའི་རང་བཞིན་གན་རྐྱལ་དུ་བསྒྱེལ་བའི་སྙིང་་་་་
ཁར་གནས་པའི་ཉི་མ་ལ་ཞབས་བཞི་པ། གཅེར་བུ་གར་གྱི་ཉམས་དགུ་དང་ལྡན་
པ༑ ཞབས་གཉིས་ཀྱིས་རྡོ་རྗེའི་སྐྱིལ་ཀྲུང་དང་། གཞན་ཞབས་གཉིས་ཀྱིས་་་
གཡོན་བསྐུམ་པ་དང་གཡས་བསྐྱང་བའི་གར་གྱི་ཚུལ་གྱིས་གནས་པ་དང་། སྤྱི་་་་
བོར་སྣ་ཚོགས་རྡོ་རྗེས་མཚན་པ་དང་། དབུ་སྐྲ་དམར་པོ་གྱེན་དུ་བརྫེས་པ་དང་།


དཔྲལ་བའི་སྟེང་དུ་ལྤགས་པ་བྲལ་བའི་མི་མགོ་ལྔས་བརྒྱན་པ། སངས་རྒྱས་ལྔའི་་་་
ཅོད་པན་ཅན། སྐུ་མདོག་ནག་པོ་ཕྱག་བཅུ་དྲུག་པ། ཞལ་བརྒྱད་པ་ཞལ་རེ་རེ་
ཞིང་སྤྱན་གསུམ་དམར་ཞིང་ཟླུམ་པ། རྩ་བའི་ཞལ་ནག་པོ། གཡས་པ་རྣམས་
ནི་དཀར་པོ་དང་དམར་པོ་དང་ནག་པོ་རྣམས་སོ། །གཡོན་པ་རྣམས་ནི་དམར་པོ་
དང་སྔོན་པོ་ནག་པོ་རྣམས་སོ། །སྟེང་གི་ཞལ་ནི་དུ་བའི་མདོག་ཅན་མི་སྡུག་པ།
ཞལ་ཐམས་ཅད་སྨིན་མ་ཞིགས་པ་ཁྲོ་གཉེར་ཅན། མཆེ་བ་བརྩིགས་པའི་མྱུ་གུས་
འཇིགས་པར་བྱེད་པ། གཡས་པའི་ཕྱག་བརྒྱད་ཀྱིས་བསྣམས་པའི་ཐོད་པར་གླང་
པོ་དང་རྟ་དང་བོང་བུ་དང་གླང་དང་རྔ་མོ་དང་མི་དང་ཤ་ར་བ་དང་བྱི་ལ་རྣམས་སོ། །
གཡོན་པའི་ཕྱག་གི་ཐོད་པ་རྣམས་སུ་ས་དང་ཆུ་དང་། རླུང་དང་མེ་དང་ཟླ་བ་་་
དང་ཉི་མ་དང་གཤིན་རྗེ་དང་ནོར་སྦྱིན་རྣམས་སོ། །འཁོར་ལོ་དང་རྣ་ཆ་དང་
འགུལ་བརྒྱན་དང་ལག་རྡུབ་དང་སྐ་རགས་དང་ཐལ་བ་རྣམས་དང་། མི་མགོ་ལྔ་
བཅུའི་ཕྲེང་བ་དང་། དཔུང་བརྒྱན་དང་རྐང་རྡུབ་རྣམས་ཀྱིས་བརྒྱན་པའོ། །
འདིའི་ཡུམ་བདག་མེད་མ་ནག་མོ་གཅེར་བུ་ཕྱག་གཉིས་ཀྱིས་དྲིལ་བུ་དང་ཐོད་པས་
མཆོད་པར་བྱེད་པ་བཅོམ་ལྡན་འདས་ལ་མཁྱུད་པ། ཞབས་གཡས་བསྐུམ་པ།
གཡོན་བསྐྱང་བའི་གར་གྱི་ཚུལ་གྱིས་གནས་པ། ཕྱག་རྒྱ་ལྔ་དང་ལྡན་པ། ཞལ་
གཅིག་པ། སྤྱན་གསུམ་པ་དམར་ལ་ཟླུམ་པ། མཆེ་བ་བརྩིགས་པ། དབུ་སྐྲ་
འབར་བ་གྱེན་དུ་བརྫེས་པའོ། །དཔྲལ་བ་ལ་གནས་པའི་ཐོད་པ་དང་མགྲིན་པར་
མི་མགོ་སྐམ་པོའི་ཕྲེང་བ་འཆང་བ་དང་། རྐང་རྡུབ་ལ་སོགས་པས་བརྒྱན་པའོ། །
ཤར་ལ་སོགས་པའི་འདབ་མར་གནས་པའི་ཚངས་པ་དང་དབང་པོ་དང་ཉེ་བའི་་་་་
དབང་པོ་དང་དྲག་པོའི་སྙིང་ཁའི་སྟེང་དུ་ཟླ་བ་ལ་གྷོའུ་རི་ལ་སོགས་པའོ། །
དབང་ལྡན་ལ་སོགས་པའི་འདབ་མར་གཤིན་རྗེ་དང་ལུས་ངན་དང་སྲིན་པོ་དང་་་་


ཐམས་ཅད་ཀྱི་བ།བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ཐགས་བཟངས་རིས་ཀྱི་སྙིང་ཁར་ཟླ་བའི་དལ་ལ་གནས་པའི་པུ་ཀ་སི་ལ་སོགས་པའོ།
དེ་ལ་གྷོ་རི་མ་ནག་མོ་གཡས་གྲི་གུག་གཡོན་རོ་ཧི་ཏའི་ཉའོ། །ཙོའུ་རི་མ་དམར་མོ་
གཡས་ཕག་པ་གཡོན་ཐོད་པ་འཛིན་པའོ། །རོ་ལངས་མ་གསེར་གྱི་མདོག་ཅན་་་་
ཕྱག་གཉིས་ཀྱི་གཡས་པ་ན་རུས་སྦལ་དང་གཡོན་པ་ན་པདྨ་འཛིན་པའོ། །གྷསྨ་རི་
ལྗང་ཁུ་ཕྱག་གཉིས་ཀྱི་གཡས་པ་ན་སྦྲུལ་དང་གཡོན་པ་ན་རྣལ་འབྱོར་གྱི་སྣོད་ཐོད་་
པ་འཛིན་པའོ། །པུ་ཀ་སི་སྔོན་མོ་ཕྱག་གཉིས་ཀྱི་གཡས་པ་ན་སེང་གེ་གཡོན་པ་ན་
དགྲ་སྟ་འཛིན་པའི་ཕྱག་གོ། །ཤ་བ་རི་དཀར་མོ་ཕྱག་གཉིས་ཀྱི་གཡས་པ་ན་དགེ་
སློང་གཡོན་པ་བསིལ་བྱེད་འཛིན་པའོ། །ཙན་དྷ་ལི་ནམ་མཁའི་མདོག་ལྟ་བུ་ཕྱག་
གཉིས་ཀྱི་གཡས་འཁོར་ལོ་གཡོན་ཐོང་བཤོལ་འཛིན་པའོ། །ཨོཾ་བི་མོ་ཁྲ་མོ་ཕྱག་་་
གཉིས་ཀྱི་གཡས་རྡོ་རྗེ་གཡོན་སྡིགས་འཛུབ་འཛིན་པའོ། །བརྒྱད་པོ་འདི་དག་ནི་
སྐྱིལ་ཀྲུང་ཕྱེད་པའི་གར་གྱིས་བཞུགས་པ། གཞན་ཡང་ཁྱད་པར་གྱི་རྒྱན་བདག་་
མེད་མ་ལྟ་བུའོ། །དཔལ་ཧེ་རུ་ཀ་དང་བདག་མེད་མ་གཉིས་ཀྱི་རིགས་ཀྱི་བདག་་
པོ་ནི་མི་བསྐྱོད་རྡོ་རྗེའོ། །གྷོ་རི་མ་ལ་སོགས་པ་བཞིའི་རིགས་ཀྱི་བདག་པོ་ནི་མི་
བསྐྱོད་པ་དང་། རྣམ་པར་སྣང་མཛད་དང་། རིན་ཆེན་འབྱུང་ལྡན་དང་།
སྣང་བ་མཐའ་ཡས་སོ། །དེ་རྣམས་ཀྱིས་རྒྱས་བཏབ་པའོ། །དེ་བཞིན་དུ་པུ་ཀ་
སི་ལ་སོགས་པ་རྣམས་ཀྱང་ཤེས་པར་བྱའོ།། །།
ཡང་ན་ཁྱད་པར་དུ་དལ་གྱི་གཙོ་བོ་ཕྱག་གཉིས་པ་ནི་ཕྱག་གཡས་པས་རྡོ་རྗེ་
ཕྱར་བ། གཡོན་པས་རྡོ་རྗེས་མཚན་པའི་ཐོད་པ་འཛིན་པ་བདག་མེད་མས་
མཁྱུད་པ། ཁ་ཊཾ་ག་ཡང་གཡོན་པའི་མཆན་ཁུང་ལ་འཛིན་པའོ།། །།


ཡང་ན་དལ་གྱི་རྩོ་བོ་སྔོན་པོ་ཕྱག་བཞི་པ། ཕྱག་གཡས་པས་རྡོ་རྗེ་འཛིན་པ།
གཡོན་པས་ཁྲག་གིས་བཀང་བའི་ཐོད་པ་འཛིན་པ། ཕྱག་གཞན་གཉིས་ཀྱིས་་
བདག་ཉིད་ལྟ་བུའི་རྡོ་རྗེ་ཕག་མོ་ལ་མཁྱུད་པའོ།། །།
ཡང་ན་དལ་གྱི་གཙོ་བོ་ཞལ་གསུམ་པ་ཕྱག་དྲུག་པ་རྩ་བའི་ཞལ་དང་གཡས་
དང་གཡོན་གཉིས་ནི་སྔོན་པོ་དང་དཀར་པོ་དང་དམར་པོ་བསམ་མོ། །ཕྱག་གཡས་
པ་གཉིས་ཀྱིས་རྡོ་རྗེ་དང་གྲི་གུག །འོག་མ་གཉིས་ཀྱིས་རྩེ་གསུམ་དང་དྲིལ་བུ།
གཞན་གཉིས་ཀྱིས་ལུ་གུ་རྒྱུད་མ་ལ་མཁྱུད་པའོ། །རྡོ་རྗེ་ལུ་གུ་རྒྱུད་མ་ནི་སྐུ་མདོག་
དང་ཞལ་དང་ཕྱག་མཚན་ལ་སོགས་པ་བདག་མེད་མ་དང་མཚུངས་པར་གསང་བ་འདུས་
པ་ལྷ་བཅུ་དགུ་མའི་སྒོ་ནས་གྲུབ་པ་ཐོབ་པ་ལུས་མེད་རྡོ་རྗེའི་ཞབས་ཀྱིས་གསུངས་སོ། །འདིར་
ཕྱག་གཉིས་པ་ལ་སོགས་པ་ནི་སྣ་ཚོགས་པདྨའི་ཟེའུ་འབྲུ་ལ་རོའི་སྟེང་དུ་ཉི་མ་ལ་་
སྐྱིལ་ཀྲུང་ཕྱེད་པས་གར་བྱེད་པ། སྨིན་མ་གཡོ་བ་དང་བཅས་པའི་ཁྲོ་གཉེར་ཅན།
མཆེ་བ་བརྩིགས་པ་རྣམས་སོ། །མི་བསྐྱོད་པས་རྒྱས་བཏབ་པ་དང་སྣ་ཚོགས་རྡོ་རྗེས་
མཚན་པ་དང་། དབུ་སྐྲ་དམར་པོ་གྱེན་དུ་བརྫེས་པ་དང་། མི་མགོ་ལྔས་དབུ་་་་
བརྒྱན་པའོ། །ཕྱག་བཅུ་དྲུག་པ་ལྟར་འཁོར་ལོ་ལ་སོགས་པས་བརྒྱན་པའོ། །དེ་དག་
ཀྱང་གྷོ་རི་ལ་སོགས་པ་ལྷ་མོ་རྣམས་ཀྱིས་ཡོངས་སུ་བསྐོར་བ་སྟེ། ལྷ་མོ་འདི་་་་
རྣམས་ནི་ཐབས་དང་བྲལ་བའི་རྡོ་རྗེ་ཕག་མོ་དང་རྡོ་རྗེ་ལུ་གུ་རྒྱུད་མ་ལ་ནི་མི་བསྐྱོད་
པས་རྒྱས་བཏབ་པའོ། །དགྱེས་པའི་རྡོ་རྗེ་རྣམ་པ་བཞིའི་ཐུགས་ཀྱི་ས་བོན་ཧཱུཾ་ངོ་། །
ཨོཾ་དེ་བ་པི་ཙུ་བཛྲ་ཧཱུྃ་ཧཱུྃཧཱུཾ་ཧཱུྃ་ཕཊ་སྭཱ་ཧཱ། ཕྱག་བཅུ་དྲུག་པའི་སྙིང་པོའོ། །ཨོཾ་ཏཱཾ་ལོཀྱཱ་
ཀྵེ་པ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་པ་ནི་ཕྱག་གཉིས་པའིའོ། །ཨོཾ་ཛྭ་ལ་ཛྭ་ལ་སྦྱོ་ཧཱུཾ་
ཧཱུྃ་ཧཱུྃ་ཕཊ་སྭཱ་ཧཱ། ཕྱག་བཞི་པའི་འོ། །ཨོ་ཀི་ཊི་ཀི་ཊི་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ཕྱག་དྲུག་པའིའོ། །ཨོཾ་ཨ་བཛྲ་གྷསྨ་རི་ཨོཾ་ཧཱུཾ་སྭཱ་ཧཱ་ཞེས་བྱ་བ་ནི་ལས་ཐམས་ཅད་
པའི་དེ་ལས་ཐམས་ཅད་པ་ཡིན་པའི་རྒྱུ་མཚན་ནི་བྱང་ཕྱོགས་ཀྱི་ལྷ་མོ་དོན་གྲུབ་ཡིན་པས་གསུང་སྔགས་སོ།། །།
དཔལ་སྒྱུ་འཕྲུལ་ཆེན་མོའི་དལ་དུ་རྡོ་རྗེ་གུར་གྱི་ནང་དུ་གནས་པའི་ཆོས་་
འབྱུང་གི་ནང་དུ་གཞལ་ཡས་ཁང་ངོ་། །ཁ་གཅིག་གི་ལུགས་ཀྱིས་རྡོ་རྗེ་གུར་གྱི་་་
ནང་དུ་ཆོས་འབྱུང་མེད་པར་གཞལ་ཡས་ཁང་ངོ་། །གཞལ་ཡས་ཁང་གི་དབུས་སུ་
པདྨ་དམར་པོ་འདབ་མ་བརྒྱད་པའི་ཟེའུ་འབྲུ་ལ་ཉི་མའི་གདན་ལ་སྒྱུ་འཕྲུལ་ཆེན་་་
མོའི་མིང་ཅན་ཧེ་རུ་ཀ་ནག་པོ། ཉི་མ་ལྟ་བུའི་འབར་བའི་ཕྲེང་བ་དུ་མ་འཁྲིགས་
པ༑ སྒེག་པའི་ཁྲོ་བོ་དབུ་སྐྲ་འབར་ཞིང་གྱེན་དུ་བརྫེས་པ། ཐོད་པས་བརྒྱན་
པའི་ཅོད་པན་ཅན། སྔོན་པོ་དང་སེར་པོ་དང་དཀར་པོ་དང་ལྗང་ཁུའི་རྩ་བའི་་་་
ཞལ་དང་གཡས་དང་ནུབ་དང་གཡོན་གྱི་ཞལ་དང་བཞིའོ། །ཞལ་རེ་རེ་ལའང་་་་
སྤྱན་གསུམ་དམར་ལ་ཟླུམ་པ། ཕྱག་བཞིའི་གཡས་གཉིས་ན་ཐོད་པ་དང་མདའ།
གཡོན་གཉིས་ན་ཁ་༔ཁ་དང་གཞུ་འཛིན་པ། ཕྱག་རྒྱ་དྲུག་དང་ལྡན་པ། མིའི་
ལྤགས་པའི་ན་བཟའ་ཅན། དཀྱིལ་དཀྲུང་ཕྱེད་པའི་གར་གྱིས་བཞུགས་པ།
དཔལ་སངས་རྒྱས་མཁའ་འགྲོ་མ་དམར་མོ་དང་། སེར་པོ་དང་དཀར་པོ་དང་་་་་
ལྗང་ཁུའི་ཞལ། གཙོ་བོ་ལྟ་བུའི་ཕྱག་མཚན་དང་སྐུ་མདོག་དམར་པོ་ཕྱག་གཉིས་
པོས་མགུལ་ནས་མཁྱུད་པའོ། །ཤར་གྱི་འདབ་མར་རྡོ་རྗེ་མཁའ་འགྲོ་མ་སྔོན་མོ།
སྔོན་པོ་དང་སེར་པོ་དང་དཀར་པོ་དང་ལྗང་ཁུའི་ཞལ། རྡོ་རྗེ་དང་ཐོད་པ་དང་་
དྲིལ་བུ་དང་ཁ་སྤྱོ་ག་འཛིན་པའོ། །ལྷོར་རིན་ཆེན་མཁའ་འགྲོ་མ་སེར་མོ།
སེར་པོ་དང་སྔོན་པོ་དང་དཀར་པོ་དང་ལྗང་ཁུའི་ཞལ། རིན་པོ་ཆེ་འབར་བ་དང་
ཏྲི་ཤུ་ལ་དང་འགྲིན་པ་བརྩིར་བའི་སྤྱང་ཁུ་དང་བ་དན་འཛིན་པའོ། །ནུབ་དུ་་་་


པདྨའི་མཁའ་འགྲོ་མ་དཀར་མོ། དཀར་པོ་དང་སེར་པོ་དང་སྔོན་པོ་དང་ལྗང་་་་
ཁུའི་ཞལ། སྣ་ཚོགས་པདྨ་དང་མདའ་དང་ཐོད་པ་དང་གཞུ་འཛིན་པའོ། །
བྱང་དུ་སྣ་ཚོགས་མཁའ་འགྲོ་མ་ལྗང་ཁུ། ལྗང་ཁུ་དང་དམར་པོ་དང་སེར་པོ་དང་
སྔོན་པོའི་ཞལ། རལ་གྲི་དང་ཌ་མ་རུ་དང་ཞགས་པ་དང་ཐོད་པ་འཛིན་པའོ། །
ཐམས་ཅད་ཀྱང་སྣ་ཚོགས་པའི་རྒྱན་དང་ཕྱག་རྒྱ་ལྔ་དང་ལྡན་པ། ཟླ་བའི་གདན་
དང་རྒྱབ་ཡོལ་ཅན་ཏེ། འདི་རྣམས་ཀྱི་ཁྱད་པར་གཞན་རྣམས་ནི་གཙོ་བོ་ལྟ་བུའོ།།
བཅོམ་ལྡན་འདས་ཀྱི་རིགས་ཀྱི་བདག་པོ་མི་བསྐྱོད་པའོ། །སངས་རྒྱས་མཁའ་་་་་
འགྲོ་མ་ལ་སོགས་པ་རྣམས་ཀྱང་གོ་རིམས་ཇི་ལྟ་བ་བཞིན་དུ་རྣམ་པར་སྣང་མཛད་་
དང་མི་བསྐྱོད་པ་དང་རིན་ཆེན་འབྱུང་ལྡན་དང་འོད་དཔག་མེད་དང་དོན་ཡོད་་་་
གྲུབ་པ་རྣམས་སོ། །བཅོམ་ལྡན་འདས་ཀྱི་ཐུགས་ཀྱི་ས་བོན་ཧཱུཾ་ངོ་། །ཨཱོྃ་ཧཱུཾ་
ཧཱུཾ་སྙིང་པོའི་སྔགས་སོ། །སངས་རྒྱས་མཁའ་འགྲོ་མ་ལ་སོགས་པ་རྣམས་ཀྱི་ཡང་།
ཨོཾ་ཨཱོྃ་ཧཱུཾ། ཨཱོྃ་ཧཱུྃ་ཧཱུྃ། ཨཱོཾ་སྭཱ་ཧཱུཾ། ཨོ་ཨཿཧཱུཾ། ཨཱོྃ་ཧཱ་ཧཱུཾ། ཞེས་བྱ་སྟེ་སྣ་་་
ཚོགས་མཁའ་འགྲོ་མའི་སྔགས་ནི་ལས་ཐམས་ཅད་པའི་སྔགས་སོ།། །།
བཅོམ་ལྡན་འདས་སངས་རྒྱས་ཐོད་པ་ལྷ་དགུའི་དལ་ལ་ནི། རྡོ་རྗེ་གུར་གྱི་
ནང་གི་ཆོས་འབྱུང་ལ་གནས་པའི་གཞལ་ཡས་ཁང་གི་དབུས་སུ་སྣ་ཚོགས་པདྨའོ། །
དེའི་ཟེའུ་འབྲུ་ལ་རོ་དང་ཉི་མའི་གདན་ལ་ཤེས་རབ་མ་དང་བྲལ་བའོ། །བཅོམ་་་་་
ལྡན་འདས་སྐུ་མདོག་ལ་སོགས་པ་ཕྱིས་འཆད་པའི་འཁོར་ལོ་གསུམ་ལ་གནས་པའི་
བཅོམ་ལྡན་འདས་སངས་རྒྱས་ཐོད་པ་བཞིན་ནོ། །ཤར་དང་བྱང་དང་ནུབ་དང་
ལྷོའི་འདབ་མ་ལ་ཡང་རིམ་པ་ཇི་ལྟ་བས། སྣ་ཚོགས་བདེ་མ་དང་། འདོད་མ་
དང་། ས་འོག་གནས་མ་དང་། ལེགས་བཟང་པོ་རྣམས་ནི་སྐུ་མདོག་སྔོན་མོ།


དཀྱིལ་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
གཡོན་བསྐུམ་པ་གཡས་བསྐྱང་བ། སྟག་གི་ལྤགས་པ་བསྣམས་པ། ཕྱག་གཡས་
གཉིས་ཀྱིས་དྲིལ་བུ་དང་ཐོད་པའོ། །གཡོན་གཉིས་ཀྱིས་ཁ་༔ག་དང་ཌ་མ་རུ་་་་
འཛིན་པའོ། །དབང་ལྡན་དང་མེ་དང་བདེན་བྲལ་དང་རླུང་གི་མཚམས་ཀྱི་་་་་
འདབ་མ་ལ། ཆང་འཚོང་མ་དང་། འབྱུང་མོ་དང་། ཕྱག་བཞི་མ་དང་།
ནམ་མཁའ་མ་རྣམས་ནི་སེར་མོ་ན་བཟའ་སེར་མོ་བསྣམས་པ། འོད་ཟེར་སེར་་་་
པོའི་འཕྲོ་བ། ཞབས་གཉིས་གཡས་བསྐྱང་གཡོན་བསྐུམས་པ་ཀླུ་བརྒྱད་ཀྱིས་་་་
བརྒྱན་པ། ཕྱག་གཡས་པ་གཉིས་ཀྱིས་རྡོ་རྗེ་དང་ཌ་མ་རུ། གཡོན་པ་གཉིས་ན་
ཁ་༔ག་དང་པདྨའི་སྣོད་འཛིན་པའོ། །བརྒྱད་པོ་འདི་དག་ཐམས་ཅད་ཉི་མའི་་་
དལ་ལ་གར་གྱི་ཚུལ་གྱིས་གནས་པ། དབུ་སྐྲ་དམར་པོ་གྱེན་དུ་བརྫེས་པ། ཐོད་
པ་ལྔའི་ཕྲེང་བ་ཅན། ཕྱག་རྒྱ་ལྔ་ལ་སོགས་པས་བརྒྱན་པ། མི་མགོ་རློན་པ་ལྔ་
བཅུས་མགུལ་དུ་འཕྱང་བ། མཆེ་བ་ཅུང་ཟད་བརྩིགས་པ། ཞལ་གཅིག་པ་ཕྱག་
བཞི་པ། སྤྱན་གསུམ་པའོ། །བཅོམ་ལྡན་འདས་ལ་མི་བསྐྱོད་པ་ལ་སོགས་པ་་་
རིགས་ལྔས་རྒྱས་བཏབ་པའོ། །རི་མོ་བདེ་བ་ལ་སོགས་པ་རྣམས་ཀྱི་མི་བསྐྱོད་པ་་
དང་རྣམ་པར་སྣང་མཛད་དང་རིན་ཆེན་འབྱུང་ལྡན་དང་སྣང་བ་མཐའ་ཡས་སོ། །
ཆང་འཚོང་མ་ལ་སོགས་པ་རྣམས་ཀྱི་ཡང་དེ་དག་རྣམས་སོ། །ཡང་ན་བཅོམ་ལྡན་་
འདས་འདི་དང་ཕྱོགས་ཀྱི་ལྷ་མོ་རྣམས་ཀྱང་སྐུ་མདོག་དཀར་མོ། མཚམས་ཀྱི་ལྷ་མོ་
རྣམས་དམར་མོ། འདི་ནི་ཡུམ་དང་བྲལ་བའམ་ཡུམ་དང་བཅས་པའོ།།
རྡོ་རྗེ་ཧཱུཾ་མཛད་ཀྱི་ཨ་བི་ད་ནའི་རྒྱུད་ཀྱི་དལ་དུ། རྡོ་རྗེ་གུར་གྱི་ནང་དུ་ཆོས་འབྱུང་
གི་དབུས་སུ་གཞལ་ཡས་ཁང་ངོ་། །དེའི་དབུས་སུ་སྣ་ཚོགས་པདྨ་དང་ཉི་མའི་་
སྟེང་དུ་འཇིགས་བྱེད་དང་དུས་མཚན་མ་ལ་གཡོན་བསྐུམ་པ་དང་གཡས་བསྐྱང་་་


བས་མནན་པའི་བཅོམ་ལྡན་འདས་ལོ་ཀ་གསུམ་ལས་རྣམ་པར་རྒྱལ་བའི་ཁྲོ་བོ་ནི།
འཇིག་པའི་དུས་ཀྱི་མེ་ལྟ་བུ་འོད་ཟེར་འབར་ཞིང་འགྲོ་བ་མ་ལུས་པའི་བགེགས་ཀྱི་་
ཚོགས་ཐམས་ཅད་རབ་ཏུ་གསོལ་བར་མཛད་པའི་སྐུ་མདོག་སྔོན་པོ། སྔོན་པོ་་་་་
དང་སེར་པོ་དང་ལྗང་ཁུའི་མདོག་ཅན་གྱི་རྩ་བའི་ཞལ་དང་གཡས་དང་གཡོན་གྱི་་་
ཞལ་ཁ་ཕྱེ་བ། མཆེ་བ་བརྩིགས་པས་རབ་ཏུ་གཏུམ་པ། ལྗགས་འདྲིལ་བས་་་་
འཇིགས་སུ་རུང་བ། ཞལ་རེ་རེའང་སྤྱན་གསུམ་པ། སྨིན་མ་གཡོ་བའི་ཁྲོ་་་་་
གཉེར་དང་བཅས་པ། སྤྱན་གསུམ་པ་དམར་ཞིང་ཟླུམ་པའི་དཔྲལ་བའི་ཐོག་དུ་
ཟླ་བའི་སྟེང་ན་ཐོད་པ་ལྔའི་ཕྲེང་བ་དང་། མགུལ་པར་རབ་ཏུ་འཕྱང་བའི་མི་མགོ་
ལྔ་བཅུའི་ཕྲེང་བ་དང་ལྡན་པ་ཡུམ་དང་བཅས་པ། ཀླུ་མཐའ་ཡས་སྔོན་པོས་དབུ་
སྐྲ་དམར་ཞིང་འབར་བ་གྱེན་དུ་བཅིངས་པ། ཀླུ་འཇོག་པོ་དམར་པོས་རྣ་རྒྱན་
བྱས་པ། ཀླུ་པདྨ་ཆེན་པོ་པདྨ་དཀར་པོ་ལྟ་བུས་མགུལ་རྒྱན་བྱས་པ། ཀླུ་དཀར་
པོ་ལྷ་ངུར་པ་ལྟ་བུས་མཆོད་ཕྱིར་ཐོགས་བྱས་པ། ནོར་རྒྱས་དཀར་པོས་སྐེ་རགས་
བྱས་པ། པདྨ་པདྨ་དཀར་པོ་ལྟ་བུ་མཛེས་པས་རྐང་རྡུབ་བྱས་པ། དུང་སྐྱོང་་་
སེར་པོས་ལག་རྡུབ་བྱས་པ། རིགས་ལྡན་ངུར་པ་ལྟ་བུ་ཁྲོ་བོས་དཔུང་རྒྱན་བྱས་པ།
རྡོ་རྗེ་སེམས་དཔས་དབུ་ལ་རྒྱས་བཏབ་པ། རྡོ་རྗེ་དྲིལ་བུ་འཛིན་པའི་ཕྱག་གཉིས་
ཀྱིས་ལོ་ཀ་གསུམ་ལས་རྣམ་པར་རྒྱལ་བའི་ཕྱག་རྒྱ་དང་མཚུངས་པའི་ཡུམ་ལ་མཁྱུད་
པ༑ གཡས་པ་གཉིས་ཀྱིས་ལྕགས་ཀྱུ་དང་ཞགས་པ་འཛིན་པ། གཡོན་པ་་
གཉིས་ཀྱིས་ཐོད་པ་དང་ཁ་ཊཾ་ག་འཛིན་པའོ། །འདིའི་ཤར་ཕྱོགས་སུ་རྡོ་རྗེ་དབྱུག་
པ་སྔོན་པོ་རྩ་བ་དང་གཡས་དང་གཡོན་གྱི་ཞལ་སྔོན་པོ་དང་སེར་པོ་དང་ལྗང་ཁུའོ། །
ཕྱག་གཡས་པ་གཉིས་ཀྱིས་རྡོ་རྗེ་ཐོ་བ་དང་སྡིགས་འཛུབ་དང་བཅས་པའི་རྡོ་རྗེ་གྱེན་
དུ་འཕྱར་བ། གཡོན་པ་གཉིས་ཀྱིས་ཐོད་པ་དང་ཁ་༔ག་འཛིན་པའོ། །བྱང་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

དུ་མེའི་ཉི་མ་སེར་པོ་རྩ་བ་དང་གཡས་པ་དང་གཡོན་པའི་ཞལ་སེར་པོ་དང་སྔོན་པོ་
དང་ལྗང་ཁུའོ། །ཕྱག་དང་པོས་རྡོ་རྗེ་དང་དབྱིག་པ་འཛིན་པ། རྡོ་རྗེ་ལ་་་་
སོགས་པའི་ཕྱག་མཚན་རྣམས་རྡོ་རྗེ་དབྱུག་པ་ལྟ་བུའོ། །འདིའི་འོག་ནས་འཆད་
པ་རྣམས་ཀྱང་དེ་ལྟར་ཤེས་པར་བྱའོ། །ནུབ་དུ་རྡོ་རྗེ་ཙུག་ཏོར་དམར་པོ་ཞལ་་་་
གསུམ་པ་དམར་པོ་དང་དཀར་པོ་དང་ལྗང་ཁུའོ། །ཕྱག་ན་པདྨ་དམར་པོའོ། །
ལྷོར་རྡོ་རྗེ་བདུད་རྩི་འཁྱིལ་པ་ལྗང་ཁུ། ལྗང་ཁུ་དང་སེར་པོ་དང་དཀར་པོའི་ཞལ་
ལོ། །སྣ་ཚོགས་རྡོ་རྗེས་མཚོན་པར་བྱས་པའི་ཕྱག་གོ། །མེའི་མཚམས་སུ་རྡོ་རྗེ་
གནོད་སྦྱིན་དུ་བའི་མདོག །དུ་བའི་མདོག་དང་སེར་པོ་དང་ལྗང་ཁུའི་ཞལ་་་་་
ལྕགས་ཀྱུ་འཛིན་པའོ། །སྲིན་པོའི་མཚམས་སུ་རྡོ་རྗེ་ནག་པོ་དམར་པོ་དམར་པོ་་་
དང་སེར་པོ་དང་ལྗང་ཁུའི་ཞལ་ཅན་དགྲ་སྟ་འཛིན་པའོ། །རླུང་གི་མཚམས་སུ་་་་
སྟོབས་པོ་ཆེ་སྔོན་པོ། སྔོན་པོ་དང་སེར་པོ་དང་ལྗང་ཁུའི་ཞལ་ཅན་ཏྲི་ཤུལ་འཛིན་
པའོ༑ །དབང་ལྡན་གྱི་མཚམས་སུ་རྡོ་རྗེ་འཇིགས་སུ་རུང་བ་ནག་པོ། ནག་་
པོ་དང་སེར་པོ་དང་ལྗང་ཁུའི་ཞལ་ཅན་རལ་གྲི་འཛིན་པའོ། །རྡོ་རྗེ་དབྱུག་པ་ལ་
སོགས་པ་འདི་བརྒྱད་ནི་རིམ་པ་ཇི་ལྟ་བས། གཤིན་རྗེ་མཐར་བྱེད་དང་། ཤེས་
རབ་མཐར་བྱེད་དང་། པདྨ་མཐར་བྱེད་དང་། བགེགས་མཐར་བྱེད་དང་།
འདོད་པའི་རྒྱལ་པོ་དང་། དབྱུག་པ་སྔོན་པོ་དང་། སྟོབས་པོ་ཆེ་དང་། མི་
གཡོ་བ་རྣམས་ནི་མིང་གི་རྣམ་གྲངས་ཅན་ནོ། །སྟེང་དུ་ཙུག་ཏོར་འཁོར་ལོ་བསྒྱུར་
བ་དཀར་པོ། དཀར་པོ་དང་སྔོན་པོ་དང་ལྗང་ཁུའི་ཞལ་འཁོར་ལོ་འཛིན་པའོ། །
འོག་ཏུ་རྡོ་རྗེ་ས་འོག་གནོད་མཛེས་ཀྱི་མིང་གི་རྣམ་གྲངས་སྔོན་པོ། སྔོན་པོ་དང་་
སེར་པོ་དང་ལྗང་ཁུའི་ཞལ། གཏུན་ཤིང་འཛིན་པའོ། །འདིའི་ཕྱག་གཡོན་དུ་
ཀླུའི་ཞགས་པ་སྡིགས་འཛུབ་དང་བཅས་པའི་ཁ་༔ཁའོ། །རྡོ་རྗེ་དབྱུག་པ་ལ་་་


སོགས་པ་ཁྲོ་བོ་འདི་དག་རྣམས་ནི་དང་པོའི་ཕྱག་མཚན་དང་ཐོད་པས་མཚན་པའི་
ཕྱག་གཉིས་ཀྱིས་རང་དང་མཚུངས་པའི་ཡུམ་ལ་རྣམ་པར་སྦྱོར་བ། དབུ་སྐྲ་་་་
འབར་ཞིང་གྱེན་དུ་བརྫེས་པ། རང་རང་གི་རིགས་ཀྱི་བདག་པོས་མཛེས་པར་་
བརྒྱན་པ། སྨིན་མ་གཡོ་བ་དང་ཁྲོ་གཉེར་དང་བཅས་པའི་བརྩིགས་པའི་ཞལ་རེ་
རེ་ལ་སྤྱན་དམར་ལ་ཟླུམ་པ་གསུམ་གསུམ་མོ། །མི་མགོའི་ཕྲེང་བ་དང་། ཕྱག་་
རྒྱ་ལྔ་ལ་སོགས་པ་དང་། ཀླུའི་རྒྱལ་པོ་རྣམ་པ་བརྒྱད་ཀྱིས་བརྒྱན་པ། སྣ་་
ཚོགས་པདྨ་དང་ཉི་མའི་གདན་ལ་གནས་པའི་ཕྱོགས་སྐྱོང་བརྒྱད་དང་། སྟེང་
དུ་ཚངས་པ་དང་འོག་དུ་ཐག་ཟངས་རིས་རྣམས་གཡས་བསྐྱང་ཞིང་གཡོན་་་
བསྐུམ་པས་མནན་ནས་བཞུགས་པ། རང་གི་རིགས་བདག་གིས་དབུ་བརྒྱན་པ།
འཇམ་པའི་རྡོ་རྗེ་ཇི་ལྟ་བ་བཞིན་དུ་འཁོར་ལོའི་རྩིབས་བཅུ་ལ་བསྒོམ་པར་བྱའོ། །
བཅོམ་ལྡན་འདས་རྡོ་རྗེ་ཧཱུཾ་མཛད་ཀྱི་ཐུགས་ཀྱི་ས་བོན་ནི་ཧཱུཾ་ངོ་། །ཨོཾ་བཛྲ་དྷིག་་
བཛྲ་ཧཱུཾ་ཕཊ་ཅེས་བྱ་བ་ནི་རྡོ་རྗེ་ཧཱུཾ་མཛད་ཀྱི་སྙིང་པོའི་སྔགས་སོ། །ལས་ཐམས་་
ཅད་པའི་སྔགས་ནི་ཨཱོྃ་བཛྲ་ཀུན་ཌ་ལི་བཛྲ་ཧཱུཾ་ཕཊ་ཅེས་བྱའོ། །ཡང་ན་ཤར་་
ལ་སོགས་པའི་ཕྱོགས་དང་མཚམས་དང་སྟེང་དང་འོག་དུ་སྣ་ཚོགས་རྡོ་རྗེ་དང་ཉི་་
མའི་གདན་རྣམས་ལ་གཤིན་རྗེ་གཤེད་ལ་སོགས་པ་གཡས་སྐོར་གྱི་ཁྲོ་བོ་བཅུའོ། །
འདི་དག་ཐམས་ཅད་ཀྱི་གནས་དང་སྐུ་མདོག་ལ་སོགས་པ་མདོར་བྱས་ཀྱི་གཞུང་དུ་་
གསུངས་པའི་རིམ་པ་ལྟར་རམ། ཡང་ན་འཇམ་པའི་རྡོ་རྗེའི་བསྲུང་བའི་འཁོར་་
ལོ་རྩིབས་བཅུ་པ་བཞིན་ནོ། །ཡང་ན་ཀུན་ཏུ་ཁ་སྦྱོར་གྱི་རྡོ་རྗེ་སེམས་དཔའི་དལ་
དུ་བཤད་པ་བཞིན་དུ་ཤེས་པར་བྱའོ། །འདིར་བཤད་པའི་ཕྱོགས་གསུམ་ལ་་་་
བགེགས་མཐར་བྱེད་ཀྱི་སྔགས། ཨོཾ་ཨཿབིགྷན་ཏ་ཀྲིད་ཧཱུཾ་ཞེས་བྱ་སྟེ་ལས་ཐམས་་་
ཅད་པའི་སྔགས་སོ།། །།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དཔལ་འཁོར་ལོ་བདེ་མཆོག་གི་དལ་ལ། རྡོ་རྗེ་གུར་གྱི་ནང་དུ་རི་རབ་ཀྱི་
སྟེང་དུ་སྣ་ཚོགས་པདྨའི་ལྟེ་བ་ལ་གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་་
ཁང་གི་དབུས་སུ། བཅོམ་ལྡན་འདས་སྣ་ཚོགས་པདྨའི་ལྟེ་བར་གནས་པའི་ཉི་་་་
མའི་སྟེང་དུ་འཇིགས་བྱེད་དང་དུས་མཚན་མོ་གཡོན་བསྐུམ་པ་དང་གཡས་བསྐྱང་་
བའི་ཞབས་གཉིས་ཀྱིས་གནན་པ། སྐུ་མདོག་ནག་པོ། ནག་པོ་དང་ལྗང་ཁུ་་་་་
དང་དམར་པོ་དང་སེར་པོ་ལ་སོགས་པར་ཤར་དང་བྱང་ལ་སོགས་པའི་ཞལ་བཞིའོ།།
ཞལ་རེ་རེའང་སྤྱན་གསུམ་པ། སྟག་གི་ལྤགས་པ་གྱོན་པ། ཕྱག་བཅུ་གཉིས་པ།
རྡོ་རྗེ་དང་དྲིལ་བུ་དང་བཅས་པའི་ཕྱག་གཉིས་ཀྱིས་རྡོ་རྗེ་ཕག་མོ་ལ་མཁྱུད་པ།
ཕྱག་གཉིས་ཀྱིས་རྒྱབ་དུ་ཁྲག་དང་བཅས་པའི་གླང་པོ་ཆེ་དཀར་པོའི་ལྤགས་པ་་་་
བརྒྱངས་ནས་འཛིན་པའོ། །དེ་མ་ཡིན་པའི་གཡས་པའི་ཕྱག་རྣམས་ཀྱིས་ཌ་མ་རུ་
དང་དགྲ་སྟ་དང་གྲི་གུག་དང་རྩེ་གསུམ་འཛིན་པ། གཡོན་པ་རྣམས་ཀྱིས་རྡོ་རྗེས་
མཚན་པའི་ཁ་ཊཱཾ་ག་དང་ཁྲག་གིས་བསྐང་བའི་ཐོད་པ་དང་རྡོ་རྗེ་ཞགས་པ་དང་་་་་་
ཚངས་པའི་མགོ་བོ་རྣམས་སོ། །མགུལ་ལ་འཕྱང་བའི་མི་མགོ་རློན་པ་ལྔ་བཅུའི་་་
ཕྲེང་བ་དང་ལྡན་པ། ཕྱག་རྒྱ་དྲུག་དང་ལྡན་པ། མིའི་རྒྱུས་པས་མཆོད་ཕྱིར་
ཐོགས་པ་བླ་མ་ཨ་ཕྱིའི་གདམས་པའོ། །དཔྲལ་བའི་སྟེང་དུ་ཐོད་པ་ལྔ་དང་ནོར་བུ་དང་་་་
གཡོན་ངོས་སུ་གནས་པའི་ཟླ་བ་ཕྱེད་པ་དང་། སྣ་ཚོགས་རྡོ་རྗེས་མཚན་པའི་རལ་
པའི་ཐོར་ཚུགས་ནག་པོ་དང་ལྡན་པ། མི་སྡུག་པའི་ཞལ་གདངས་པ་དང་མཆེ་བ་
བརྩིགས་པ་དྲག་པོའོ། །གར་གྱི་ཉམས་དགུའི་ཚོགས་དང་ལྡན་པའོ། །རྡོ་
རྗེ་ཕག་མོ་ནི་ཞལ་གཅིག་ཕྱག་གཉིས་པ་སྤྱན་གསུམ་པ། སྐུ་མདོག་དམར་བ།
སྐྲའི་ཚོགས་གྲོལ་བའི་གཅེར་བུ་ཐོད་པ་དུམ་བུའི་སྐེ་རགས་བཅིངས་པས་ཚང་ར་་་་


བརྒྱན་པ། མཁྱུད་པར་བྱེད་པའི་ཕྱག་གིས་འཛག་པར་བྱེད་པའི་ཁྲག་གི་རྒྱུན་་
གཙོ་བོ་ལ་སྟོབ་པ། སྡིགས་འཛུབ་དང་བཅས་པའི་རྡོ་རྗེ་སྟེང་དུ་ཕྱར་བས་གདུག་
པ་ཅན་རྣམས་སྡིགས་པར་བྱེད་པ། ཆགས་པ་དང་བྲལ་བའི་བརྡར་མི་མགོ་སྐམ་
པོའི་ཕྲེང་བས་བརྒྱན་པ། ཉི་མའི་འོད་ཀྱི་རྒྱབ་ཡོལ་ཅན། ཅུང་ཟད་བཞད་པ།
ཕྱག་རྒྱ་ལྔ་དང་ལྡན་པ། ཟླ་མཚན་འབབ་པ་དང་། བ་སྤུ་གྱེན་དུ་ལངས་པའོ། །
དེ་ནས་ཤར་ལ་སོགས་པའི་ཕྱོགས་རྣམས་ལ་གཡོན་སྐོར་གྱིས་དང་། མེ་ལ་སོགས་
པའི་མཚམས་རྣམས་ལ་གཡས་སྐོར་གྱིས་འཁོར་ལོ་ལ་སོགས་པ་བསྐྱེད་པ་ནི། དེ་
ལ་ཕྱོགས་ཀྱི་འདབ་མ་ལ་མཁའ་འགྲོ་མ་དང་། ལམ་དང་། ཁཎ་ཌ་རོ་ཧ་དང་།
རུ་པི་ནི་རྣམས་ནི་ནག་མོ་དང་། ལྗང་ཁུ་དང་། དམར་མོ་དང་། སེར་མོ་་་
རྣམས་སོ། །ཞལ་གཅིག་པ་སྤྱན་གསུམ་པ་དབུ་སྐྲ་གྲོལ་བ། ཕྱག་བཞི་པའི་་་་་
གཡོན་པ་གཉིས་ཀྱིས་ཁ་ཊཱཾ་ག་དང་ཐོད་པ་བསྣམས་པ། གཡས་པ་རྣམས་ཀྱིས་
ཌ་མ་རུ་དང་གྲི་གུག་འཛིན་པ། ཞབས་གཡོན་བསྐུམ་པ། གཡས་བསྐྱང་བ།
མཚམས་ཀྱི་འདབ་མར་བྱང་ཆུབ་སེམས་དང་ཁྲག་དང་བདུད་རྩི་ལྔ་དང་། མར་
མེ་ལྔས་དངུལ་ཆུ་གྲུབ་པ་ལྟར་བདུད་རྩིར་གྱུར་པས་གང་བའི་པདྨའི་སྣོད་རྣམས་སོ།།
ཡང་ན་བཞི་པོ་ཡང་བདུད་རྩི་ལྔས་གང་བའོ། །དེ་ནས་ཐུགས་ཀྱི་འཁོར་ལོའི་ཤར་
གྱི་རྩིབས་སུ་ཐོད་པའི་དུམ་བུ་དང་རབ་གཏུམ་མའོ། །བྱང་དུ་ཀེང་རུས་ཆེན་པོ་་
དང་། གཏུམ་པའི་མིག་ཅན་མའོ། །ནུབ་དུ་ཀེང་རུས་དང་འོད་ལྡན་མའོ། །
ལྷོ་རུ་མཆེ་བ་རྣམ་པར་བརྩིགས་པ་དང་སྣ་ཆེན་མའོ། །མེའི་མཚམས་སུ་ཆང་སྒྲ་
དང་། དཔའ་བའི་བློ་གྲོས་མའོ། །སྲིན་པོའི་མཚམས་སུ་འོད་དཔག་མེད་དང་།
མིའུ་ཐུང་མའོ། །རླུང་གི་མཚམས་སུ་རྡོ་རྗེའི་འོད་དང་། ལང་ཀའི་དབང་ཕྱུག་
མའོ༑ །དབང་ལྡན་དུ་རྡོ་རྗེའི་ལུས་དང་། ཤིང་གྲིབ་མའོ། །རིམ་པ་དེ་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

བཞིན་དུ་གསུང་གི་འཁོར་ལོ་ལ། མྱུ་གུ་ཅན་དང་། ས་སྲུངས་མའོ། །རྡོ་རྗེ་
རལ་པ་ཅན་དང་། འཇིགས་བྱེད་ཆེན་མོའོ། །དཔའ་བོ་ཆེན་པོ་དང་རླུང་གི་
ཤུགས་ཅན་མའོ། །རྡོ་རྗེ་ཧཱུཾ་མཛད་དང་། ཆང་འཐུང་མའོ། །རྡོ་རྗེ་བཟང་་
པོ་དང་ལྗང་ལྷ་མོའོ། །རྡོ་རྗེ་འོད་དང་ཤིན་དུ་བཟང་མོའོ། །འཇིགས་བྱེད་
ཆེན་པོ་དང་། རྟ་རྣ་མའོ། །མིག་མི་བཟང་དང་། མཁའ་འགྲོའི་གདོང་མའོ། །
དེ་བཞིན་དུ་སྐུའི་འཁོར་ལོ་ལ། སྟོབས་པོ་ཆེ་དང་འཁོར་ལོའི་ཤུགས་ཅན་མ།
རྡོ་རྗེ་རིན་ཆེན་དང་། དུམ་སྐྱེས་མ། རྟ་མགྲིན་དང་། ཆང་འཚོང་མ།
ནམ་མཁའི་སྙིང་པོ་དང་འཁོར་ལོའི་གོ་ཆ་མ། དཔལ་ཧེ་རུ་ཀ་དང་། ཤིན་ཏུ་
བཟང་མོ། པདྨ་གར་གྱི་དབང་ཕྱུག་དང་སྟོབས་ཆེན་མོ། རྣམ་པར་སྣང་་
མཛད་དང་། འཁོར་ལོ་བསྒྱུར་མ། རྡོ་རྗེ་སེམས་དཔའ་དང་བརྩོན་འགྲུས་་
ཆེན་མོའོ། །ཀེང་རུས་ཐོད་པ་ལ་སོགས་པའི་དཔའ་བོ་རྣམས་ནི་ཞལ་གཅིག་པ་་་
སྤྱན་གསུམ་པ། རལ་པའི་ཐོར་ཚུགས་ཅན་དཔྲལ་བར་གནས་པའི་རྡོ་རྗེ་ཕྲེང་
བས་མཚན་པའོ། །དང་པོ་ནི་ཐོད་པ་ཅན་ཕྱག་བཞི་པ། མཁྱུད་པར་བྱེད་པའི་་
ཕྱག་གཉིས་ཀྱིས་རྡོ་རྗེ་དང་དྲིལ་བུ། གཡོན་ངོས་སུ་ཁ་ཊཱཾ་ག་དང་ཚངས་པའི་སྐུད་
པ་དང་དཔུང་རྒྱན་དང་ལྡན་པ། མཆེ་བ་བརྩིགས་པའི་ཞལ། ཕྱག་རྒྱ་ལྔ་དང་
ལྡན་པ། གཡོན་བསྐུམ་ཞིང་གཡས་བསྐྱང་བས་གནས་པའོ། །རབ་ཏུ་གཏུམ་་
མོ་ལ་སོགས་པའི་ལྷ་མོ་རྣམས་ནི་ཞལ་གཅིག་པ་སྤྱན་གསུམ་པ། འཇིགས་སུ་རུང་
བའི་གཟུགས་ཅན་མ། དབུ་སྐྲ་གྲོལ་བ། གཅེར་བུ། ཕྱག་གཉིས་པ།
མཁྱུད་པར་བྱེད་པའི་ཕྱག་གིས་ཐོད་པ་འཛིན་པ། གཡས་གདུག་པ་ཅན་སྡིགས་་
པར་བྱེད་པའི་གྲི་གུག་འཛིན་པ། གཡོན་བསྐུམ་ཞིང་གཡས་བརྐྱང་བས་གནས་་་
པའོ༑ །སྒོ་རྣམས་ལ་བྱ་རོག་གདོང་མ་དང་། འུག་གདོང་མ་དང་། ཁྱི་་་་་་


གདོང་མ་དང་། ཕག་གདོང་མ་རྣམས་ནི་མཁའ་འགྲོ་མ་ལ་སོགས་པ་བཞིའོ། །
ཁྱད་པར་དུ་འདི་རྣམས་ཀྱི་ཞལ་ནི་མིང་གི་རྗེས་སུ་འབྲང་བའོ། །ཟུར་རྣམས་སུ་་
གཤིན་རྗེ་སྲེག་མ་དང་། གཤིན་རྗེ་ཕོ་ཉ་མོ་དང་། གཤིན་རྗེ་མཆེ་བ་མ་དང་།
གཤིན་རྗེ་འཇོམས་མ་རྣམས་ནི་མིའི་ཞལ་ལོ། །གཡས་དང་གཡོན་གྱི་ཕྱོགས་ནི་ལྷ་མོ་
གཉིས་ནི་གཡས་དང་གཡོན་གྱི་སྐུ་ཕྱེད་ཕྱེད་དང་ལྡན་པ་འདི་བརྒྱད་ཀྱང་གོས་དང་
ལྡན་པའོ། །མཁའ་འགྲོ་མ་ལ་སོགས་པ་ཐམས་ཅད་མི་མགོའི་ཕྲེང་བས་བརྒྱན་པ།
རྡོ་རྗེའི་ཕྲེང་བས་དཔྲལ་བར་བརྒྱན་པ། ཕྱག་རྒྱ་ལྔ་དང་ལྡན་པ་ཅན། སྒྲ་སྒྲོགས་་་
པའི་གཡེར་ཁ་ལ་སོགས་པས་མཚན་པའི་སྐེ་རགས་ཀྱིས་བརྒྱན་པའོ། །བཅོམ་ལྡན་
འདས་ཀྱི་རིགས་ཀྱི་བདག་པོ་མི་བསྐྱོད་པ་དང་། རྡོ་རྗེ་ཕག་མོའི་རྣམ་པར་སྣང་་
མཛད་དང་། མཁའ་འགྲོ་མ་ལ་སོགས་པའི་རིན་ཆེན་འབྱུང་ལྡན། ཐུགས་དང་
གསུང་དང་སྐུའི་འཁོར་ལོ་རྣམས་ལ་མི་བསྐྱོད་པ་དང་། སྣང་བ་མཐའ་ཡས་དང་།
རྣམ་པར་སྣང་མཛད་དོ། །དམ་ཚིག་གི་འཁོར་ལོ་ལ་གནས་པ་རྣམས་ཀྱི་དོན་ཡོད་་
གྲུབ་པའོ། །བཅོམ་ལྡན་འདས་ཀྱིས་ཐུགས་ཀྱི་ས་བོན་ཧཱུཾ། ཨོཾ་ཤྲཱི་བཛྲ་ཧེ་ཧེ་རུ་རུ་
ཀཾ་ཧཱུྃ་ཧཱུྃ་ཕཊ་ཌ་ཀི་ནི་ཛྭ་ལ་སཾ་བྷ་ར་སྭཱ་ཧཱ། སྙིང་པོའི་སྔགས་སོ། །ཨཱོཾ་ཁནྡྲ་རོ་ཧེ་ཧཱུཾ་
ཧཱུཾ་ཕཊ། ཞེས་བྱ་བ་ནི་ཁཾ་ཌ་རོ་ཧེ་ལས་ཐམས་ཅད་པའི་སྔགས་སོ། །ལྷ་གཞན་
རྣམས་ཀྱི་སྔགས་ནི་བདག་གིས་དཔལ་བདེ་མཆོག་གི་མངོན་པར་རྟོགས་པའི་བསྒྲུབ་
ཐབས་ལས་བཤད་དོ།། །།
ཡང་ན་དལ་གྱི་དབང་ཕྱུག་ལ་སོགས་པ་ནས་གཤིན་རྗེ་འཇོམས་མའི་བར་དུ་
ཐམས་ཅད་ཞལ་གཅིག་ཕྱག་གཉིས་པའོ། །དེ་ལ་དཔའ་བོ་ཉི་ཤུ་རྩ་ལྔ་ནི་གཡས་་
གཡོན་གྱི་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་ཡུམ་ལ་མཁྱུད་པའོ། །


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
མཁའ་འགྲོ་མ་ལ་སོགས་པ་རྣམ་པ་བཞི་དང་ཁྭ་གདོང་མ་ལ་སོགས་པ་རྣམས་ནི་་་་་
གཡོན་པས་ཐོད་པ་དང་མཆན་ཁུང་ན་ཆགས་པའི་ཁ་ཊཱཾ་ག་འཛིན་པ་གཡས་པས་ཌ་
མ་རུ་འཛིན་པ། གཞན་ཐམས་ཅད་ནི་གོང་བཞིན་ནོ།། །།
ཡང་ན་འདིར་ཁྱད་པར་འཁོར་ལོའི་དབང་ཕྱུག་ལ་སོགས་པ་ཕྱག་གཉིས་པའི་་
ཕྱོགས་ལ། དཔལ་བདེ་མཆོག་དང་རྡོ་རྗེ་ཕག་མོ་གཉིས་ནི་གསེར་གྱི་མདོག་ལྟ་་་་་
བུའམ༑ ཡང་ན་ལུགས་གཅིག་ལ་དལ་གྱི་ལྷ་ཐམས་ཅད་སྔོན་པོ་སྟེ། བཅོམ་ལྡན་འདས་ནི་
ཕྱག་གཡས་པ་རྡོ་རྗེ་གསོར་བ་གྱེན་དུ་འཕྱར་བ། གཡོན་པས་ཐོད་པ་དང་ཁ་ཊཱཾ་ག་་
འཛིན་པའམ། ཡང་ན་རྡོ་རྗེ་དང་དྲིལ་བུའི་ཕྱག་གཉིས་ཀྱིས་མཁྱུད་པར་བྱེད་
པའི་ཚུལ་གྱིས་དལ་ཐམས་ཅད་སེར་པོ་གནས་པའོ། །མཁའ་འགྲོ་མ་ལ་སོགས་པ་བཞི་ནི་
སེར་པོ་གཡས་པས་ཌ་མ་རུ་འཛིན་པ། ཐུགས་ཀྱི་འཁོར་ལོའི་དཔའ་བོ་རྣམས་ནི་
ནག་པོ། རྡོ་རྗེ་དང་དྲིལ་བུ་འཛིན་པ། དཔའ་མོ་རྣམས་ནི་དཀར་མོ། ཕྱག་
གཡས་ན་རྡོ་རྗེ་དང་བཅས་པའི་སྡིགས་འཛུབ་འཛིན་པའོ། །གསུང་གི་འཁོར་་
ལོའི་དཔའ་བོ་རྣམས་ནི་དམར་པོ་པདྨ་དང་དྲིལ་བུ་འཛིན་པ། མཁའ་འགྲོ་མ་་་་
རྣམས་ནི་ནག་མོ་ཕྱག་གཡས་པདྨ་དང་བཅས་པའི་སྡིགས་འཛུབ་མཛད་པའོ། །
སྐུའི་འཁོར་ལོའི་དཔའ་བོ་རྣམས་ནི་དཀར་པོ། འཁོར་ལོ་དང་། རྡོ་རྗེ་དྲིལ་བུ་
འཛིན་པའོ། །ལྷ་མོ་རྣམས་ནི་དམར་མོ་གཡས་པས་སྡིགས་འཛུབ་དང་བཅས་
པས་འཁོར་ལོ་འཛིན་པའོ། །དཔའ་བོ་ཐམས་ཅད་ནི་ཆགས་པའི་ཚུལ་གྱིས་ཡུམ་
ལ་མཁྱུད་པས་གཡོན་བསྐུམ་གཡས་བསྐྱང་བས་གནས་པ། དཔའ་མོ་རྣམས་ནི་
དེའི་བརླའ་གཉིས་ལ་དཀྲིས་པའི་ཚུལ་ལོ། །ཁྭ་གདོང་མ་ལ་སོགས་པ་རྣམས་ནི་་་་
གཡས་པས་སྡིགས་འཛུབ་དང་བཅས་པའི་གྲི་གུག་འཛིན་པའོ། །ལྷ་མོ་ཐམས་་་་་


ཅད་གཡོན་པས་ཐོད་པ་འཛིན་པ། གཤིན་རྗེ་སྲེག་མ་ལ་སོགས་པ་ནི་གཡས་པ་ཌ་
མ་རུ། གཡོན་པ་སྡིགས་འཛུབ་དང་བཅས་པའི་མི་མགོ་བརློན་པ་འཛིན་པའོ། །
མཁའ་འགྲོ་མ་ལ་སོགས་པ་རྣམས་དང་ཁྭ་གདོང་མ་ལ་སོགས་པ་རྣམས་ཀྱིས་གཡོན་
པའི་མཆན་ཁུང་ན་ཁ་༔ག་འཛིན་པའོ། །བཅུ་གཉིས་པོ་འདི་རྣམས་ནི་སྐྱིལ་ཀྲུང་
ཕྱེད་པའི་གར་གྱི་ཚུལ་གྱིས་གནས་པ། གཞན་གྱི་ཁྱད་པར་ནི་གོང་བཞིན་ནོ། །
བདེ་མཆོག་གི་དལ་རྣམ་པ་གསུམ་མོ།། །།
གང་གི་ཚེ་དཔའ་བོ་ཉི་ཤུ་རྩ་ལྔ་མི་བསྒོམ་ན་དེའི་ཚེ་རྡོ་རྗེ་ཕག་མོའི་དལ་དུ་
འགྱུར་རོ། །དེའི་ཚེ་རྡོ་རྗེ་ཕག་མོའི་དལ་གསུམ་ནི་མངོན་པར་རྟོགས་པའི་སྙེ་མ་ལས་ཤེས་པར་་
བྱའོ༑ །རྡོ་རྗེ་ཕག་མོའི་ས་བོན་བཾ་ངོ་། །ཨོཾ་བཛྲ་བཻ་རོ་ཙ་ན་ཡེ་ཧཱུཾ་ཧཱུཾ་ཕཊ།
ཞེས་བྱ་བ་ནི་སྙིང་པོའོ། །དེ་རྣམས་ནི་ཕྱག་གཉིས་པའི་བདེ་མཆོག་གི་ལྷའོ། །
ཕྱག་གཡས་ན་གནས་པ་རྣམས་ཀྱི་མཚན་མ་ནི་བྲི་བའི་དལ་ལས་ཤེས་པར་བྱའོ། །
བཅོམ་ལྡན་འདས་སངས་རྒྱས་ཐོད་པའི་དལ་ལྷ་ཉི་ཤུ་རྩ་ལྔ་པའི་བདག་ཉིད་ཅན་ལ་
རྡོ་རྗེ་གུར་དང་ཆོས་འབྱུང་གི་ནང་དུ་གནས་པའི་ཕོ་བྲང་གི་དབུས་སུ་འཁོར་ལོ་་་་་
ནག་པོ་རྩིབས་བརྒྱད་པ་དང་སྣ་ཚོགས་པདྨ་འདབ་མ་བརྒྱད་ཀྱི་ཟེའུ་འབྲུ་ལ་སྟེང་དུ་
རོ་གན་རྐྱལ་གྱི་སྙིང་ཁར་ཉི་མའི་དལ་ལ་བཅོམ་ལྡན་འདས་ཧེ་རུ་ཀ་སྐུ་མདོག་ནག་
པོ་སྐྱིལ་ཀྲུང་ཕྱེད་པའི་གར་གྱི་ཉམས་དགུ་དང་ལྡན་པ། ཞལ་གཅིག་ཕྱག་བཞི་པ་
སྤྱན་གསུམ་དམར་བ། གཡས་ཀྱི་ཕྱག་གཉིས་ན་གྲི་གུག་དང་ཌ་མ་རུ། གཡོན་
གྱི་ཕྱག་གཉིས་ན་ཐོད་པ་དང་ཁ་ཊཱཾ་ག་འཛིན་པའོ། །ཕྱག་རྒྱ་དྲུག་དང་ལྡན་པ།
མི་མགོ་ལྔ་བཅུའི་ཕྲེང་བའི་ཚོགས་འགུལ་ལ་འཕྱང་བ། སྟག་གི་ལྤགས་པ་གྲོལ་་་་
བས་སྐུ་སྨད་ལ་བརྒྱན་པའོ། །སྣ་ཚོགས་རྡོ་རྗེ་དང་ཟླ་བ་ཕྱེད་པས་མཚན་པའི་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
རལ་པའི་ཐོར་ཚུགས་ནག་པོ་དང་། དཔྲལ་བའི་སྟེང་དུ་ཐོད་པ་ལྔས་བརྒྱན་པ།
སངས་རྒྱས་ལྔའི་དབུ་རྒྱན་ཅན། གཙོ་བོ་འདིའི་ཡུམ་ཡིད་འོང་མ་རི་མོ་བདེ་མ་མི་
མགོའི་ཕྲེང་བ་ཅན། དབུ་སྐྲ་གྲོལ་ཞིང་གྱེན་དུ་འབར་བ། ཐོད་པ་ལྔས་དབུ་ལ་་
བརྒྱན་པ། མཆེ་བ་ཅུང་ཟད་བརྩིགས་པ། སྐུ་མདོག་དམར་པོ་ཞལ་གཅིག་
ཕྱག་གཉིས་པ་སྤྱན་གསུམ་པ། ཕྱག་གཡས་པ་ཡབ་ཀྱི་མགྲིན་པ་ལ་གྲི་གུག་དང་་
བཅས་པའི་ཆགས་པའི་ཕྱག་གིས་མཁྱུད་པ། གཡོན་གྱིས་ཐོད་པ་ཁྲག་གི་རྒྱུན་་་་་
འཛག་པ་ཡབ་ལ་སྟོབ་པ། ཤར་གྱི་རྩིབས་ལ་སྟེང་གི་འདབ་མ་ལ་ལེགས་པའི་ཕྲེང་
བ་ཅན་མའོ། །བྱང་དུ་ཐོད་པ་ཅན་མའོ། །ནུབ་དུ་སྡིགས་མའོ། །ལྷོ་རུ་
གཞན་གྱིས་མི་ཐུབ་མའོ། །དེ་ནས་དབང་ལྡན་ལ་སོགས་པའི་འདབ་མ་རྣམས་ལ་
གཡས་སྐོར་གྱིས་བྱང་སེམས་དཀར་པོ་དང་དམར་པོ་དང་བདུད་རྩི་ལྔ་དང་མར་མེ་
ལྔས་གང་བའི་ཐོད་པ་རྣམས་སོ། །རིམ་པ་དང་པོ་ནི་རྡོ་རྗེ་སྔོན་པོའི་ཕྲེང་བས་་་
བསྐོར་བའོ། །དེ་ནས་རིམ་པ་གཉིས་པ་ལ་འཁོར་ལོ་རྩིབས་བརྒྱད་དམར་པོ་ལ་་་
གནས་པའི་པདྨ་དམར་པོ་བརྒྱད་ཀྱིས་ཕྱི་རོལ་རྡོ་རྗེ་དམར་པོའི་ཕྲེང་བས་བསྐོར་་་་་
བའོ༑ །དེའི་ཤར་གྱི་རྩིབས་ལ་དགེ་བའི་སྐེ་རགས་མའོ། །བྱང་དུ་ནི་གཟུགས་
ཅན་མའོ། །ནུབ་དུ་ནི་རྣམ་པར་རྒྱལ་མའོ། །ལྷོ་རུ་ནི་འོད་བྱེད་མའོ། །
དབང་ལྡན་དུ་ནི་ནག་མོའོ། །མེའི་མཚམས་སུ་རྒྱ་མཚོ་ཆེན་མོའོ། །སྲིན་པོའི་་
མཚམས་སུ་འཕྲོག་བྱེད་མའོ། །རླུང་གི་མཚམས་སུ་གསོད་མའོ། །དེ་ནས་རིམ་
པ་གསུམ་པ་ལ་ནི་འཁོར་ལོ་དཀར་པོ་རྩིབས་བརྒྱད་ལ་གནས་པའི་པདྨ་དཀར་པོ་རྡོ་
རྗེ་དཀར་པོའི་ཕྲེང་བས་བསྐོར་བའོ། །དེའི་ཤར་དུ་ནི་སྒྲོལ་མའོ། །བྱང་དུ་ནི་
འཇིགས་སྟོན་མའོ། །ནུབ་དུ་ནི་ལེགས་མཐོང་མའོ། །ལྷོ་རུ་ནི་མི་འཕམ་མའོ། །
དབང་ལྡན་དུ་ནི་དགེ་མའོ། །མེའི་མཚམས་སུ་ཨོ་ཏར་ཀའོ། །སྲིན་པོའི་་་་་


མཚམས་སུ་དུས་མཚན་མའོ། །རླུང་གི་མཚམས་སུ་གཤིན་རྗེ་ཆེན་མོའོ། །ཤར་
སྒོའི་པདྨ་ལ་ནི་མཛེས་མའོ། །བྱང་སྒོའི་པདྨ་ལ་ནི་སའི་ལྷ་མོའོ། །ནུབ་སྒོའི་་་་་
པདྨ་ལ་ནི་སྐལ་བཟངས་མའོ། །ལྷོའི་སྒོའི་པདྨ་ལ་ནི་ཡིད་འོང་མའོ་བྱམས་མཐོང་མ་ཟེར་
རྡོ་རྗེ་ཕྲེང་བ་དང་མཚན་བསྟུན་པ་གལ་ཆེ། །འདི་དག་ཐམས་ཅད་གཡས་དང་གཡོན་གྱི་ཕྱག་་
གིས་གྲི་གུག་དང་ཐོད་པ་འཛིན་པ། སོ་ཅུང་ཟད་ཕྱར་བ། ཞལ་གཅིག་པ།
སྤྱན་གསུམ་པ། རུས་པའི་རྒྱན་གྱིས་བརྒྱན་པའོ། །མི་མགོའི་ཕྲེང་བ་ལྗང་ཁུ་་་
དབུ་སྐྲ་དམར་པོ་གྱེན་དུ་བརྫེས་པ། བྱང་སེམས་འཛག་པ་ཉི་མའི་གདན་ལ་སྐྱིལ་
ཀྲུང་ཕྱེད་པའི་གར་གྱི་ཚུལ་གྱིས་གནས་པའོ། །སྒོ་སྐྱོང་མ་རྣམས་ནི་ཞབས་གཡས་
བསྐུམ་གཡོན་བསྐྱང་བ་སྟེ། འདི་རྣམས་ཐམས་ཅད་ནི་སྟག་གི་ལྤགས་པ་བསྣམས་
པ༑ སྐུ་མདོག་སྔོན་པོ། ཡང་ན་འདི་རྣམས་ལ་ཕྲེང་མ་ཅན་མ་ལ་སོགས་པ་་་
བཞི་ནག་མོའོ། །རིམ་པ་གཉིས་པ་ལ་གནས་པ་རྣམས་སེར་མོའོ། །རིམ་པ་་་་་
གསུམ་པ་ལ་གནས་པ་རྣམས་ལྗང་ཁུའོ། །སྒོའི་ལྷ་མོ་རྣམས་ནི་ནག་མོའོ། །བཅོམ་
ལྡན་འདས་ལ་ནི་མི་བསྐྱོད་པ་ལ་སོགས་པ་དེ་བ་ལྔས་རྒྱས་བཏབ་པའོ། །རི་མོ་་་
བདེ་མ་ནི་རྣམ་པར་སྣང་མཛད་ཀྱིས་སོ། །ཕྲེང་བ་ཅན་མ་ལ་སོགས་པ་བཞི་ནི་རིན་
འབྱུང་གིས་སོ། །རིམ་པ་གཉིས་པ་ལ་གནས་པ་རྣམས་ནི་སྣང་བ་མཐའ་ཡས་ཀྱིས་
སོ༑ །རིམ་པ་གསུམ་པ་ལ་གནས་པ་རྣམས་ནི་རྣམ་པར་སྣང་མཛད་ཀྱིས་སོ། །སྒོའི་
ལྷ་མོ་རྣམས་ནི་དོན་ཡོད་གྲུབ་པའོ། །བཅོམ་ལྡན་འདས་ཀྱི་ཐུགས་ཀྱི་ས་བོན་ནི་ཧཱུཾ་
ངོ་། །ཨོཾ་བྷུད་དྷཱ་ཀ་པཱ་ལི་ནཱི་ཨཿ ཧྲི ཧེ་ཧཱུྃ་ཕཊ། སྙིང་པོའོ། །འདི་ཉིད་ཁོ་ན་དལ་་་་་
འདིའི་ལས་ཐམས་ཅད་པའི་སྔགས་དང་སྙིང་པོའི་སྔགས་གཅིག་པས་སོ།། །།
དཔལ་རྣལ་འབྱོར་ནམ་མཁའི་དལ་ལ་རྡོ་རྗེ་གུར་གྱི་ནང་དུ་མེ་དང་ཆུ་དང་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
སའི་དལ་གྱི་སྟེང་དུ་རྒྱ་མཚོ་ཆེན་པོ་ལ་སོགས་པས་ཡོངས་སུ་བསྐོར་བའི་རི་རབ་ཀྱི་
སྟེང་དུ་སྣ་ཚོགས་པདྨ་དང་རྡོ་རྗེ་རྒྱ་ཁྲྀ་གྱི་ལྟེ་བ་ལ་གནས་པའི་གཞལ་ཡས་ཁང་གི་་་
ནང་གི་རིམ་པའི་ལྟེ་བར། སེངྒེའི་སྟེང་དུ་སྣ་ཚོགས་པདྨ་དང་ཟླ་བ་ལ་སེམས་་
དཔའི་དཀྱིལ་དཀྲུང་གིས་བཞུགས་པ། བཅོམ་ལྡན་འདས་དཔལ་རྣལ་འབྱོར་་
ནམ་མཁའ་ནག་པོ་རྩ་བ་དང་གཡས་གཡོན་གྱི་ཞལ་ནག་པོ་དང་དཀར་པོ་དང་ནག་
པོའོ༑ །ཞལ་རེ་རེ་ལ་སྤྱན་གསུམ་གསུམ་པ། ཕྱག་རྒྱ་དྲུག་དང་ལྡན་པ།
དཔྲལ་བར་གནས་པའི་ཐོད་པའི་ཕྲེང་བ་ལྔ་དང་། ནོར་བུ་དང་ཟླ་བ་ཕྱེད་པ་་་་
དང་། སྣ་ཚོགས་རྡོ་རྗེ་དང་ལྡན་པའི་རལ་པ་ནག་པོའི་ཐོར་ཅོག་ཅན། དེ་བ་
ལྔ་སྤྲོ་བ་དང་བསྡུ་བའི་ཅོད་པན་ཅན། སྐུ་སྨད་ལ་སྟག་གི་ལྤགས་པའི་གོས་གྲོལ་་
ཞིང་འཕྱང་བ། ཕྱག་དྲུག་པ་ཕྱག་གཉིས་ཀྱིས་རྡོ་རྗེ་དང་དྲིལ་བུ་བསྣམས་པས་་་་་
ཤེས་རབ་ཀྱི་མཁའ་འགྲོ་མ་དཀར་མོའམ་ནག་མོ་ལ་མཁྱུད་པ། གཡས་པ་གཉིས་
ཀྱིས་ནུ་མ་དང་མདའ། གཡོན་པ་གཉིས་ཀྱིས་པདྨའི་སྣོད་དང་གཞུ་འཛིན་པའོ། །
དེ་ནས་ཤར་གྱི་གནས་ལ་གླང་པོ་ཆེའི་རྒྱལ་པོ་ལ་རོལ་པའི་ཚུལ་གྱིས་གནས་པའི་རྡོ་
རྗེ་མཁའ་འགྲོ་མ་དཀར་མོ། བྱང་དུ་རྨ་བྱའི་གདན་ལ་དཀྱིལ་དཀྲུང་ཕྱེད་པའི་་་་
གནས་པའི་འཇིགས་བྱེད་མཁའ་འགྲོ་མ་སེར་མོ་སྦྲུལ་གྱིས་བརྒྱན་པ་དང་། ནུབ་་
དུ་སྦྲུལ་གྱི་གདན་ལ་ཙོག་པུར་གནས་པའི་རོ་ལངས་མ་དམར་མོ། ལྷོ་རུ་ལས་་
བྱེད་མ་ཀིང་ཀ་རའི་གདན་ལ་སྐྱིལ་དཀྲུང་ཕྱེད་པས་གནས་པའི་གཏུམ་མོ་སྔོན་མོ།
དབུ་སྐྲ་དམར་པོ་བཀྲམ་ཞིང་སྤྱི་བོར་ཐལ་མོ་སྦྱར་བའོ། །འདིར་ཡེ་ཤེས་ཀྱི་མཁའ་
འགྲོ་མ་ལ་སོགས་པ་ལྔ་ནི་གཡས་དང་གཡོན་གྱི་ཕྱག་གིས་ཐོད་པ་དང་ཁ་ཊཱཾ་ག་་་
འཛིན་པའོ། །རྡོ་རྗེ་མཁའ་འགྲོ་མ་ལ་སོགས་པ་ནི་གླང་པོ་ཆེ་ལ་སོགས་པའི་སྟེང་
ན་པདྨ་དང་ཉི་མ་ལ་གནས་པའི་གླང་པོ་ཆེའི་ལྤགས་པའི་སྨད་གཡོགས་དང་མིའི་་་་


ལྤགས་པ་སྟོད་དུ་གྱོན་པའོ། །དབང་ལྡན་དུ་སེང་གེ་ལ་རོལ་པའི་ཚུལ་དུ་གནས་་
པའི་སེང་གེ་མ་དཀར་སེར། ཕྱག་གཉིས་པའི་གཡས་སྟེང་དུ་ཕྱར་བས་ཁ་ཊཱཾ་ག་་
འཛིན་པ། གཡོན་པས་སྡིགས་འཛུབ་དང་བཅས་པའི་ཐོད་པ་འཛིན་པས་་་་་
བཞུགས་པའོ། །མེའི་མཚམས་སུ་གནོད་སྦྱིན་རྡོ་རྗེ་གདོང་གི་གདན་ལ་ཟླུམ་པོའི་
ཚུལ་གྱིས་གནས་པའི་སྟག་མོ་དཀར་མོ། ཕྱག་གཉིས་མ། གཡས་དང་གཡོན་་
པ་ལྕགས་ཀྱུ་དང་ཞགས་པ་འཛིན་པའོ། །སྲིན་པོའི་མཚམས་སུ་མ་ཧེ་ལ་དཀྱིལ་་་
དཀྲུང་ཕྱེད་ཀྱིས་བཞུགས་པའི་སྤྱང་མོ་སྤྱང་ཁུའི་ཞལ་མ་དམར་ནག་ཕྱག་གཉིས་པ་
དགྲ་སྟ་དང་ཞགས་པ་འཛིན་པའོ། །རླུང་གི་མཚམས་སུ་འུག་པའི་གདོང་ཅན་མ་
འུག་པ་མ་ཙོག་པུར་གནས་དམར་སེར་ཕྱག་གཉིས་པ་དབྱུག་པ་དང་ཞགས་པ་འཛིན་པའོ། །
འདི་རྣམས་ནི་རང་རང་གི་ཆིབས་ལ་པདྨ་དང་ཉི་མའི་སྟེང་ན་གནས་པའོ། །ཤར་
དུ་རྡོ་རྗེ་མཁའ་འགྲོ་མའི་རྒྱབ་དུ་མཁའ་འགྲོ་མ་དཀར་མོ་ཕྱག་གཉིས་ཀྱི་རྩེ་མོ་ཁར་
བཅུག་པའོ། །བྱང་དུ་སྡིགས་བྱེད་མཁའ་འགྲོ་མའི་རྒྱབ་དུ་མར་མེ་མ་སེར་མོ་སྤྱི་་
བོར་ཐལ་མོ་སྦྱར་བ་དང་བཅས་པའི་མར་མེ་འཛིན་པའོ། །ནུབ་དུ་རོ་ལངས་མའི་
རྒྱབ་དུ་འཛིན་མ་དམར་མོ་སྙིམ་པ་ཁྲག་གིས་བསྐང་བ་ཁར་བཅུག་པའོ། །ལྷོར་་་
གཏུམ་མོའི་རྒྱབ་དུ་ཀཾ་པོ་ཛི་ནག་མོ་ཕྱག་གཉིས་ཀྱིས་ཐུགས་ཁར་གཏུན་ཤིང་འཕྱར་
བའོ༑ །བཞི་པོ་འདི་དག་པདྨ་དང་ཉི་མ་དང་རོའི་གདན་ལ་གནས་པའོ། །དེ་
ནས་རྡོ་རྗེ་ཕྲེང་བ་འོད་ཟེར་གྱི་ཕྲེང་བའི་ཕྱི་རོལ་གྱི་རིམ་པ་ལ་བསྐོར་བ་ལ་པདྨ་དང་
ཟླ་བ་རྣམས་ལ། ཤར་ཕྱོགས་སུ་པུ་ཀ་སི་དང་དྲ་བི་ལི་དང་། གཏུམ་མོ་རྣམས་
ཕྱག་གཉིས་མ་བདུད་རྩིའི་སྣོད་འཛིན་པའོ། །བྱང་དུ་འཇིགས་བྱེད་མ་དང་།
ཁྲག་མདོག་མོ་དང་། ས་ག་མ་རྣམས་མེ་ལྔས་གང་བའི་པདྨའི་སྣོད་འཛིན་པའོ། །
ནུབ་དུ་དྲག་ཤུལ་མ་དང་། འབར་བ་མ་དང་། མི་སྡུག་པའི་གཟུགས་ཅན་མ་་་་


དཀྱིལ་འཁོར་ཐམས་ཀྱི་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ

རྣམས་གཏོར་མའི་སྣོད་འཛིན་པའོ། །ལྷོར་ཐོད་པ་མ་དང་། རྡོ་རྗེ་མ་དང་།
བུམ་པ་མ་རྣམས་བཏུང་བའི་སྣོད་འཛིན་པའོ། །དབང་ལྡན་དུ་སྒེག་མོ། སྒེག་
པའི་ཚུལ་གྱིས་གར་བྱེད་པ་དང་། དྲི་མ་དྲིའི་སྣོད་འཛིན་པའོ། །མེ་་་་་
མཚམས་སུ་པི་ཝང་མ་པི་ཝང་བསྒྲེང་བ་དང་། མེ་ཏོག་མ་མེ་ཏོག་གི་ཕྲེང་བ་སྟེང་
དུ་འཐོར་བའོ། །སྲིན་པོའི་མཚམས་སུ་གླུ་མ་ཁའི་ཐད་ཁར་སྡིགས་འཛུབ་གཡོ་བ་
དང་། བདུག་སྤོས་མ་བདུག་སྤོས་དང་བཅས་པའི་སྣོད་འཛིན་པའོ། །
རླུང་གི་མཚམས་སུ་གར་མ་དཀར་མོ་གར་གྱི་ཚུལ་གྱིས་སྟེང་དུ་ཐལ་མོ་སྦྱར་བ་དང་།
མར་མེ་མ་མར་མེའི་སྣོད་འཛིན་པའོ། །ཡེ་ཤེས་ཀྱི་མཁའ་འགྲོ་མ་ལ་སོགས་པ་་
སུམ་ཅུ་རྩ་གསུམ་པོ་འདི་དག་ཐམས་ཅད་ཀྱང་ཞལ་གཅིག་པ། ཕྱག་གཉིས་པ།
སྤྱན་གསུམ་པ། དབུ་སྐྲ་གྲོལ་བ། དབུ་ལ་མི་མགོ་ལྔའི་ཕྲེང་བ་ཅན་ནོ། །
ཁྱད་པར་དུ་འཇིགས་བྱེད་ཀྱི་མཁའ་འགྲོ་མ་ནི་དབུ་སྐྲ་གྱེན་དུ་བརྫེས་པ། སེང་གེ་
མོ་ལ་སོགས་པ་གོས་དམར་པོ་གྱོན་པ། པུ་ཀ་སི་ལ་སོགས་པ་རྣམས་ནི་དཀར་མོ་
སྟེ༑ མེའི་མཚམས་ཀྱི་ལྷ་མོ་རྣམས་ཀྱང་དེ་བཞིན་ནོ། །འཇིགས་བྱེད་ཀྱི་་་
མཁའ་འགྲོ་མ་ལ་སོགས་པ་ནི་སེར་མོ་སྟེ། དབང་ལྡན་གྱི་ལྷ་མོ་གཉིས་ཀྱང་དེ་་་་
བཞིན་ནོ། །དྲག་ཤུལ་མ་ལ་སོགས་པ་རྣམས་ནི་དམར་མོ་སྟེ། རླུང་གི་མཚམས་
ཀྱི་ལྷ་མོ་རྣམས་ཀྱང་དེ་བཞིན་ནོ། །ཐོད་པ་མ་ལ་སོགས་པ་རྣམས་ནི་ནག་མོ་སྟེ།
སྲིན་པོའི་མཚམས་ཀྱི་ལྷ་མོ་རྣམས་ཀྱང་དེ་བཞིན་ནོ། །དེ་ནས་རྡོ་རྗེ་ཕྲེང་བའི་་་་
ཕྱིའི་རིམ་པའི་སྒོ་རྣམས་དང་སྣམ་བུའི་མཚམས་ལ་མཚོ་སྐྱེས་དང་ཟླ་བའི་གདན་་་་་
རྣམས་ལ་ནི། ཤར་སྒོར་ཁྱབ་འཇུག་ནག་པོ་དང་། བྱང་དུ་ཚངས་པ་སེར་པོ་་
དང་། ནུབ་དུ་དབང་ཕྱུག་ཆེན་པོ་དཀར་པོ་དང་། ལྷོ་རུ་གདོང་དྲུག་དམར་་
པོ་དང་། དབང་ལྡན་གྱི་མཚམས་སུ་དབང་པོ་སེར་པོ་དང་། མེའི་མཚམས་སུ་


ལུས་ངན་པོ་སེར་པོ་དང་། སྲིན་པོའི་མཚམས་སུ་གཤིན་རྗེ་ནག་པོ་དང་།
རླུང་གི་མཚམས་སུ་ཆུ་ལྷ་དཀར་པོའོ། །ཤར་གྱི་སྣམ་བུ་ལ་ཤར་དུ་ཀ་ཀ་རའི་་
འཇིགས་བྱེད་དང་། ཁ་ཊཾ་གའི་སྲིན་པོ་དང་། ཚོགས་ཀྱི་དབང་ཕྱུག་དང་།
དྲིལ་བུའི་རྣམ་པ་ཅན་རྣམས་དཀར་པོའོ། །བྱང་དུ་གཏུམ་མོའི་དབང་ཕྱུག་དང་
མདུན་པའི་ལྷ་དང་། རིགས་ཀྱི་དབང་ཕྱུག་དང་སྨྲ་བའི་འཇིགས་བྱེད་རྣམས་་
སེར་པོའོ། །ནུབ་དུ་འདོད་པ་དྲག་པོ་དང་། གཏུམ་མོའི་དབང་ཕྱུག་དང་།
ཌ་མ་རུའི་འདུལ་བྱེད་དང་། རྔ་སྒྲས་འཇིགས་བྱེད་རྣམས་དམར་པོའོ། །ལྷོར་
གཏུམ་བུ་རིའི་དབང་ཕྱུག་དང་། ཐོ་ར་ན་ཐ་དང་། མཆེ་བ་བརྩིགས་པ་དང་།
གཞུ་འཛིན་མ་རྣམས་ནག་པོ་དང་། ཉི་ཤུ་རྩ་བཞི་པོ་འདི་རྣམས་ནི། ཁྱབ་་་་་
འཇུག་ལ་སོགས་པ་ཞལ་གཅིག་པ་ཕྱག་བཞི་པ་སྤྱན་གསུམ་པ། གཡས་པའི་ཕྱག་
གཉིས་ཀྱིས་ཁ་ཊཱཾ་ཁ་དང་ཏྲི་ཤུལ་འཛིན་པ། གཡོན་པ་གཉིས་ཐོད་པ་དང་བཅས་
པ་སྟེ་ལྷ་མོ་ལ་མཁྱུད་པ། རལ་པ་ནག་པོའི་ཐོར་ཚུགས་ཅན། ཐོད་པ་ལྔའི་་་་
ཕྲེང་བས་དབུ་ལ་བརྒྱན་པ། ཕྱག་རྒྱ་ལྔ་དང་ལྡན་པ། སྟག་གི་ལྤགས་པའི་ན་་
བཟའ་དང་ལྡན་པའོ། །འདི་དག་གི་ལྷ་མོ་རྣམས་ཀྱང་གཡས་པ་ན་ཁ་ཊཱཾ་ག་དང་།
གཡོན་པ་ན་ཐོད་པ་འཛིན་པའོ། །འདིར་དཔལ་རྣལ་འབྱོར་ནམ་མཁའ་ལ་ནི་མི་
བསྐྱོད་པ་ལ་སོགས་པ་དེ་བ་ལྔས་རྒྱས་བཏབ་པ། ཡེ་ཤེས་ཀྱི་མཁའ་འགྲོ་བ་ལ་ནི་
མི་བསྐྱོད་པའམ་རྣམ་པར་སྣང་མཛད་ཀྱིས་རྒྱས་བཏབ་པའོ། །རྡོ་རྗེ་མཁའ་འགྲོ་
མ་ལ་སོགས་པ་བཞི་ནི་རྣམ་པར་སྣང་མཛད་དང་རིན་ཆེན་འབྱུང་ལྡན་དང་སྣང་བ་
མཐའ་ཡས་དང་དོན་ཡོད་གྲུབ་པ་རྣམས་ཀྱིས་སོ། །སེང་གེ་མ་ལ་སོགས་པ་བཞི་་
ནི་མི་བསྐྱོད་པ་དང་རྣམ་པར་སྣང་མཛད་དང་རིན་ཆེན་དབང་ཕྱུག་དང་སྣང་བ་་་
མཐའ་ཡས་རྣམས་ཀྱིས་སོ། །ཚངས་པ་ལ་རྣམ་པར་སྣང་མཛད་ཀྱིས་སོ། །


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དབང་ཕྱུག་ཆེན་པོ་ལ་སྣང་བ་མཐའ་ཡས་ཀྱིས་སོ། །གཞན་ལྷ་དཀར་པོ་རྣམས་ཀྱི་
ནི་རྣམ་པར་སྣང་མཛད་ཀྱིས་སོ། །སེར་པོ་རྣམས་ནི་རིན་ཆེན་འབྱུང་ལྡན་གྱིས་སོ།།
དམར་པོ་རྣམས་ནི་སྣང་བ་མཐའ་ཡས་ཀྱིས་སོ། །ནག་པོ་རྣམས་ནི་མི་བསྐྱོད་པའོ།།
དལ་དབང་ཕྱུག་གི་ཐུགས་ཁའི་ས་བོན་ནི་ཧཱུཾ་ངོ་། །ཨོཾ་ཧཱུཾ་ཧཱསྭཱ་ཧཱ། ཞེས་བྱ་བ་
ནི་སྙིང་པོའི་སྔགས་སོ། །ཨོཾ་གྷུ་གྷ་སྭཱ་ཧཱ། རོ་ལངས་མའི་ལས་ཐམས་ཅད་བྱེད་
པའི་སྔགས་སོ། །ཞེས་རིམ་པ་གསུམ་ལྡན་གྱི་དཀྱིལ་འཁོར་རོ།། །།
བཅོམ་ལྡན་འདས་གཤིན་རྗེ་གཤེད་ཀྱི་དལ་དུ། རྡོ་རྗེ་གུར་གྱི་དབུས་སུ་
ཆོས་འབྱུང་གི་ལྟེ་བར་གནས་པའི། ཡང་ཁ་གཅིག་ལ་དབུས་ཀྱི་དལ་གཞལ་ཡས་
ཁང་གི་རིམ་པ་ལ། མཁའ་འགྲོ་མ་ལ་སོགས་པ་བཞི་པོ་རྣམས་སྒོ་རྣམས་ལ་བསྐྱེད་
པའི་ཚུལ་ཀྱང་བཤད་དོ། །ཁ་ཅིག་ནི་རིམ་པ་གཉིས་པ་ཡང་གཞལ་ཡས་ཁང་གི་
དབྱིབས་ལྟ་བུ་ཟེར་རོ། །དེ་ཉིད་ཀྱང་ཟླུམ་པོར་བྱེད་པའི་ལུགས་ཀྱང་ཤེས་པར་་་
བྱའོ༑ །གཞལ་ཡས་ཁང་གི་དབུས་སུ་སྣ་ཚོགས་མཚོ་སྐྱེས་དང་ཉི་མའི་སྟེང་དུ་་་་
གནས་པའི་མ་ཧེ་ནག་པོ་ཁྲོས་པ་རུས་བརྒྱན་གྱིས་བརྒྱན་པའི་རྒྱབ་དུ་སྣ་ཚོགས་པདྨ་
དང་ཉི་མ་ལ་གནས་པའི་གཤིན་རྗེའི་སྟེང་དུ་གཤིན་རྗེ་གཤེད་ནག་པོ་གཡོན་བསྐྱང་
གཡས་བསྐུམ་པ། རྨ་ར་དམར་སྐྱ། དབུ་སྐྲ་དམར་སེར་གྱེན་དུ་བརྫེས་པ།
རྡོ་རྗེའི་རྒྱན་གྱིས་བརྒྱན་པ། ཐུང་ཞིང་སྦོམ་པ་གསུས་པ་འཕྱང་བ། མི་མགོའི་
ཕྲེང་བ་འགུལ་དུ་འཆང་བ། ལྗགས་འདྲིལ་བ། འབར་བའི་མཆེ་བ་བརྩིགས་པ།
རྩ་བ་དང་གཡས་གཡོན་གྱི་ཞལ་ནག་པོ་དང་དཀར་པོ་དང་དམར་བའོ། །ཕྱག་་་
དྲུག་པའི་གྲི་གུག་དང་ཐོད་པས་མཆོད་པར་བྱས་པའི་གཡས་དང་གཅིག་ཤོས་ཀྱི་་་་་
ཕྱག་གཉིས་ཀྱིས་བདག་དང་མཚུངས་པའི་ཤེས་རབ་མ་ལ་མཁྱུད་པ། གཞན་་་་


གཡས་པ་གཉིས་ན་རྡོ་རྗེ་དང་རལ་གྲི་འཛིན་པའོ། །གཡོན་པ་གཉིས་ན་འཁོར་ལོ་
དང་པདྨ་འཛིན་པ། མཐའ་ཡས་ལ་སོགས་པའི་ཀླུས་བརྒྱན་པ་ནི་ལོ་ག་གསུམ་་་་
ལས་རྣམ་པར་རྒྱལ་བ་བཞིན་དུའོ། །འདིའི་ཤར་དུ་གཏི་མུག་གཤིན་རྗེ་གཤེད་་་་
དཀར་པོ་སྟེ། རྩ་བའི་ཞལ་དང་གཡས་དང་གཅིག་ཤོས་ཀྱི་ཞལ་དཀར་པོ་དང་་་
ནག་པོ་དང་དམར་པོའོ། །ཕྱག་གཡས་པ་གཉིས་ན་འཁོར་ལོ་དང་རལ་གྲི།
གཡོན་གྱི་ཕྱག་གཉིས་ན་རིན་པོ་ཆེ་དང་པདྨ་འཛིན་པའོ། །ལྷོ་ཕྱོགས་སུ་ཕྲ་མ་གཤིན་རྗེ་
རིན་ཆེན་འབྱུང་ལྡན་གསེར་གྱི་མདོག་ལྟ་བུ་ཞལ་གསུམ་པ། སེར་པོ་དང་སྔོན་པོ་
དང་དཀར་པོའོ། །གཡས་ཀྱི་ཕྱག་གཉིས་ན་རིན་པོ་ཆེ་དང་རལ་གྲི། གཡོན་པ་
གཉིས་ན་འཁོར་ལོ་དང་པདྨ་འཛིན་པའོ། །ནུབ་དུ་འདོད་ཆགས་གཤིན་རྗེ་གཤེད་སྣང་བ་་
མཐའ་ཡས་དམར་པོ་སྟེ། ཞལ་གསུམ་པ། དམར་པོ་དང་ནག་པོ་དང་དཀར་
པོའོ༑ །གཡས་ཀྱི་ཕྱག་གཉིས་ན་པདྨ་དང་རལ་གྲི། གཡོན་གྱི་ཕྱག་གཉིས་ན་
ནོར་བུ་དང་འཁོར་ལོ་འཛིན་པའོ། །བྱང་དུ་ཕྲག་དོག་གཤིན་རྗེ་གཤེད་ལྗང་ཁུ་སྟེ།
ཞལ་གསུམ་པ་ལྗང་ཁུ་དང་ནག་པོ་དང་དཀར་པོའོ། །གཡས་ཀྱི་ཕྱག་གཉིས་ན་་་
རལ་གྲི་དང་འཁོར་ལོ། གཡོན་གཉིས་ན་ནོར་བུ་དང་པདྨ་འཛིན་པའོ། །འཁྲོ་
བོ་བཞི་པོ་འདི་དག་ནི་དལ་གྱི་བདག་པོའི་མཚན་ཉིད་ཅན། ཕྱག་གཡས་གཡོན་
གྱི་དང་པོ་གཉིས་ཀྱིས་གྲི་གུག་དང་ཐོད་པ་འཛིན་པས་བདག་ཉིད་ལྟ་བུའི་ཡིད་དུ་་
འོང་བ་ལ་མཁྱུད་པའོ། །མེའི་མཚམས་སུ་རྡོ་རྗེ་ཙར་ཙི་ཀ་སྐེམ་མོ་གཟུགས་དང་་
ཕྱག་མཚན་རྣམས་ནི་གཏི་མུག་གཤིན་རྗེ་གཤེད་ལྟ་བུའོ། །བདེན་བྲལ་གྱི་་་་་་
མཚམས་སུ་རྡོ་རྗེ་ཕག་མོ། ཕག་མོའི་ཞལ། ཞེ་སྡང་གཤིན་རྗེ་གཤེད་ལྟ་བུའོ། །
རླུང་གི་མཚམས་སུ་རྡོ་རྗེ་དབྱངས་ཅན་མ་འདོད་ཆགས་གཤིན་རྗེ་གཤེད་ལྟ་བུའོ། །
དབང་ལྡན་གྱི་མཚམས་སུ་གྷོ་རི་མ་ཕྲག་དོག་གཤིན་རྗེ་གཤེད་ལྟ་བུའོ། །འདིར་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
རྣམ་པར་སྣང་མཛད་ལ་སོགས་པ་ནི་རྡོ་རྗེ་རྒྱ་གྲམ་གྱི་རྩིབས་ཀྱི་རྩ་རྣམས་ལའོ། །
རྡོ་རྗེ་རའི་མཚམས་བཞི་རྡོ་རྗེ་ཙར་ཙི་ཀ་ལ་སོགས་པ་བཞི་ནི་བདག་ཉིད་ལྟ་བུའི་་་་
ཐབས་ལ་མཁྱུད་པའོ། །ཤར་སྒོར་ཐོ་བ་གཤིན་རྗེ་གཤེད་ནག་པོ་ཞལ་གསུམ་པ་སྟེ།
ནག་པོ་དང་དཀར་པོ་དང་དམར་པོའོ། །གཡས་ཀྱི་ཕྱག་གཉིས་ཀྱིས་རྡོ་རྗེ་ཐོ་བ་་
དང་རལ་གྲི་འཛིན་པ། གཡོན་པ་གཉིས་ཀྱིས་ནོར་བུ་དང་པདྨ་འཛིན་པའོ། །
ལྷོའི་སྒོར་དབྱུག་ཐོ་གཤིན་རྗེ་གཤེད་དཀར་པོ་དཀར་པོ་དང་སྔོན་པོ་དང་དམར་་་་
པོའོ། །ཞལ་གསུམ་པ། གཡས་པ་གཉིས་དབྱུག་པ་དང་རལ་གྲི། གཡོན་པ་
གཉིས་པདྨ་དང་འཁོར་ལོ་འཛིན་པའོ། །ནུབ་སྒོར་པདྨ་གཤིན་རྗེ་གཤེད་འདོད་་
ཆགས་གཤིན་རྗེ་གཤེད་ལྟ་བུའོ། །བྱང་སྒོར་རལ་གྲི་གཤིན་རྗེ་གཤེད་ཕྲག་དོག་་་་་
གཤིན་རྗེ་གཤེད་ལྟ་བུའོ། །ཁྱད་པར་ཅུང་ཟད་སྔོ་བ་ཤས་ཆེ་བའོ། །ཐམས་་་་
ཅད་ནི་ཀླུ་མ་རུངས་པས་བརྒྱན་པས་འཇིགས་པར་བྱེད་པ། དགྱེས་པའི་གད་མོ་
ཅན༑ དབུ་སྐྲ་དམར་པོ་གྱེན་ལ་བརྫེས་ཤིང་། མཆེ་བ་བརྩིགས་པའི་ཞལ་ཅན།
ཕྱག་གི་གཙོ་བོ་གཉིས་གྲི་གུག་དང་ཐོད་པ་འཛིན་པས་བདག་དང་མཚུངས་པའི་་་་་
ཤེས་རབ་ལ་མཁྱུད་པའོ། །འདིར་ནི་རྣམ་པར་སྣང་མཛད་དང་ལྷ་མོ་རྣམས་ནི་སྣ་
ཚོགས་པདྨ་དང་ཟླ་བ་ལ་གནས་པའོ། །ལྷ་གཞན་རྣམས་ནི་སྣ་ཚོགས་པདྨ་དང་ཉི་
མ་ལ་གནས་པའོ། །དལ་གྱི་མེ་ལ་སོགས་པའི་མཚམས་བཞི་ལ་སྣ་ཚོགས་པདྨ་ལ་་
གནས་པའི་ཐོད་པ་བཞི་ནི་བྱང་ཆུབ་ཀྱི་སེམས་དཀར་པོ་དང་ཁྲག་དང་བདུད་རྩི་ལྔ་
དང་མར་མེས་བཀང་བའོ། །བཅོམ་ལྡན་འདས་རིགས་ཀྱི་བདག་པོ་ནི་གཤིན་རྗེ་
གཤེད་ཉིད་དོ། །རྣམ་པར་སྣང་མཛད་ལ་སོགས་པ་བཞི་ཡང་དེ་བཞིན་ནོ། །
དེ་རྣམས་ནི་གོ་རིམས་ཇི་ལྟ་བར་ཙར་ཙི་ཀ་ལ་སོགས་པ་བཞི་དང་། ཐོ་བ་གཤིན་
རྗེ་གཤེད་ལ་སོགས་པ་འདི་རྣམས་ལའང་ཤེས་པར་བྱའོ། །བཅོམ་ལྡན་འདས་ཀྱི་


ཐུགས་ཀྱི་ས་བོན་ནི་ཡོ་ངོ་། །ཨོཾ་ཧྲཱིཿཧྲཱིཿ བི་ཀྲི་ཏ་ན་ན་ཧཱུཾ་ཕཊ། ཞེས་བྱ་བ་ནི་སྙིང་་་
པོའི་སྔགས་དང་ལས་ཐམས་ཅད་པའི་སྔགས་སོ། །དལ་འདི་ལ་ཐིག་བཞི་བཏབ་པས་ལེ་ཚེ་དགུར་་་
འདོད་པ་ཡང་ཡོད། རྡོ་རྗེའི་རའི་རྩ་བར་འདོད་པ་ཡང་ཡོད། གྲུ་བཞི་ཕྱོགས་མཚམས་སུ་འདོད་པ་ཡང་ཡོད། ལྷ་སྣམ་་་་་
རྐྱང་པར་འདོད་པ་ཡང་ཡོད། ཐམས་ཅད་ཡབ་ཡུམ་དུ་འདོད་པ་ཡང་ཡོད། དེ་ཡང་ཡབ་གཏི་མུག་རྡོ་རྗེའི་སར་ཡུམ་ཙར་ཙི་
ཀ་བྱུང་ན་ཡབ་ཀྱིས་ཡུམ་ལ་འཁྱུད། ཡུམ་གྱི་སར་ཡབ་བྱུང་ནས་ཡུམ་གྱི་ཡབ་ལ་འཁྱུད་པའོ།
རྡོ་རྗེ་སྒྲོལ་མའི་དལ་བླ་མ་ཨ་བྱ་ཀ་རའི་བཞེད་པ་ཡིན་ལ། རྡོ་རྗེ་གུར་གྱི་ནང་དུ་ཆོས་་་་་
འབྱུང་གི་དབུས་སུ་གཞལ་ཡས་ཁང་གི་ལྟེ་བ་ལ། སྣ་ཚོགས་པདྨ་འདབ་མ་བརྒྱད་་
པའི་ལྟེ་བ་ལ་བཅོམ་ལྡན་འདས་མ་རྡོ་རྗེ་སྒྲོལ་མ་གསེར་བཙོ་མ་ལྟ་བུ། སངས་རྒྱས་
ལྔའི་ཅོད་པན་ཅན། ཞལ་བཞི་པ་རྩ་བའི་ཞལ་དང་། གཡས་དང་། ནུབ་དང་།
བྱང་རྣམས་གསེར་གྱི་མདོག་དང་དཀར་པོ་དང་སྔོན་པོ་དང་དམར་པོའོ། །ཕྱག་
བརྒྱད་ཀྱི་གཡས་རྣམས་ཀྱིས་རྡོ་རྗེ་དང་ཞགས་པ་དང་མདའ་དང་དུང་འཛིན་པའོ། །
གཡོན་པ་རྣམས་ཀྱིས་ཨུཏྤལ་སེར་པོ་དང་གཞུ་དང་ལྕགས་ཀྱུ་དང་སྡིགས་འཛུབ་་་་་
མཛད་པའོ། །ཤར་གྱི་འདབ་མར་མེ་ཏོག་མ་དཀར་མོ་ཕྱག་གཉིས་ཀྱིས་མེ་ཏོག་གི་
ཕྲེང་བ་འཛིན་པའོ། །ལྷོར་སྤོས་ཀྱི་སྒྲོལ་མ་ནག་མོ་ཕྱག་གཉིས་ཀྱིས་བདུག་སྤོས་་་
འཛིན་པ། ནུབ་དུ་མར་མེའི་སྒྲོལ་མ་སེར་མོ་མར་མེ་ཡུ་བ་དང་བཅས་པ་ཕྱག་་་་
གཉིས་ཀྱིས་འཛིན་པ། བྱང་དུ་དྲིའི་སྒྲོལ་མ་ལྗང་སེར་ཕྱག་གཉིས་ཀྱིས་དྲི་ཆབ་ཀྱི་
དུང་འདེགས་པའོ། །ལྷ་མོ་བཞི་པོ་འདི་དག་ནི་ཟླ་བ་ལ་གནས་པའོ། །མེ་ལ་
སོགས་པའི་འདབ་མ་རྣམས་ལ་རྣམ་པར་སྣང་མཛད་ལ་སོགས་པའི་མདོག་ལྟ་བུའི་
འཁོར་ལོ་དང་རྡོ་རྗེ་དང་པདྨ་དང་རལ་གྲིའོ། །རིམ་པ་གཉིས་པའི་ཤར་སྒོར་རྡོ་་
རྗེ་ལྕགས་ཀྱུ་མ་དཀར་མོ་གཡས་པ་ན་ལྕགས་ཀྱུ་འཛིན་པ། ལྷོར་རྡོ་རྗེ་ཞགས་པ་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

མ་སེར་མོ་ཕྱག་གཡས་ཀྱིས་ཞགས་པ་འཛིན་པའོ། །ནུབ་དུ་རྡོ་རྗེ་ལྕགས་སྒྲོག་མ་་
དམར་མོ་ཕྱག་གཡས་ན་ལྕགས་སྒྲོག་གིས་མཚན་པའོ། །བྱང་དུ་རྡོ་རྗེ་དྲིལ་བུ་མ་་
ལྗང་ཁུ་ཕྱག་གཡས་པ་རྡོ་རྗེ་དྲིལ་བུས་མཚན་པའོ། །མེ་ལ་སོགས་པའི་མཚམས་་་་
རྣམས་སུ་ནི་སྣ་ཚོགས་པདྨ་རྣམས་ལ་སྤྱན་མ་ལ་སོགས་པའི་རྣམ་པར་དག་པས་བྱང་
ཆུབ་སེམས་ཀྱི་བུམ་པ་དང་། རི་རབ་དང་། མེ་ཐབ་དང་། རྒྱལ་མཚན་
ཆེན་པོའོ། །སྟེང་དུ་གཙུག་ཏོར་རྣམ་པར་རྒྱལ་མ་དཀར་མོ་ནི་ཕྱག་གཡས་འཁོར་
ལོ་འཛིན་པའོ། །འོག་ཏུ་གནོད་མཛེས་མ་སྔོན་མོ་ནི་ཕྱག་གཡས་པས་ཀླུའི་ཞགས་
པ་འཛིན་པའོ། །ལྷ་མོ་དྲུག་པོ་འདི་རྣམས་ཀྱི་ཕྱག་གཡོན་པ་ནི་སྡིགས་འཛུབ་དང་
བཅས་པའི་ཁུ་ཚུར་སྙིང་ཁར་བཟུང་བ། སྣ་ཚོགས་པདྨ་དང་ཉི་མར་གནས་པའོ། །
བཅུ་པོ་འདི་དག་ཀྱང་ཞལ་གཅིག་མ་ཕྱག་གཉིས་མ་རྡོ་རྗེའི་དཀྱིལ་དཀྲུངས་ཀྱིས་་་་
བཞུགས་པ། གསེར་གྱི་རྣ་ཆ་ལ་སོགས་པས་བརྒྱན་པ། གོས་སྣ་ཚོགས་དང་་་་
རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། པདྨ་ར་གའི་འོད་དང་ལྡན་པའོ། །
རྡོ་རྗེ་སྒྲོལ་མའི་རིགས་ཀྱི་བདག་པོ་ནི་རིན་ཆེན་འབྱུང་ལྡན་ནོ། །མེ་ཏོག་སྒྲོལ་མ་
ལ་སོགས་པ་རྣམས་ཀྱི་རྣམ་པར་སྣང་མཛད་དང་། མི་བསྐྱོད་པ་དང་། སྣང་བ་
མཐའ་ཡས་དང་། དོན་ཡོད་གྲུབ་པ་རྣམས་སོ། །རྡོ་རྗེ་ལྕགས་ཀྱུ་མ་ལ་སོགས་
པ་རྣམས་ཀྱང་དེ་བཞིན་དུ་ཤེས་པར་བྱའོ། །གཙུག་ཏོར་རྒྱལ་མའི་རིན་ཆེན་་་
འབྱུང་ལྡན་ནོ། །གནོད་མཛེས་མའི་ནི་མི་བསྐྱོད་པའོ། །བཅོམ་ལྡན་འདས་་་་
མའི་ཐུགས་ཁའི་ས་བོན་ནི་ཏཾ་ངོ་། །ཨོཾ་ཏཱ་རེ་ཏུད་ཏཱ་རེ་ཏུ་རེ་སྭཱ་ཧཱ་སྒྲོལ་མ་སྡུག་བསྔལ་་་་
ལས་སྒྲོལ་མ་བཀྲ་ཤིས་མ་ག་ཧཱ། ཞེས་བྱ་བ་ནི་སྙིང་པོའི་སྔགས་དང་ལས་ཐམས་ཅད་པའི་་
ཡང་སྔགས་སོ།། །།


འཕགས་མ་འོད་ཟེར་ཅན་གྱི་དལ་ལ་རྡོ་རྗེ་གུར་གྱི་ནང་ཆོས་འབྱུང་གི་དཀྱིལ་
དུ་གཞལ་ཡས་ཁང་ངོ་། །འདི་ལ་ཆོས་འབྱུང་མེད་པར་རི་རབ་ཀྱི་སྟེང་དུ་བསྒོམ་་
པའི་ཚུལ་ཡང་ཡོད་དོ། །གཞལ་ཡས་ཁང་གི་ལྟེ་བར་མཆོད་རྟེན་གྱི་ནང་དུ་སྣ་་
ཚོགས་པདྨ་ལ་གནས་པའི་ཟླ་བའམ་ཉི་མ་ལ་གཡས་བསྐུམ་གཡོན་བསྐྱང་བས་་་
གནས་པའི་བཅོམ་ལྡན་འདས་མ་འོད་ཟེར་ཅན་མ་སེར་མོ་རིན་པོ་ཆེ་སྣ་ཚོགས་་
ཀྱི་ཅོད་པན་དང་། མཆོད་རྟེན་གྱིས་བརྒྱན་པ་དང་། སྐྲ་རྣམས་ལ་རིན་པོ་ཆེ་
སྣ་ཚོགས་ཀྱིས་བརྒྱན་པ། ཞལ་གསུམ་པ། རྩ་བའི་ཞལ་སེར་པོ། གཡས་
པའི་ཞལ་དཀར་པོ། གཡོན་པ་ཕག་པའི་ཞལ་ནག་པོ། ཁྲོས་པ། ཁྲོ་གཉེར་
གྱི་མིག་ཟུར་གྱིས་མཚན་པ། ལྗགས་འགུལ་བ། འཇིགས་པར་བྱེད་པ་ཕྱག་
དྲུག་མ། གཡས་པ་རྣམས་ཀྱིས་མདའ་དང་རྡོ་རྗེ་དང་ཁབ་འཛིན་པའོ། །
གཡོན་པ་རྣམས་ཀྱིས་གཞུ་དང་སྐུད་པ་དང་མྱ་ངན་མེད་པའི་ཤིང་མེ་ཏོག་དང་་
བཅས་པ་འཛིན་པའོ། །གོས་སྔོན་པོ་གྱོན་པ། སྟོད་གཡོགས་སྔོན་པོ་ཅན།
གསེར་གྱི་མདོག་ལྟ་བུ་ཕག་པའི་གདན་ལ་བཞུགས་པའོ། །གསེར་ལྟ་བུའི་ནག་ཐུབ་
ནག་པོ་ཕག་པས་བསྐོར་བ། མྱ་ངན་མེད་པའི་མེ་ཏོག་གི་ཕྲེང་བས་དབུ་ལ་བརྒྱན་་
པའོ༑ །ཤར་ཕྱོགས་སུ་ཉི་མ་ནག་མོ་ཨ་མ་སི་ཞེས་བྱ་བ་མེ་ཏོག་བན་དུ་ཀའི་་་
མདོག་ལྟ་བུ། གཡས་གཡོན་གྱི་ཕྱག་གིས་ཁབ་དང་སྐུད་པ་འཛིན་པའོ། །ལྷོར་
མར་ཀ་མ་སི་ལྗང་ནག་མ་ཞེས་བྱ་བའི་ལྷ་མོ་གསེར་གྱི་མདོག་ཅན། གཡས་པས་སྐུད་
པ་དང་བཅས་པའི་ཁབ་དང་། གཡོན་པས་མྱ་ངན་མེད་པའི་ཤིང་གི་ཡལ་ག་་་་་
འཛིན་པའོ། །ནུབ་དུ་ནག་ཐུབ་ནག་མོ་ཨན་དྷར་ཏ་ན་མ་སི་སེར་མོ་ནི་གཡས་པ་མྱ་་་་
ངན་མེད་པའི་ཤིང་གི་ཡལ་ག་འཛིན་པ། གཡོན་པ་སྡིགས་འཛུབ་དང་བཅས་་་་་
པའི་ཞགས་པ་འཛིན་པའོ། །བྱང་དུ་ཏེ་ཙོ་མ་སི་གཟི་བརྗིད་ནག་མོ་ཞེས་བྱ་བ་སྐུ་མདོག་


་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དམར་མོ་ཕྱག་གཉིས་ཀྱིས་མདའ་གཞུ་འཛིན་པའོ། །མེའི་མཚམས་ལ་སོགས་པར་
ཤར་བའི་ནག་མོ་དང་གུལ་མ་མ་སི་ནགས་ཚལ་ནག་མོ་དང་། བྷ་ན་མ་སི་དང་ཚལ།
ཙི་བ་ར་མ་སི་གོས་རྣམས་རིམ་པ་ཇི་ལྟ་བ་བཞིན་དུ་མ་ར་སི་ལ་སོགས་པའི་མདོག་་
དང་ཕྱག་མཚན་བཞིན་ནོ། །རིམ་པ་གཉིས་པའི་སྣམ་བུ་ལ་ཤར་དུ་གོས་ཆེན་ནག་
མོ་དང་། ཕག་མོའི་ཞལ་མ་ནག་མོ་ནི་མཆེ་བ་བརྩིགས་པ་མི་སྡུག་པ་འཇིགས་པ།
གཡས་པ་རྡོ་རྗེ་ལྕགས་ཀྱུ་དང་། གཡོན་པ་རྡོ་རྗེ་ཞགས་པ་འཛིན་པའོ། །ལྷོ་རུ་
རྐང་པས་གནོན་པ་ནག་མོ་དང་མཆོག་འཕྲེང་མ་པདྨ་ཀ་མོ་ཀྲ་མ་སི་བ་ར་ལི་ལ་སོགས་པ་མྱ་
ངན་མེད་པའི་ཡལ་ག་དང་། གཡོན་པས་རྡོ་རྗེ་འཛིན་པའོ། །ནུབ་དུ་ཕ་རོལ་
གནོན་མ་ཕ་ར་ཀྲ་མ་སི་ནག་མོ་དང་ཚིག་གི་ཕྲེང་བ་ལྷ་ད་ལི་དམར་མོ་ནི་གཡས་དང་གཅིག་
ཤོས་ཀྱིས་མདའ་དང་གཞུ་འཛིན་པའོ། །བྱང་དུ་ཉི་མ་ནག་མོ་སུར་མ་སི་དང་། བཱ་
རཱ་ལི་མཆོག་ཕྲེང་མ་ལྗང་ཁུ་ནི་གཡས་དང་གཡོན་གྱིས་ཁབ་དང་སྐུད་པ་འཛིན་པའོ། །
མེའི་མཚམས་སུ་བྷ་ཏ་ལི་ཞེས་བྱ་བ་གཡས་གཡོན་གྱི་ཕྱག་གཉིས་ཀྱི་ཁབ་དང་སྐུད་་
པ་འཛིན་པའོ། །བདེན་བྲལ་གྱི་མཚམས་སུ་ཚིག་ཕྲེང་མ་བྷ་ད་ལི་མོ་ནི་གཡས་་
པ་ན་སྐུད་པ་དང་བཅས་པའི་ཁབ་དང་། གཡོན་པས་མྱ་ངན་མེད་པའི་ཡལ་ཀ་་
མེ་ཏོག་དང་བཅས་པ་འཛིན་པའོ། །རླུང་གི་མཚམས་སུ་མཆོག་འཕྲེང་མ་བྷ་ར་ལི་སྐུ་
མདོག་དཀར་མོ་གཡས་དང་གཡོན་པ་གཉིས་ཀྱིས་མྱ་ངན་མེད་པའི་ཡལ་ག་དང་
ཞགས་པ་འཛིན་པའོ། །དབང་ལྡན་དུ་ཕག་ཞལ་མ་དམར་མོ་ཕྱག་གཉིས་ཀྱིས་་་་
མདའ་དང་གཞུ་འཛིན་པའོ། །ཤར་ལ་སོགས་པའི་སྒོར་ཨ་ལོ་ཏ་ལོ་དང་། ཀཱ་
ལོ་དང་། པ་ཏ་ཚ་ལོ་དང་། སཾ་བྷ་མུར་དྷ་ཌོ་རྣམས་ནི་རིམ་པ་ཇི་ལྟ་བ་བཞིན་
དུ་དཀར་པོ་དང་། སེར་པོ་དང་། དམར་པོ་དང་། ལྗང་ཁུའི་མདོག་རྣམས་
ཀྱིས་ཕྱག་གཉིས་ཀྱིས་རྡོ་རྗེ་ལྕགས་ཀྱུ་དང་ཞགས་པ་དང་ལྕགས་སྒྲོག་དང་དྲིལ་བུ་་་


འཛིན་པའོ། །ཨརྒ་མ་སི་ལ་སོགས་པའི་ལྷ་མོ་ཉི་ཤུ་རྩ་བཞི་པོ་འདི་དག་ནི་སྔོན་དུ་
ཤར་བའི་ཚོད་ལ་བབ་པ། མཆོད་རྟེན་གྱིས་དབུ་རྒྱན་བྱས་པ། རིན་པོ་ཆེ་སྣ་་
ཚོགས་ཀྱིས་བརྒྱན་པ། ཁྱད་པར་དུ་གྱུར་པའི་གོས་སྔོན་པོ་དང་། ཁྱད་པར་་་
གྱུར་པའི་སྟོད་གཡོགས་སྔོན་པོ་དང་། ཞལ་གཅིག་པ་དང་། སྤྱན་གསུམ་པ་་་
དང་། ཕྱག་གཉིས་པ་དང་། གསེར་གྱི་མདོག་ལྟ་བུའི་ཕག་ལ་ཆིབས་ནས་་
གསེར་མདོག་ལྟ་བུའི་ཕག་གི་འཁོར་གྱིས་བསྐོར་བའོ། །སྒོ་སྐྱོང་མ་རྣམས་ནི་སྣ་་
ཚོགས་པདྨ་དང་ཉི་མ་ལ་གཡོན་བསྐུམ་གཡས་བསྐྱང་བས་གནས་སོ། །གཞན་ཉི་
ཤུ་ནི་སྣ་ཚོགས་པདྨ་དང་ཟླ་བ་ལ་གཡས་བསྐུམ་གཡོན་བསྐྱང་བས་གནས་སོ། །
འཕགས་མ་འོད་ཟེར་ཅན་མའི་རིགས་ཀྱི་བདག་པོ་ནི་བརྟག་པའོ། །ཤར་ཕྱོགས་
ལས་ལ་སོགས་པ་ན་གནས་པ་རྣམས་ནི་མི་བསྐྱོད་པ་དང་རིན་ཆེན་འབྱུང་ལྡན་དང་
སྣང་བ་མཐའ་ཡས་དང་དོན་ཡོད་གྲུབ་པ་རྣམས་སོ། །མེ་ལ་སོགས་པའི་ཕྱོགས་་་
བྲལ་མ་རྣམས་ལ་ཡང་དེ་བཞིན་དུའོ་ཞེས་པ་ཡང་གསུངས་སོ། །ཡང་དཀར་མོ་་་
རྣམས་ལ་རྣམ་པར་སྣང་མཛད། ནག་མོ་རྣམས་ལ་མི་བསྐྱོད་པ། སེར་མོ་་་
རྣམས་ལ་རིན་འབྱུང་། དམར་པོ་རྣམས་ལ་སྣང་བ་མཐའ་ཡས། ལྗང་ཁུ་་་
རྣམས་དོན་ཡོད་གྲུབ་པའོ་ཞེས་གསུངས་པ་ཡང་ཡོད་དོ། །འོད་ཟེར་ཅན་མའི་་་
ཐུགས་ཁའི་སྙིང་པོའི་ས་བོན་ནི་རྨ་མོ། །ཨོཾ་མཱ་རཱི་ཙཱི་སྭཱ་ཧཱ་ཞེས་བྱ་བ་ནི་སྙིང་པོའི་
སྔགས་སོ། །ཨོཾ་མཱ་རཱི་ཙཱི་ཧཱུཾ་སརྦ་བིགྷཱན་ཨུ་པ་ཌཱ་ཡ་ཧཱུྃ་ཕཊ་སྭཱ་ཧཱ་ཞེས་པ་འདི་ནི་་་
ལས་ཐམས་ཅད་པའི་སྔགས་སོ།།
གཟུངས་གྲལ་ལྔའི་དལ་དུ་རྡོ་རྗེ་གུར་གྱི་ནང་དུ་རི་རབ་ཀྱི་སྟེང་དུ་གཞལ་
ཡས་ཁང་གི་དབུས་སུ་སྣ་ཚོགས་རྡོ་རྗེའི་ལྟེ་བར་གནས་པའི་སྣ་ཚོགས་པདྨ་དང་ཟླ་་


ལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
བ་ལ་བཅོམ་ལྡན་འདས་སོ་སོར་འབྲང་མ་ཆེན་མོ་སེར་མོ་འོད་ཟེར་དམར་པོའི་རྒྱབ་
ཡོལ་ཅན། ཞལ་བཞི་པ། དང་པོའི་ཞལ་སེར་པོ། གཡས་དཀར་པོ། ནུབ་
དུ་སེར་པོ། གཡོན་པ་དམར་པོ། ཕྱག་བཅུ་གཉིས་པའི་གཡས་པ་རྣམས་ཀྱིས་
རིན་པོ་ཆེ་འབར་བ་དང་འཁོར་ལོ་དང་རྡོ་རྗེ་དང་མདའ་དང་རལ་གྲི་དང་མཆོད་་
སྦྱིན་གྱི་ཕྱག་རྒྱའོ། །གཡོན་པ་རྣམས་ཀྱིས་རྡོ་རྗེ་དང་ཞགས་པ་དང་རྩེ་གསུམ་དང་
གཞུ་དང་དགྲ་སྟ་དང་དུང་རྣམས་འཛིན་པ། དབུ་ལ་མཆོད་རྟེན་གྱིས་བརྒྱན་པ།
རྡོ་རྗེ་སྐྱིལ་དཀྲུངས་ཅན་མའོ། །དེའི་ཤར་ཕྱོགས་སུ་སྟོང་ཆེན་མོ་རབ་ཏུ་འཇོམས་
མ་སྣ་ཚོགས་པདྨ་དང་ཟླ་བ་ལ་རོལ་པའི་སྟབས་ཀྱིས་བཞུགས་པ། སྐུ་མདོག་དཀར་
མོ་ཟླ་བའི་རྒྱབ་ཡོལ་ཅན། ཞལ་བཞི་པ། རྩ་བའི་ཞལ་དཀར་པོ། དེའི་་་་་་
གཡས་ཀྱང་དཀར། རྒྱབ་སེར་པོ། གཡོན་ལྗང་ཁུ། ཕྱག་བཅུའི་གཡས་པ་
རྣམས་ཀྱིས་པདྨར་གནས་པའི་འཁོར་ལོ་རྩིབས་བརྒྱད་པ་དང་། མཆོད་སྦྱིན་དང་
ལྕགས་ཀྱུ་དང་མདའ་དང་རལ་གྲི་རྣམས་སོ། །གཡོན་པ་རྣམས་ཀྱིས་རྡོ་རྗེ་དང་་་
སྡིགས་མཛུབ་དང་ཞགས་པ་དང་གཞུ་དང་དགྲ་སྟ་རྣམས་སོ། །ལྷོའི་ཕྱོགས་སུ་སྣ་
ཚོགས་པདྨ་དང་ཉི་མར་གནས་པའི་གསང་སྔགས་རྗེས་སུ་འཛིན་མ་སྐུ་མདོག་ནག་
མོ་ཉི་མའི་རྒྱབ་ཡོལ་ཅན། རྡོ་རྗེ་དཀྱིལ་དཀྲུངས་སུ་བཞུགས་པ། རྩ་བ་དང་
གཡས་དང་གཡོན་པའི་ཞལ་ནག་མོ་དང་། དཀར་མོ་དང་དམར་མོའི་ཞལ།
ཕྱག་བཅུ་གཉིས་པ། གཡས་དང་གཡོན་པའི་ཕྱག་གི་རྩོ་བོ་གཉིས་ཀྱིས་ཆོས་ཀྱི་
འཁོར་ལོའི་ཕྱག་རྒྱ་འཛིན་པ། གཞན་པ་གཉིས་ཀྱིས་ཏིང་ངེ་འཛིན་བསམ་གཏན་་
གྱི་ཕྱག་རྒྱའོ། །གཡས་གཞན་རྣམས་ཀྱིས་རྡོ་རྗེ་དང་མདའ་དང་མཆོད་སྦྱིན་དང་མི་
འཇིགས་པའི་ཕྱག་རྒྱའོ། །གཡོན་པ་རྣམས་ཀྱིས་སྡིགས་འཛུབ་དང་བཅས་པའི་་་་
ཞགས་པ་དང་གཞུ་དང་རིན་པོ་ཆེ་འབར་བ་དང་པདྨས་མཚན་པའི་བུམ་པ་འཛིན་


པའོ༑ །ནུབ་ཏུ་སྣ་ཚོགས་པདྨ་དང་ཉི་མ་ལ་བསིལ་བའི་ཚལ་ཆེན་མོ་དམར་མོ་་་
སྐྱིལ་ཀྲུང་ཕྱེད་པས་བཞུགས་པ། ཉི་མའི་རྒྱབ་ཡོལ་ཅན། རྩ་བ་དང་གཡས་དང་་་་
གཡོན་པའི་ཞལ་དམར་པོ་དང་དཀར་པོ་ནག་པོའོ། །ཕྱག་བརྒྱད་པའི་གཡས་པ་་་་
རྣམས་ཀྱིས་པདྨ་དང་བཅས་པའི་མི་འཇིགས་པའི་ཕྱག་རྒྱ་དང་། མདའ་དང་རྡོ་རྗེ་
དང་རལ་གྲིའོ། །གཡོན་པ་རྣམས་ཀྱིས་སྡིགས་འཛུབ་དང་བཅས་པའི་ཞགས་པ་
དང་གཞུ་དང་རིན་པོ་ཆེའི་རྒྱལ་མཚན་དང་པོ་ཊི་སྙིང་ཁར་གནས་པའི་ཚུལ་དུ་་་
འཛིན་པའོ། །བྱང་དུ་སྣ་ཚོགས་པདྨ་དང་ཟླ་བ་ལ་རྨ་བྱ་ཆེན་མོ་ལྗང་ཁུ་ཟླ་བའི་་
རྒྱབ་ཡོལ་ཅན་སེམས་དཔའི་སྐྱིལ་ཀྲུང་གིས་བཞུགས་པ། རྩ་བ་དང་གཡས་གཡོན་
གྱི་ཞལ་ལྗང་ཁུ་དང་ནག་མོ་དང་དཀར་མོའོ། །ཕྱག་བརྒྱད་མ་གཡས་པ་རྣམས་་
ཀྱིས་རྨ་བྱའི་མཇུག་སྒྲོ་དང་མདའ་དང་མཆོག་སྦྱིན་དང་རལ་གྲིའོ།། །།
གཡོན་པ་རྣམས་ཀྱིས་ལྷུང་བཟེད་ལ་གནས་པའི་དགེ་སློང་དང་གཞུ་དང་།
སྙིང་ཁར་གནས་པའི་རིན་པོ་ཆེ་འབར་བ་ཆར་འབེབས་པའི་བུམ་པ་དང་སྣ་ཚོགས་
རྡོ་རྗེ་དང་། རིན་པོ་ཆེའི་རྒྱལ་མཚན་འཛིན་པའོ། །རིམ་པ་གཉིས་པ་ལ་མེའི་
མཚམས་སུ་དུས་མཚན་སྐུ་མདོག་ནག་མོ་ལག་པ་གཉིས་ཀྱིས་དུང་འཛིན་པའོ། །
བདེན་བྲལ་དུ་དུས་མཚན་མ་སེར་མོ་ཕྱག་གཉིས་ཀྱིས་རྡོ་རྗེས་མཚན་པའི་རྒྱལ་
མཚན་འཛིན་པའོ། །རླུང་གི་མཚམས་སུ་རྣ་བ་ནག་མོ་ནག་མོ་རྣ་མདོག་ཟེར་དམར་མོ་་
ཕྱག་གཉིས་ཀྱིས་དགྲ་སྟ་འཛིན་པའོ། །དབང་ལྡན་གྱི་མཚམས་སུ་དཀར་མོ་སྐུ་་་་་
མདོག་དཀར་མོ་ཕྱག་གཉིས་ཀྱིས་ཏྲི་ཤུལ་འཛིན་པའོ། །བཞི་པོ་འདི་རྣམས་ཞལ་
གཅིག་ཕྱག་གཉིས་པའོ། །དགུ་པོ་འདི་རྣམས་ནི་རིན་པོ་ཆེ་སྣ་ཚོགས་ཀྱི་རྒྱན་
དང་གོས་དང་རིན་པོ་ཆེའི་ཅོད་པན་དང་། ཞལ་རེ་རེ་ལ་སྤྱན་གསུམ་གསུམ་པ།
རིམ་པ་ཇི་ལྟ་བ་བཞིན་དུ་རིན་ཆེན་འབྱུང་ལྡན་དང་། རྣམ་པར་སྣང་མཛད་དང་།


དཀྱིལ་འཁོར་་ཐམས་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
མི་བསྐྱོད་པ་དང་། སྣང་བ་མཐའ་ཡས་དང་། དོན་ཡོད་གྲུབ་པ་དང་།
མི་བསྐྱོད་པ་དང་། རིན་ཆེན་འབྱུང་ལྡན་དང་། སྣང་བ་མཐའ་ཡས་དང་།
རྣམ་པར་སྣང་མཛད་ཀྱིས་རྒྱས་བཏབ་པའོ། །ཤར་ལ་སོགས་པའི་སྒོར་སྣ་ཚོགས་
པདྨ་དང་ཉི་མ་ལ་རྡོ་རྗེ་ལྕགས་ཀྱུ་མ་དང་། རྡོ་རྗེ་ཞགས་པ་མ་དང་། རྡོ་
རྗེ་ལྕགས་སྒྲོག་མ་དང་། རྡོ་རྗེ་དྲིལ་བུ་མ་རྣམས་གོང་བཞིན་དུའོ། །
སོ་སོར་འབྲང་མ་ལ་སོགས་པ་རྣམས་ཀྱི་ས་བོན་པྲེ་མོ། །ཨཱོྃ་མ་ཎི་དྷ་རི་བཛྲ་་
ཎི་མ་ཧཱ་པྲ་ཏི་སྭ་རེ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་པ་ནི་སྙིང་པོའོ། །སྟོང་ཆེན་་
མོའི་ས་བོན་ནི་བྲུ། ཨོཾ་ཨཿམ་ཧཱ་སཱ་ཧཱ་པྲ་མར་དྷ་ནི་ཧཱུཾ་བྱེ་སྙིང་པོའོ། །གསང་
སྔགས་རྗེས་སུ་འཛིན་པའི་ས་བོན་ནི་ཧཱུཾ། ཨཱོྃ་ཨཱ་མ་ཧཱ་མན་ཏྲ་ཨ་ནུ་པཱ་རི་ཎི་ཧཱུཾ་ཧཱུཾ།
སྙིང་པོའོ། །བསིལ་བའི་ཚལ་མའི་ས་བོན་ནི་ཛི། ཨོཾ་ཨཿམ་ཧཱ་ཤྲི་ཏ་བ་ཏི་ཛི་ཧཱུཾ།
སྙིང་པོའོ། །རྨ་བྱ་ཆེན་མོའི་ས་བོན་ནི་མཾ། ཡཱཾ་མ་ཧཱ་མ་ཡུ་རཱི་བིར་རཱ་རྙི་ཧཱུཾ་
ཧཱུཾ་ཕཊ་ཕཊ་སྭཱ་ཧཱ། སྙིང་པོའོ། །གཞན་འདི་རྣམས་ཀྱི་དལ་གྱི་དབང་ཕྱུག་མ་
ནི་གང་དང་གང་དགོས་པས་བྱའོ། །དལ་དབང་ཕྱུག་མའི་སྔགས་ནི་ལས་
ཐམས་ཅད་པའི་སྔགས་སོ།། །།
རྡོ་རྗེ་དབྱིངས་ཀྱི་དལ་ལ་ནི་རྡོ་རྗེ་གུར་གྱི་ནང་དུ་གླིང་དང་གླིང་ཕྲན་དང་རྒྱ་
མཚོ་བདུན་ལ་སོགས་པས་ཡོངས་སུ་བསྐོར་བའི་རི་རབ་ཀྱི་སྟེང་དུ་གཞལ་ཡས་ཁང་
སྟེ༑ དེའི་དབུས་སུ་སེང་གེའི་སྟེང་དུ་སྣ་ཚོགས་པདྨའི་ཟེའུ་འབྲུ་ལ་བཅོམ་ལྡན་་
འདས་རྣམ་པར་སྣང་མཛད་དཀར་པོ་རྡོ་རྗེའི་སྐྱིལ་ཀྲུང་གིས་གནས་པ་ཉི་མའི་རྒྱབ་
ཡོལ་ཅན། རལ་པའི་ཐོར་ཚུགས་ཅན། སངས་རྒྱས་ལྔས་སྤྲས་པའི་རིན་པོ་ཆེའི་
ཅོད་པན་དང་། ནོར་བུས་བརྒྱན་པ། ཁྱད་པར་དུ་གྱུར་པའི་རིན་པོ་ཆེའི་རྒྱན་


སྣ་ཚོགས་དང་། གོས་དང་ལྡན་པ། ཞི་བ། ཞལ་བཞི་པ། དཀར་པོ་དང་
སེར་པོ་དང་དམར་པོ་དང་ལྗང་ཁུའོ། །ཕྱག་བརྒྱད་པ། གཡས་པ་དང་གཡོན་
པ་གཉིས་ཀྱིས་རྡོ་རྗེ་དང་བཅས་པའི་བྱང་ཆུབ་མཆོག་གི་ཕྱག་རྒྱ་འཛིན་པའོ། །
གཞན་གཉིས་ཀྱིས་བསམ་གཏན་གྱི་ཕྱག་རྒྱ་འཛིན་པའོ། །གཡས་པ་གཉིས་ཀྱིས་་
བསྒྲང་ཕྲེང་དང་མདའ་འཛིན་པ། གཡོན་པ་གཉིས་ཀྱིས་འཁོར་ལོ་དང་གཞུ་་
འཛིན་པའོ། །ཡང་ན་འདི་ནི་ཞལ་གཅིག་ཕྱག་གཉིས་པ་སྐུ་མདོག་དཀར་པོ།
ཕྱག་གཉིས་ཀྱིས་རྡོ་རྗེ་དང་བཅས་པའི་བྱང་ཆུབ་མཆོག་གི་ཕྱག་རྒྱ་འཛིན་པའོ། །
གཡོན་པའི་ཁུ་ཚུར་ལས་རྡོ་རྗེ་འཛིན་པའི་སྡིགས་འཛུབ་ལངས་པ་ལ། གཡས་པ་
རྡོ་རྗེ་བཟུང་ནས་བྱང་ཆུབ་མཆོག་གི་ཕྱག་རྒྱ་ལངས་པའོ། །ཤར་གྱི་འདབ་མར་རྡོ་
རྗེ་སེམས་མ་སྔོན་མོ་ནི་གཡས་པས་རྡོ་རྗེ་རྩེ་ལྔ་པ་དམར་པོ་འཛིན་པ། གཡོན་
པས་སྡིགས་མཛུབ་དང་བཅས་པའི་ཞགས་པ་འཛིན་པའོ། །ལྷོར་རིན་ཆེན་རྡོ་རྗེ་
སེར་པོ་གཡས་པས་རྡོ་རྗེ་རྩེ་ལྔ་པའི་རྩེ་མོར་མཚན་པའི་རིན་པོ་ཆེ་འཛིན་པའོ། །
གཡོན་པས་སྡིགས་པར་བྱེད་པའི་སྡིགས་མཛུབ་པོ། །ནུབ་དུ་ཆོས་ཀྱི་རྡོ་རྗེ་དམར་
པོ་གཡས་པས་རྡོ་རྗེ་རྩེ་ལྔ་པས་མཚན་པའི་པདྨ་འདབ་བརྒྱད་པ་དམར་སྐྱ་འཛིན་་་
པའོ༑ །གཡོན་པས་ཀྱང་པདྨ་འཛིན་པའོ། །བྱང་དུ་ལས་ཀྱི་རྡོ་རྗེ་མ་ལྗང་ཁུ་་
གཡས་པས་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་དེ་བ་ལྔའི་མདོག་ལྟ་བུ་འཛིན་པའོ། །
གཡོན་པས་སྡིགས་མཛུབ་སྡིགས་པར་བྱེད་པའོ། །དེ་ནས་ཤར་གྱི་ཕྱོགས་སུ་གླང་
པོ་ཆེའི་དབང་པོའི་སྟེང་དུ་སྣ་ཚོགས་པདྨའི་ལྟེ་བར་མི་བསྐྱོད་པ་སྔོན་པོ་རྡོ་རྗེ་སྐྱིལ་
ཀྲུང་གིས་གནས་པ། ཕྱག་གཡས་ཀྱིས་མཐེ་བོང་དང་གུང་མོའི་རྩེ་མོར་རྡོ་རྗེ་རྩེ་ལྔ་
པ་བཟུང་ནས་ས་གནོན་གྱི་ཚུལ་བྱེད་ཅིང་གཡོན་པའི་ཕྱག་མཉམ་བཞག་དང་་་
བཅས་པའོ། །ཤར་གྱི་འདབ་མར་རྡོ་རྗེ་སེམས་དཔའ་དཀར་པོ་ཕྱག་གཡས་པའི་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
གུང་མོས་སྙིང་ཁར་གྱེན་དུ་འགྱིང་བའི་ཚུལ་གྱིས་རྣལ་འབྱོར་གྱི་རྡོ་རྗེ་དང་།
གཡོན་པས་ང་རྒྱལ་དང་བཅས་པའི་དྲིལ་བུ་དཀུར་བརྟེན་པའོ། །ལྷོར་རྡོ་རྗེ་་་་
རྒྱལ་པོ་སེར་པོ་ནི་གཡས་པར་གནས་པའི་རྡོ་རྗེ་ལྕགས་ཀྱུ་འགུགས་པའི་ཚུལ་བྱེད་་
པའི་ཚུལ་ཅན། གཡོན་པས་ཞགས་པ་འཛིན་པའོ། །ཡང་ན་ཕྱག་གཉིས་ཀྱིས་
འགུགས་པར་བྱེད་པའི་ལྕགས་ཀྱུ་འཛིན་པ་ཞེས་ཀྱང་ཁ་གཅིག་ལས་གསུངས་སོ། །
བྱང་དུ་ནུབ་ཟེར་རྡོ་རྗེ་ཆགས་པ་དམར་པོ་གཡོན་དང་གཅིག་ཤོས་རྣམ་པ་གཉིས་ཀྱིས་
གཞུ་དང་མདའ་འཛིན་པའོ། །ནུབ་དུ་བྱང་ཟེར་རྡོ་རྗེ་ལེགས་པ་མར་གད་ཀྱི་མདོག་
ལྟ་བུ་རྡོ་རྗེ་དང་བཅས་པའི་ཕྱག་གཉིས་ཀྱིས་སྙིང་ཁར་ལེགས་སོ་སྦྱིན་པའི་ཚུལ་དུ་་
བྱེད་པའོ། །ལྷོ་རུ་རྟའི་སྟེང་དུ་སྣ་ཚོགས་པདྨའི་ལྟེ་བ་ལ་རིན་ཆེན་འབྱུང་ལྡན་་་་
སེར་པོ་རྡོ་རྗེ་སྐྱིལ་ཀྲུང་གིས་བཞུགས་པ། གཡས་པ་རྡོ་རྗེས་མཚན་པའི་རིན་པོ་ཆེ་
གུང་མོ་ལ་བཟུང་སྟེ་མཆོག་སྦྱིན་གྱི་ཚུལ་དུ་བྱེད་པའོ། །གཡོན་པ་དེ་ཉིད་ཀྱི་རྩར་
གན་རྐྱལ་དུ་བཞག་པའོ། །ཤར་གྱི་འདབ་མར་རྡོ་རྗེ་རིན་ཆེན་སེར་པོ་ནི་གཡས་
པའི་རྡོ་རྗེ་ཁུ་ཚུར་གྱི་ཕྱོགས་གཉིས་ལ་རྡོ་རྗེ་གཉིས་ཀྱིས་མཚན་པའི་རིན་པོ་ཆེའི་་་་་
ཕྲེང་བ་དབང་བསྐུར་གྱི་གནས་སུ་འཆིང་བར་བྱེད་ཅིང་། གཡོན་པ་རྡོ་རྗེ་དྲིལ་
བུ་སྒེག་པ་དང་བཅས་པས་འཛིན་པའོ། །ལྷོར་རྡོ་རྗེ་གཟི་བརྗིད་དམར་པོ་ཕྱག་་་
གཉིས་ཀྱིས་སྙིང་ཁར་ཉི་མ་གསལ་བར་བྱེད་པ་འཛིན་པའོ། །ནུབ་དུ་བྱང་ཟེར་རྡོ་རྗེ་
མེ་ཏོག་ལྗང་ཁུ་གཡོན་གྱི་ཕྱོགས་ན་གནས་པའི་ཕྱག་གཉིས་ཡིད་བཞིན་གྱི་ནོར་བུས་
མཚན་པའི་རྒྱལ་མཚན་འཕྱར་བའོ། །བྱང་དུ་ནུབ་ཟེར་རྡོ་རྗེ་བཞད་པ་དཀར་པོ་་་་་
གཡས་པས་བ་སོའི་ཕྲེང་བ་དང་ལྡན་པའི་རྡོ་རྗེ་འཛིན་པའོ། །གཡོན་པས་ཀྱང་དེ་
བཞིན་དུ་སོའི་ཕྲེང་བ་གཉིས་དང་ལྡན་པའི་རྡོ་རྗེ་གཉིས་ཁར་བཅུག་པའོ། །ནུབ་
དུ་རྨ་བྱའི་སྟེང་དུ་སྣ་ཚོགས་པདྨའི་ཟེའུ་འབྲུ་ལ་སྣང་བ་མཐའ་ཡས་དམར་པོ་རྡོ་རྗེ་


དཀྱིལ་དཀྲུང་ཅན། གཡོན་པ་དང་གཅིག་ཤོས་གན་རྐྱལ་དུ་བྱས་སྟེ། ལྟེ་བའི་
ཐོག་དུ་བཞག་པས་ཏིང་ངེ་འཛིན་གྱི་ཕྱག་རྒྱ་དང་ལྡན་པའོ། །ཤར་གྱི་འདབ་མར་
རྡོ་རྗེ་ཆོས་དམར་སྐྱ། གཡོན་པས་འགྱིང་བག་དང་བཅས་པས་ཨུད་པ་ལའི་ཡུ་
བ་འཛིན་ཞིང་གཡས་པས་ཁ་འབྱེད་པའོ། །ལྷོ་རུ་རྡོ་རྗེ་རིན་པོ་ཆེ་སྔོན་པོ་གཡོན་
པས་སྙིང་ཁར་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་འཛིན་པ། གཡས་པས་རལ་
གྱི་ཕྱར་བའོ། །ནུབ་དུ་བྱང་ཟེར་རྡོ་རྗེ་རྒྱུ་གསེར་བཙོ་མའི་མདོག་ལྟ་བུ་གཡོན་པར་་
གནས་པའི་འཁོར་ལོ་རྩིབས་བརྒྱད་པ་གཡས་པའི་གུང་མོས་གྷལ་མེ་ལྟ་བུར་སྐོར་་་་
ཞིང་ཆོས་ཀྱི་འཁོར་ལོའི་ཕྱག་རྒྱ་འཛིན་པའོ། །བྱང་དུ་ནུབ་ཟེར་རྡོ་རྗེ་སྨྲ་བ་དམར་་
པོ་གཡོན་པ་ཆོས་ཀྱི་དུང་གཡས་པས་རྡོ་རྗེ་རྩེ་གཅིག་པའི་རྩེ་མོ་འཛིན་པའོ། །
བྱང་དུ་ཁྱུང་གི་སྟེང་དུ་སྣ་ཚོགས་པདྨའི་ལྟེ་བར་དོན་ཡོད་གྲུབ་པ་ལྗང་ཁུ་སྐྱིལ་ཀྲུང་
གིས་གནས་པ། ཕྱག་གཡས་པའི་གུང་མོས་སྣ་ཚོགས་རྡོ་རྗེ་འཛིན་པས་མི་་་་་
འཇིགས་པ་སྦྱིན་པའི་ཚུལ་བྱེད་ཅིང་། གཡོན་པ་ལྟེ་བའི་འོག་ཏུ་གན་རྐྱལ་དུ་
བཞག་པའོ། །ཤར་གྱི་འདབ་མར་རྡོ་རྗེ་ལས་ལྗང་ཁུ་གཡས་པས་སྙིང་ཁར་སྒྲེང་་་
བའི་སྣ་ཚོགས་རྡོ་རྗེ་རྩེ་མོ་བཅུ་གཉིས་པ་འཛིན་པ། གཡོན་པས་སྣ་ཚོགས་རྡོ་རྗེས་
མཚན་པའི་དྲིལ་བུ་སྐུར་བརྟེན་པའོ། །ཡང་ན་ལག་པ་གཉིས་ཀྱིས་སྤྱི་བོར་ཐལ་མོ་
སྦྱར་ནས་སྣ་ཚོགས་རྡོ་རྗེ་འཛིན་པའོ། །ལྷོ་རུ་རྡོ་རྗེ་བསྲུང་བ་སེར་མོ་ཕྱག་གཉིས་
ཀྱིས་རྡོ་རྗེའི་གོ་ཆ་འཛིན་པའོ། །ནུབ་དུ་བྱང་ཟེར་རྡོ་རྗེ་གནོད་སྦྱིན་ནག་པོ་ཕྱག་་་་་
གཉིས་ཀྱི་མཐེའུ་ཆུང་གིས་རྡོ་རྗེ་མཆེ་བའི་མཚོན་གྱི་རྩེ་མོ་གཉིས་ཁར་བཅུག་པས་་་
གདུག་པ་རྣམས་བསྡིགས་པའོ། །བྱང་དུ་ནུབ་ཟེར་རྡོ་རྗེ་ཁུ་ཚུར་ཁུ་ཚུར་གཉིས་ཀྱིས་
བཟུང་བའི་རྡོ་རྗེའི་རྩེ་མནན་པའོ། །དབུས་ཀྱི་རིམ་པའི་མེའི་མཚམས་ཀྱི་པདྨ་ལ་
རྡོ་རྗེ་སྒེག་མོ་དཀར་མོ་རྡོ་རྗེ་འགྱིང་བའི་ཕྱག་རྒྱས་ཕྱག་གཉིས་ཀྱིས་རྡོ་རྗེ་གཉིས་་་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
འཛིན་པའོ། །བདེན་བྲལ་གྱི་མཚམས་སུ་ཕྲེང་བ་མ་སེར་མོ་ཕྱག་གཉིས་ཀྱིས་རིན་
པོ་ཆེའི་ཕྲེང་བ་འཛིན་པའོ། །རླུང་གིས་མཚམས་ཀྱི་པདྨ་ལ་གླུ་མ་དམར་མོ་ཕྱག་
གཉིས་ཀྱིས་པི་ཝང་གི་རྒྱུད་བསྒྲེང་བའོ། །དབང་ལྡན་གྱི་པདྨ་ལ་གར་མ་ལྗང་ཁུ་་
ཕྱག་གཉིས་ཀྱིས་རྡོ་རྗེ་རྩེ་གསུམ་པ་བཟུང་ནས་གྱེན་དུ་གར་བྱེད་པའོ། །དབུས་ཀྱི་
གཞལ་ཡས་ཁང་གི་ཕྱི་རོལ་ཤར་གྱི་སྣམ་བུའི་འདབ་མ་ལ། བྱམས་པ་དང་།
མཐོང་བ་དོན་ཡོད་དང་། ངན་སོང་ཀུན་འདྲེན་དང་། མྱ་ངན་གྱི་མུན་པ་་་
ཐམས་ཅད་འཇོམས་པའི་བློ་གྲོས་རྣམས་ནི་མི་བསྐྱོད་པ་ལྟ་བུའོ། །ལྷོའི་པདྨ་་་
རྣམས་ལ་སྤོས་ཀྱི་གླང་པོ་དང་། དཔའ་བར་འགྲོ་བ་དང་། ནམ་མཁའ་མཛོད་
དང་། ཡེ་ཤེས་ཏོག་རྣམས་རིན་ཆེན་འབྱུང་ལྡན་ལྟ་བུའོ། །ནུབ་ཀྱི་པདྨ་རྣམས་
ལ་འོད་དཔག་མེད་དང་། ཟླ་འོད་དང་། བཟང་སྐྱོང་དང་། དྲ་བའི་འོད་་
རྣམས་ནི་འོད་དཔག་མེད་ལྟ་བུའོ། །བྱང་གི་པདྨ་རྣམས་ལ་རྡོ་རྗེ་སྙིང་པོ་དང་།
བློ་གྲོས་མི་བཟད་པ་དང་། སྤོབས་པ་བརྩེགས་པ་དང་ཀུན་ཏུ་བཟང་པོ་རྣམས་་་
དོན་ཡོད་གྲུབ་པ་ལྟ་བུའོ། །ཡང་ན་བསྐལ་པ་བཟང་པོའི་བྱང་ཆུབ་སེམས་དཔའ་
བྱམས་པ་ལ་སོགས་པ་སྟེ། སྟོང་ཕྲག་གཅིག་ལ་བཞིས་མ་ཚང་བ་བསྒོམ་པར་བྱའོ།།
ཤར་ལ་སོགས་པའི་སྣམ་བུ་ལ་དེ་དག་གི་མིང་རྣམས་ནི་བརྗོད་ཀྱིས་མི་ལང་བས་་
མ་བཤད་དོ། །མེའི་མཚམས་ཀྱི་པདྨ་ལ་རྡོ་རྗེ་བདུག་སྤོས་མ་དཀར་མོ་དང་།
བདེན་བྲལ་གྱི་མཚམས་ཀྱི་པདྨ་ལ་རྡོ་རྗེ་མེ་ཏོག་མ་སེར་མོ་དང་། རླུང་གི་་་
མཚམས་ཀྱི་པདྨ་ལ་རྡོ་རྗེ་མར་མེ་མ་དཀར་དམར་དང་། དབང་ལྡན་གྱི་མཚམས་
ཀྱི་པདྨར་རྡོ་རྗེ་དྲི་ཆབ་མ་ལྗང་ཁུའོ། །བདུག་སྤོས་མ་ལ་སོགས་པ་འདི་རྣམས་ནི་
གོང་བཞིན་དུ་ཕྱག་མཚན་འཛིན་པའོ། །ཤར་ལ་སོགས་པའི་སྒོ་རྣམས་ལ་རྡོ་རྗེ་་
ལྕགས་ཀྱུ་དང་། རྡོ་རྗེ་ཞགས་པ་དང་། རྡོ་རྗེ་ལྕགས་སྒྲོག་དང་། རྡོ་རྗེ་འབེབས་པ་


ལ་སོགས་པའི་རིམ་པ་བཞིན་དུ་དཀར་པོ་དང་སེར་པོ་དང་དམར་པོ་དང་ལྗང་ཁུ་་
རྣམས་ཀྱིས་གོང་བཞིན་དུ་ཕྱག་མཚན་འཛིན་པའོ། །འདིར་བཅོམ་ལྡན་འདས་རྡོ་
རྗེ་དབྱིངས་ལས་གཞན་པའི་ལྷ་རྣམས་ཞལ་གཅིག་ཕྱག་གཉིས་པ། གོས་དང་རིན་
པོ་ཆེ་སྣ་ཚོགས་ཀྱིས་བརྒྱན་པ། རིན་པོ་ཆེའི་ཅོད་པན་ཅན་ནོ། །དལ་གྱི་་་་
དབང་ཕྱུག་གི་མངོན་དུ་གྱུར་པར་རྡོ་རྗེ་སེམས་དཔའ་ལ་སོགས་པ་ནི་བཞག་ནས་རྡོ་
རྗེ་སེམས་དཔའ་ལ་སོགས་པའི་བྱང་ཆུབ་སེམས་དཔའ་བཅུ་དྲུག་ནི་རང་རང་གི་་་་
བདག་པོ་དེ་བའི་མདུན་དུ་མངོན་དུ་གྱུར་པའོ། །རྣམ་པར་སྣང་མཛད་ལ་སོགས་
པ་ནས་རྡོ་རྗེ་འབེབས་པའི་བར་གྱི་ལྷ་རྣམས་ནི་ཇི་ལྟར་གསུངས་པའི་ལྟེ་བ་དང་་་་་
འདབ་མ་རྣམས་ལ་ཟླ་བ་ལ་གནས་ཤིང་ཉི་མའི་རྒྱབ་ཡོལ་ཅན། དེ་བ་ལྔ་ལས་་་་
གཞན་ལྷ་རྣམས་བཞི་བཅུ་རྩ་བརྒྱད་ནི་སེམས་དཔའི་དཀྱིལ་དཀྲུང་གིས་བཞུགས་་་
པའོ། །འདིར་བཅོམ་ལྡན་འདས་རྡོ་རྗེ་དབྱིངས་རྣམ་པར་སྣང་མཛད་ནི་ཆོས་་
དབྱིངས་ཡང་དག་པར་རྣམ་པར་དག་པའི་ཡེ་ཤེས་ཀྱི་བདག་ཉིད་བདག་ལྟ་བུའི་རྡོ་
རྗེ་སེམས་དཔས་རྒྱས་བཏབ་པའོ། །མེ་ལོང་ལྟ་བུའི་ཡེ་ཤེས་ལ་སོགས་པའི་བདག་
ཉིད་མི་བསྐྱོད་པ་ལ་སོགས་པའི་དེ་བ་བཞིའི་རིགས་ཀྱི་བདག་ཉིད་ནི་རྣམ་པར་སྣང་
མཛད་དང་། རྡོ་རྗེ་སེམས་དཔའ་དང་། རྡོ་རྗེ་སེམས་དཔའ་ལ་སོགས་པ་བཞི་
དང་། སྒེག་མོ་དང་བདུག་སྤོས་མ་དང་བྱམས་པ་ལ་སོགས་པ་བཞི་དང་། རྡོ་
རྗེ་ལྕགས་ཀྱུ་མ་ལ་སོགས་པ་རྣམས་ནི་མི་བསྐྱོད་པའོ། །རྡོ་རྗེ་རིན་ཆེན་མ་དང་
རྡོ་རྗེ་རིན་ཆེན་མ་ལ་སོགས་པ་བཞི་དང་། ཕྲེང་བ་མ་དང་། མེ་ཏོག་མ་དང་།
སྤོས་ཀྱི་གླང་པོ་ལ་སོགས་པ་བཞི་དང་། རྡོ་རྗེ་ཞགས་པ་མ་རྣམས་ནི་རིན་ཆེན་་་
འབྱུང་ལྡན་ནོ། །ཆོས་ཀྱི་རྡོ་རྗེ་མ་དང་། རྡོ་རྗེ་ཆོས་མ་ལ་སོགས་པ་བཞི་དང་།
གླུ་མ་དང་། མར་མེ་མ་དང་། འོད་དཔག་མེད་ལ་སོགས་པ་བཞི་དང་། རྡོ་རྗེ་་


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ལྕགས་སྒྲོག་མ་ལ་སོགས་པ་རྣམས་ནི་སྣང་བ་མཐའ་ཡས་སོ། །རྡོ་རྗེ་ལས་མ་དང་།
ལས་ཀྱི་རྡོ་རྗེ་ལ་སོགས་པ་བཞི་དང་། གར་མ་དང་། དྲི་མ་དང་། རྡོ་རྗེ་སྙིང་
པོ་ལ་སོགས་པ་བཞི་དང་། རྡོ་རྗེ་འབེབ་པ་བཞི་དང་རྡོ་རྗེ་དྲིལ་བུ་མ་ལ་སོགས་པ་
རྣམས་ཀྱི་དོན་ཡོད་གྲུབ་པའོ། །ནང་གི་གཞལ་ཡས་ཁང་གི་སྒོ་རྣམས་ལ་ཡང་རྡོ་་
རྗེ་ལྕགས་ཀྱུ་མ་ལ་སོགས་པ་སྒོ་སྐྱོང་མ་རྣམ་པ་བཞི་བསྒོམ་པར་བྱའོ་ཞེས་ཟེར་བ་་་་
ཡང་ཡོད་དོ། །རྣམ་པར་སྣང་མཛད་ཀྱི་ཐུགས་ཁའི་ས་བོན་ནི་ཨ། ཨཱོྃ་སརྦ་ཏ་
ཐཱ་ག་ཏ་མ་ཧཱ་ཡོ་གི་ཤྭ་རི་ཧཱུཾ་ཞེས་པ་ནི་སྙིང་པོའོ། །ཨོཾ་བཛྲ་ཡཀྵ་ཧཱུཾ་ཞེས་པ་འདི་ནི་
རྡོ་རྗེ་གནོད་སྦྱིན་གྱི་ལས་ཐམས་ཅད་པའི་སྔགས་སོ། །རྡོ་རྗེ་རྩེ་མོ་ལ་སོགས་པའི་
རྒྱུད་རྣམས་ལས་རྣམ་པ་གཞན་གྱིས་ཀྱང་ལྷ་རྣམས་ཀྱི་ཁྱད་པར་གསུང་སྟེ། དེ་ནི་
བརྗོད་ཀྱིས་མི་ལང་བས་འདིར་མ་བཤད་དོ།། །།
འཇམ་པའི་རྡོ་རྗེའི་འཇམ་དཔལ་སྒྱུ་འཕྲུལ་དྲ་བའི་དལ་ལྷ་བཞི་བཅུ་རྩ་གསུམ་གྱི་་
བདག་ཉིད་ལ། རྡོ་རྗེ་གུར་ལ་སོགས་པ་ནས་གཞལ་ཡས་ཁང་གི་བར་དུ་གོང་དུ་་
བཤད་པའི་འཇམ་དཔལ་རྡོ་རྗེའི་དཀྱིལ་འཁོར་གྱི་རང་བཞིན་ནོ། །འདི་ནི་ཁྱད་
པར་དུ་ཁྲོ་བོ་རྣམས་ཀྱི་ནི་ཕྱིས་འཆད་པའི་གཟུགས་ཅན་ནོ། །ཞེས་བྱ་བའི་ཚུལ་་
ཀྱང་ཡོད་དོ། །ཡང་རྡོ་རྗེ་གུར་གྱི་ནང་དང་རི་རབ་ཀྱི་སྟེང་དུ་སྣ་ཚོགས་པདྨའི་་་
ཟེའུ་འབྲུ་ལ་གནས་པའི་སྣ་ཚོགས་རྡོ་རྗེའི་ལྟེ་བར་གཞལ་ཡས་ཁང་ཞེས་པ་ནི་ལུགས་
གཉིས་པའོ། །ཕྱོགས་གཉིས་ཀ་ལ་ཡང་མཆོད་བརྟེན་དཀར་པོའི་ནང་དུ་གཞལ་
ཡས་ཁང་། དེའི་ལྟེ་བ་ལ་སེང་གེའི་སྟེང་དུ་སྣ་ཚོགས་པདྨ་དང་ཟླ་བ་ལ་སེམས་་་
དཔའི་སྐྱིལ་ཀྲུང་གིས་བཞུགས་པ། བཅོམ་ལྡན་འདས་རྣམ་པར་སྣང་མཛད་ཀྱི་་་
རང་བཞིན་འཇམ་པའི་རྡོ་རྗེ་ནི་སྐུ་མདོག་གསེར་བཙོ་མ་ལྟ་བུའི་ཡིད་དུ་འོང་ཞིང་་


བལྟ་ན་སྡུག་པ་དང་། མེ་ཏོག་སྣ་ཚོགས་དང་ལྡན་པའི་གཙུག་ཕུད་ཀྱིས་རྣམ་པར་
བརྒྱན་རྩ་བ་དང་གཡས་དང་གཡོན་གྱི་ཞལ། སེར་པོ་དང་དམར་པོ་དང་དཀར་
པོའོ༑ །ཕྱག་དྲུག་པའི་གཡས་པ་རྣམས་ཀྱིས་རལ་གྲི་དང་། མཆོད་སྦྱིན་དང་།
མདའ་འོ། །གཡོན་པ་རྣམས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་དང་།
ཆུ་སྐྱེས་སྔོན་པོ་དང་། གཞུ་འཛིན་པའོ། །བདག་ཉིད་ལྟ་བུའི་རྡོ་རྗེ་དབྱིངས་་
ཀྱི་དབང་ཕྱུག་མ་ལ་སོགས་པར་འཇུག་པའོ། །ཤར་གྱི་ལེའུ་ཚེ་ལ་གླང་པོ་ཆེའི་་་་
དབང་བའི་སྟེང་དུ་སྣ་ཚོགས་པདྨ་དང་ཉི་མ་ལ་མི་བསྐྱོད་པ་འགྱིང་བའི་སྟངས་ཀྱིས་
བཞུགས་པའོ། །རྩ་བ་དང་གཡས་དང་གཡོན་གྱི་ཞལ་སྔོན་པོ་དང་དཀར་པོ་དང་
དམར་པོའོ། །ཕྱག་བརྒྱད་པའི་གཡས་པའི་གུང་མོས་སྙིང་ཁར་རྡོ་རྗེ་གྱེན་ལ་་་
བསྒྲེང་བ། གཡོན་པས་རྡོ་རྗེ་ཁུ་ཚུར་གྱིས་རྡོ་རྗེ་དྲིལ་བུ་སྐུར་བརྟེན་པའོ། །
གཞན་གཡས་པ་རྣམས་ཀྱིས་རལ་གྲི་དང་། ལྕགས་ཀྱུ་དང་། མདའ་འཛིན་པ།
གཡོན་པ་རྣམས་ཀྱིས་བུམ་པ་དང་། ཞགས་པ་དང་། གཞུ་འཛིན་པའོ། །
ལྷོའི་ཕྱོགས་ཀྱི་རྟའི་སྟེང་དུ་ཆུ་སྐྱེས་དང་ཉི་མ་ལ་རིན་ཆེན་འབྱུང་ལྡན་སེམས་དཔའི་
དཀྱིལ་དཀྲུང་གིས་བཞུགས་པ། སེར་པོ། རྩ་བ་དང་གཡས་པ་དང་གཡོན་་་་་
པའི་ཞལ། སེར་པོ་དང་སྔོན་པོ་དང་དཀར་པོའོ། །ཕྱག་དྲུག་པ། དང་པོའི་
ཕྱག་གཉིས་ཀྱིས་མཉམ་པར་བཞག་པའི་ཕྱག་རྒྱ་ཅན། གཡས་པའི་ཕྱག་གཉིས་་་
ཀྱིས་རིན་པོ་ཆེ་དང་རལ་གྲི་འཛིན་པ། གཡོན་པ་གཉིས་ནུ་མ་དང་རྡོ་རྗེ་འཛིན་་
པའོ༑ །ནུབ་དུ་རྨ་བྱའི་སྟེང་དུ་སྣ་ཚོགས་ཆུ་སྐྱེས་དང་ཉི་མ་ལ་སེམས་དཔའི་སྐྱིལ་
ཀྲུང་གིས་གནས་པའི་སྣང་བ་མཐའ་ཡས་དཀར་པོ་སེམས་དཔའི་སྐྱིལ་ཀྲུང་ཅན།
རྩ་བ་དང་གཡས་པ་དང་གཡོན་པའི་ཞལ། དཀར་པོ་དང་སྔོན་པོ་དང་དམར་་་་
པོའོ༑ །ཕྱག་དྲུག་པ་གཡོན་པ་སྒེག་པ་དང་བཅས་པས་པདྨའི་ཡུ་བ་སྙིང་ཁར་་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
བཟུང་སྟེ་གཡས་པས་ཁ་འབྱེད་པའོ། །གཡས་པ་གཉིས་ཀྱིས་བསྒྲང་ཕྲེང་དང་རྡོ་
རྗེ་འཛིན་པ། གཡོན་པ་གཉིས་ཀྱིས་ནུ་མ་དང་ཕྱག་ཚང་རྐུ་བའི་སྤྱི་བླུགས་འཛིན་
པའོ༑ །བྱང་དུ་ཁྱུང་གི་སྟེང་དུ་སྣ་ཚོགས་ཆུ་སྐྱེས་དང་ཉི་མ་ལ་དོན་ཡོད་གྲུབ་པ་
དམར་པོ་སེམས་དཔའི་སྐྱིལ་ཀྲུང་གིས་བཞུགས་པ། རྩ་བ་དང་གཡས་དང་གཡོན་
གྱི་ཞལ་དམར་པོ་དང་སྔོན་པོ་དང་དཀར་པོའོ། །ཕྱག་དྲུག་པའི་དང་པོ་གཉིས་་
ཀྱིས་བསམ་གཏན་གྱི་ཕྱག་རྒྱ་བཅིངས་པ། གཡས་པ་གཉིས་ཀྱིས་རལ་གྲི་དང་རྡོ་
རྗེ་འཛིན་པ། གཡོན་པ་གཉིས་ཀྱིས་ནུ་མ་དང་ལྕགས་ཀྱུ་འཛིན་པའོ། །དབང་
ལྡན་དུ་སྤྱན་མ་སེར་པོ་སེམས་དཔའི་སྐྱིལ་ཀྲུང་ཅན། ཕྱག་བརྒྱད་མ། གཡས་
པ་རྣམས་ཀྱིས་མཆོག་སྦྱིན་པ་དང་མི་འཇིགས་པ་དང་རྡོ་རྗེ་དང་མདའ་འཛིན་པའོ།།
གཡོན་པ་རྣམས་ཀྱིས་སྡིགས་མཛུབ་དང་བཅས་པའི་ཞགས་པ་དང་རིན་པོ་ཆེ་་
འབར་བ་དང་བསྒྲང་ཕྲེང་དང་གཞུ་འཛིན་པའོ། །མེའི་མཚམས་སུ་མ་མ་ཀི་་
སེམས་དཔའི་དཀྱིལ་དཀྲུང་ཅན་སྔོན་མོ། ཁྲོས་པ་དང་བཅས་པའི་གད་མོ་རྒོད་
པ་དང་། ཕྱག་དྲུག་པ། གཡས་པ་རྣམས་ཀྱིས་མི་འཇིགས་པ་དང་རྡོ་རྗེ་དང་
མདའ་འཛིན་པ། གཡོན་པ་རྣམས་ཀྱི་སྡིགས་མཛུབ་དང་ཞགས་པ་དང་གཞུ་་་
འཛིན་པའོ། །བདེན་བྲལ་གྱི་མཚམས་སུ་གོས་དཀར་མོ་ཕྱག་དྲུག་པ། གཡས་
པ་རྣམས་ཀྱིས་མི་འཇིགས་པ་དང་རྡོ་རྗེ་དང་མདའོ། །གཡོན་པ་རྣམས་ཀྱིས་པདྨ་
དང་བགྲང་ཕྲེང་དང་གཞུ་འཛིན་པ། རོལ་པའི་ཚུལ་གྱིས་གནས་པའོ། །རླུང་
གི་མཚམས་སུ་སྒྲོལ་མ་མར་གད་ལྟ་བུའི་མདོག་ཅན། སེམས་དཔའི་སྐྱིལ་ཀྲུང་
གིས་གནས་པ། ཕྱག་དྲུག་པའི་གཡས་པ་རྣམས་ཀྱིས་མི་འཇིགས་པ་དང་རྡོ་རྗེ་་་་
དང་མདའོ། །གཡོན་པ་རྣམས་ཀྱིས་སྡིགས་མཛུབ་དང་ཨུད་པ་ལ་དང་གཞུ་
འཛིན་པའོ། །རིམ་པ་གཉིས་པ་ལ་ནི་ཤར་ལ་སོགས་པའི་ཕྱོགས་སུ་རྡོ་རྗེ་སེམས་་


དཔའ་མ་དང་། རྡོ་རྗེ་རིན་ཆེན་མ་དང་། རྡོ་རྗེ་ཆོས་མ་དང་། ལས་ཀྱི་རྡོ་་
རྗེ་མ་རིམ་པ་བཞིན་དུ་སྐུ་མདོག་དང་ཕྱག་མཚན་མི་བསྐྱོད་པ་ལ་སོགས་པ་བཞིན་ནོ། །
འོན་ཀྱང་ནུ་མ་བཟུང་དུ་མེད་པས་རྡོ་རྗེ་སེམས་དཔའ་མ་དང་། རྡོ་རྗེ་རིན་ཆེན་
མ་དང་། ལས་ཀྱི་རྡོ་རྗེ་མ་རྣམས་སྡིགས་འཛུབ་འཛིན་པའོ། །ཆོས་ཀྱི་རྡོ་
རྗེ་མ་ཞགས་པ་འཛིན་པའོ། །དབང་ལྡན་དུ་ཙུཎ་ཌ་དཀར་མོ་ཟླ་བའི་མདོག་ཅན་
ཕྱག་ཉི་ཤུ་རྩ་དྲུག་མ་རྩ་བའི་ཕྱག་གཉིས་ཀྱིས་སྙིང་ཁར་རྩ་བའི་ཕྱག་རྒྱ་དང་།
གཡས་པ་རྣམས་ཀྱིས་མི་འཇིགས་པ་དང་། རལ་གྲི་དང་རིན་པོ་ཆེའི་ཕྲེང་བ་དང་
པི་ཙ་པུ་རི་དང་། མདའ་དང་། དགྲ་སྟ་དང་། མདུང་ཐུང་དང་། ཐོ་བ་
དང་ལྕགས་ཀྱུ་དང་། རྡོ་རྗེ་དང་། བ་དན་གསུམ་གྱི་ཚུལ་དང་། བགྲང་་
ཕྲེང་ངོ་། །གཡོན་པ་རྣམས་ཀྱི་ཡིད་བཞིན་གྱི་ནོར་བུའི་རྒྱལ་མཚན་དང་།
པདྨ་དང་། སྤྱི་བླུག་དང་། ཞགས་པ་དང་། གཞུ་དང་། ཤག་ཏི་དང་།
འཁོར་ལོ་དང་། རལ་གྲི་དང་། སྡིགས་མཛུབ་དང་། བུམ་པ་བཟང་པོ་དང་།
ལྕགས་ཞགས་ལྟ་བུ་དང་། ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་འཛིན་པའོ། །
གོས་བཟང་པོ་གྱོན་པ། སྟོད་གཡོགས་བཅིངས་པ་གར་གྱི་ཉམས་དགུའི་རང་
བཞིན་ཅན། རྩ་བའི་ཞལ་དཀར་པོ། གཡས་པ་སྔོན་པོ་ལྗགས་འགུལ་ཞིང་་
མཆེ་བ་ཅུང་ཟད་བརྩིགས་པ། གཡོན་པ་སེར་པོ་མ་མཆུ་མནན་པ། ཐལ་མོ་་་
སྦྱར་སྟེ་མཛུབ་མོ་གཉིས་གུང་མོའི་ཚིགས་པ་གཉིས་པར་ཟླུམ་པོའི་རྣམ་པར་སྦྱར་ཏེ།
མཐེ་བོང་གཉིས་འཛུབ་མོའི་རྩར་གཞག་པར་བྱ་སྟེ། འདི་ནི་རྩ་བའི་ཕྱག་རྒྱའོ། །
མེའི་མཚམས་སུ་རིན་ཆེན་སྒྲོན་མ་སེར་མོ་ཕྱག་དྲུག་མ། ཕྱག་གཉིས་ཀྱིས་སྙིང་་་་་
ཁར་རིན་པོ་ཆེ་ཁ་སྦྱོར་འཛིན་པ། གཡས་པ་གཉིས་ཀྱིས་མི་འཇིགས་པ་དང་།
མདའ་འཛིན་པ། གཡོན་པ་གཉིས་ཀྱིས་སྡིགས་མཛུབ་དང་། གཞུ་འཛིན་པའོ།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
བདེན་བྲལ་གྱི་མཚམས་སུ་ཁྲོ་གཉེར་མ་དཀར་མོ་ཕྱག་དྲུག་མ། གཡས་པ་རྣམས་
ཀྱིས་རྡོ་རྗེ་དང་། དབྱུག་པ་དང་། མདའ་འཛིན་པའོ། །གཡོན་པ་རྣམས་་་
ཀྱིས་སྡིགས་མཛུབ་དང་གཞུ་ཕྱག་མཚན་མེད་འཛིན་པའོ། །རླུང་གི་མཚམས་སུ་རྡོ་རྗེ་་
ལུ་གུ་རྒྱུད་མ་ལྗང་ཁུ་ཕྱག་དྲུག་མ། གཡས་པ་རྣམས་ཀྱིས་རྡོ་རྗེ་དང་། རྡོ་རྗེ་ལུ་
གུ་རྒྱུད་དང་མདའ་འཛིན་པ། གཡོན་པ་རྣམས་ཀྱིས་སྡིགས་འཛུབ་དང་ཞགས་པ་
དང་གཞུ་འཛིན་པའོ། །བཅུ་གཉིས་པོ་འདི་རྣམས་ནི་རོལ་པའི་སྟབས་ཀྱིས་་་་
བཞུགས་པའོ། །སྤྱན་མ་ལ་སོགས་པའི་ལྷ་མོ་རྣམས་ནི་ཟླ་བའི་གདན་ལ་བཞུགས་་་་
ཤིང་ཟླ་བའི་འོད་ཀྱི་རྒྱབ་ཡོལ་ཅན། རང་རང་གི་རིགས་བདག་བཞིན་དུ་ཞལ་་་་
གསུམ་པའོ། །རིམ་པ་གསུམ་པའི་དལ་གྱི་ཤར་གྱི་སྣམ་བུ་ལ། བྱམས་པ་གསེར་
གྱི་མདོག་ལྟ་བུ་ཕྱག་དང་པོ་གཉིས་ཀྱིས་ཆོས་འཆད་ཀྱི་ཕྱག་རྒྱ་དང་། གཡས་པས་
མཆོག་སྦྱིན་གྱི་ཕྱག་རྒྱ་དང་། གཡོན་པས་མེ་ཏོག་དང་བཅས་པའི་ན་ག་གེ་སར་་
གྱི་ཡལ་ག་འཛིན་པའོ། །འཇམ་དཔལ་དམར་པོ་ཁྱད་པར་དུ་ཤེས་རབ་མ་དང་་་
བྲལ་བའོ། །སྤོས་ཀྱི་གླང་པོ་ལྗང་ཁུ། གཡོན་པར་བུམ་པར་གནས་པའི་གླང་པོ་
ཆེའི་ལག་པ་འཛིན་པ། གཡས་པས་མཆོག་སྦྱིན་ནོ། །ཡེ་ཤེས་ཏོག་སེར་པོ་་་
གཡོན་པས་ཡིད་བཞིན་གྱི་ནོར་བུའི་རྒྱལ་མཚན་འཛིན་པ། གཡས་པས་མཆོག་་་
སྦྱིན་ནོ། །ལྷོར་བཟང་སྐྱོང་སྐུ་མདོག་དམར་པོ། གཡོན་པས་རིན་པོ་ཆེ་འཛིན་
པ་གཡས་པས་མཆོག་སྦྱིན་ནོ། །བློ་གྲོས་རྒྱ་མཚོ་དཀར་པོ་ཕྱག་གཉིས་ཀྱི་སོར་མོ་་
རྣམས་བསྐྱང་བས་སྦྱིན་པ་གཏེར་བའི་ཚུལ་དུ་བྱེད་པའོ། །བློ་གྲོས་མི་བཟད་པ་་་
གསེར་གྱི་མདོག་ཅན་གཡོན་པའི་ཁུ་ཚུར་སྙིང་ཁར་བཞག་སྟེ། གཡས་པས་མཆོག་
སྦྱིན་གྱི་ཕྱག་རྒྱའོ། །སྤོབས་པ་བརྩེགས་པ་ལྗང་ཁུ་གཡས་པས་ཁུ་ཚུར་སྙིང་ཁར་
མ་རེག་པར་བསྒྲེང་བ། གཡོན་པས་སེ་གོལ་ཏོག་པའོ། །ནུབ་དུ་མཐུ་ཆེན་ཐོབ་


དཀར་པོ་གཡོན་པ་ཅུང་ཟད་རྒྱས་པའི་པདྨ་འཛིན་པ། གཡས་པ་མཆོག་སྦྱིན་གྱི་
ཕྱག་རྒྱ་འཛིན་པའོ། །ངན་སོང་ཐམས་ཅད་སྤོང་དཀར་པོ་ལག་པ་གཉིས་ཀྱིས་་་་་
སྡིགས་སྤྲུག་པའི་ཚུལ་ལོ། །མྱ་ངན་དང་མུན་པ་ཐམས་ཅད་རྣམ་པར་འཇོམས་་་་
པར་བྱེད་པའི་བློ་གྲོས་གསེར་གྱི་མདོག་ལྟ་བུ་ལག་པ་གཉིས་ཁ་སྦྱར་བས་བརྡེག་པའི་
ཚུལ་ལོ། །དྲ་བ་ཅན་གྱི་འོད་དམར་པོ་གཡོན་པས་ཨུད་པ་ལ་དང་ཉི་མའི་དལ་་་
འཛིན་པ། གཡས་པས་མཆོག་སྦྱིན་གྱི་ཕྱག་རྒྱ་འཛིན་པའོ། །བྱང་དུ་ཟླ་འོད་་་
གཞོན་ནུ་སྐུ་མདོག་ཟླ་བ་ལྟ་བུ་སྟེ། གཡོན་པས་ཨུད་པ་ལར་གནས་པའི་ཟླ་བའི་་
དལ་འཛིན་པ། གཡས་པས་མཆོག་སྦྱིན་ནོ། །འོད་དཔག་ཏུ་མེད་པ་དམར་པོ།
ཕྱག་གཉིས་ཀྱིས་དབང་བསྐུར་བའི་བུམ་པ་འཛིན་པའོ། །ནམ་མཁའ་མཛོད་སྐུ་
མདོག་སེར་པོ་གཡོན་པས་ཁུ་ཚུར་འགྱིང་བས་སྐུ་བསྟེན་པ། གཡས་པ་རྡོ་རྗེ་ནམ་
མཁའ་ལ་བསྐོར་བའོ། །སྒྲིབ་པ་ཐམས་ཅད་རྣམ་པར་སེར་བ་སྔོན་པོའམ་་
དཀར་པོ། གཡོན་པ་ས་ལ་རེག་པ། གཡས་པ་ཁུ་ཚུར་གྱིས་མཐེ་བོང་དང་་་
སྡིགས་འཛུབ་སྦྱར་ཏེ། དྲི་བའི་ཚུལ་གྱིས་གནས་པའོ། །བྱམས་པ་ལ་སོགས་་
པའི་བྱང་ཆུབ་སེམས་དཔའ་འདི་རྣམས་ནི་ཟླ་བའི་གདན་ལ་ཟླ་བའི་རྒྱབ་ཡོལ་ཅན།
སེམས་དཔའི་སྐྱིལ་ཀྲུང་གིས་བཞུགས་པ། སྤྱན་གསུམ་པ། རང་ཕྱོགས་ཀྱི་་
བདག་པོ་བཞིན་དུ་ཞལ་གསུམ་པ་ཕྱག་དྲུག་པ། ཕྱག་གཉིས་ཀྱིས་མཉམ་བཞག་་
གི་ཕྱག་རྒྱ་བྱས་པ། གཉིས་པ་གཞུ་དང་མདའ་འཛིན་པ། བྱམས་པ་དང་་་
འཇམ་དབྱངས་གཉིས་མཉམ་བཞག་གི་ཕྱག་རྒྱའོ། །འཇམ་པའི་རྡོ་རྗེ་ལ་སོགས་་
པའི་ལྷ་རྣམས་ཐམས་ཅད་ནི་ཁྱད་པར་དུ་གྱུར་པའི་གོས་དང་རིན་པོ་ཆེས་བརྒྱན་པ།
རལ་པའི་ཐོར་ཚུགས་ཅན། འཛུམ་བག་དང་ལྡན་པའི་ཞལ་དང་སྒེག་པའི་རོ་་་་་
དང་ལྡན་པའོ། །ཤར་གྱི་སྒོར་མ་ཧེའི་སྟེང་དུ་གཤིན་རྗེ་གཤེད་ནག་པོ་ཕྱག་དྲུག་པ།


འཁོར་་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
གཡས་པ་རྣམས་ཀྱིས་རལ་གྲི་དང་རྡོ་རྗེ་དང་མདའ་འཛིན་པ། གཡོན་པས་་་
ཞགས་པ་དང་བཅས་པའི་སྡིགས་མཛུབ་གྱེན་ལ་བསྒྲེང་བས་སྡིགས་པར་བྱེད་པ།
གཡོན་པའི་གཉིས་པས་ལྷ་མོ་ལ་མཁྱུད་ནས་ནུ་མ་འཛིན་པ། ལྷ་མོའང་ཞི་བ་ཞལ་
གཅིག་པ་ཕྱག་གཉིས་པ་སྐུ་མདོག་དཀར་མོ། ཕྱག་གཡོན་པས་པདྨ་དཀར་པོ་་་་་་
འཛིན་པ། ཕྱག་གཡས་པས་ཡབ་ལ་མཁྱུད་པར་བྱེད་པའོ། །ཕྱག་གཡོན་པའི་
གསུམ་པས་དངུལ་གྱི་གཞུ་འཛིན་པའོ། །ལྷ་མོ་མར་གད་ལྟ་བུ་ལྗང་ཁུ་ཕྱག་གཉིས་
མ༑ གཡས་པས་ཨུད་པ་ལ་སྔོན་པོ་འཛིན་པ། ཕྱག་གཡོན་པས་ཡབ་ཀྱི་སྐེ་ལ་
མཁྱུད་པའི་ལྷ་མོ་དེས་གཡས་ཕྱོགས་བརྒྱན་པ། ཞབས་དྲུག་པ། གསུས་པ་་་་་
འཕྱང་བ། ཞལ་སྔོན་པོ་དྲུག་པ། རྩ་བའི་ཞལ་གྱིས་དགྱེས་པའི་གད་མོ་བཞད་
པ༑ གཉིས་པ་འཇིགས་པར་བྱེད་པ། གསུམ་པའི་ཞལ་གདངས་པ། བཞི་
པ་འཇིགས་སུ་རུང་བ། ལྔ་པ་རྡོ་རྗེའི་མཆེ་བ་ཅན། དྲུག་པ་སྤྱི་བོའི་སྟེང་དུ་་་་
གནས་པ་ལྗགས་འགུལ་བའོ། །ཡང་ན་སྟེང་གི་སྔོན་པོ་ལ་རྩ་བ་ལ་སོགས་པའི་་་་
ཞལ་རྣམས་ནི་གཡས་སྐོར་གྱིས་སྔོན་པོ་དང་དཀར་པོ་དང་སེར་པོ་དང་དམར་པོ་་་
དང་ལྗང་ཁུ་རྣམས་སོ། །ལྷོའི་སྒོར་གཞན་གྱིས་མི་ཐུབ་པ་སེར་པོ་ནི་རྩ་བ་དང་་་
གཡས་དང་གཡོན་གྱི་ཞལ་སེར་པོ་དང་ནག་པོ་དང་དཀར་པོའོ། །ཕྱག་དྲུག་པ།
གཡས་པ་རྣམས་ཀྱིས་རྡོ་རྗེ་དང་མདུང་ཐུང་དང་མདའ་འཛིན་པའོ། །གཡོན་པ་
རྣམས་ཀྱིས་སྡིགས་མཛུབ་དང་བཅས་པའི་ཞགས་པ་དང་ནུ་མ་དང་གཞུ་འཛིན་པའོ།།
ནུབ་ཀྱི་སྒོར་རྟ་མགྲིན་དམར་པོ་རྩ་བ་དང་། གཡས་པ་དང་གཡོན་པའི་ཞལ་་་་་
དམར་པོ་དང་སྔོན་པོ་དང་དཀར་པོ། ཕྱག་དྲུག་གི་གཡས་པ་རྣམས་ཀྱིས་རྡོ་རྗེ་་་
དང་བཅས་པའི་དབྱུག་པ་དང་ཀ་ན་པ་དང་མདའ་རྣམས་སོ། །གཡོན་པ་རྣམས་
ཀྱིས་སྡིགས་མཛུབ་དང་བཅས་པའི་ཞགས་པ་དང་ནུ་མ་དང་གཞུ་འཛིན་པའོ། །


བྱང་སྒོར་བདུད་རྩི་འཁྱིལ་པ་སྔོན་པོ་བགེགས་ཞབས་ཀྱིས་མནན་པ། ཕྱག་དྲུག་པ།
གཡས་པ་རྣམས་ན་རལ་གྲི་དང་དགྲ་སྟ་དང་མདའ་རྣམས་འཛིན་པ། གཡོན་པ་
རྣམས་ཀྱིས་སྡིགས་འཛུབ་དང་བཅས་པའི་ཞགས་པ་དང་། ནུ་མ་དང་གཞུ་
འཛིན་པའོ། །དབང་ལྡན་གྱི་མཚམས་སུ་རིན་པོ་ཆེའི་རི་བོའི་སྟེང་དུ་མི་གཡོ་བ་་
སྔོན་པོ། མི་གཡོ་བ་དང་ལྡན་པ། གཡས་པ་རྣམས་ཀྱིས་རལ་གྲི་དང་ཞགས་པ་
དང་མདའ་འཛིན་པའོ། །གཡོན་པ་རྣམས་ཀྱིས་སྡིགས་འཛུབ་དང་བཅས་པའི་་་
ཞགས་པ་དང་། ནུ་མ་དང་གཞུ་འཛིན་པའོ། །གཡོན་ངོས་སུ་ཕྱང་བའི་གོས་་
སྔོན་པོ་གཅིག་འཛིན་པ། ཁྲག་གིས་བརླན་པས་གཡས་གཡོན་གྱིས་གནས་སུ་་
ལྗགས་འདྲིལ་བ། ཞལ་གདངས་པའོ། །མེའི་མཚམས་སུ་འདོད་པའི་རྒྱལ་པོ་
སྔོན་པོ། ཕྱག་དྲུག་པ། ཕྱག་དང་པོ་གཉིས་ཀྱིས་བཙུན་པོ་ལ་མཁྱུད་པ།
གཡས་པ་གཉིས་ཀྱིས་རྡོ་རྗེ་དང་མདའ་དང་། གཡོན་པ་གཉིས་ཀྱིས་ནུ་མ་དང་གཞུ་
འཛིན་པའོ། །རྡོ་རྗེ་ཁུ་ཚུར་ཕན་ཚུན་རྒྱབ་སྦྱར་སྟེ། འཐེའུ་ཆུང་གཉིས་བསྣོལ་
ནས་སྡིགས་འཛུབ་གཉིས་ཕྱིར་བཀྱེད་ནས་ཞགས་པའི་ཚུལ་དུ་བྱས་པ་ནི་འདོད་་
པའི་རྒྱལ་པོའི་ཕྱག་རྒྱའོ། །བདེན་བྲལ་གྱི་མཚམས་སུ་དབྱུག་པ་སྔོན་པོ་སྐུ་མདོག་
སྔོན་པོ་ཕྱག་དྲུག་པ། གཡས་པ་རྣམས་ཀྱིས་རྡོ་རྗེ་དང་། དབྱུག་ཏོ་དང་།
མདའ་འཛིན་པ། གཡོན་པ་རྣམས་ཀྱིས་སྡིགས་འཛུབ་དང་བཅས་པའི་ཞགས་
པ་དང་ནུ་མ་དང་གཞུ་འཛིན་པའོ། །རླུང་གི་མཚམས་སུ་སྟོབས་པོ་ཆེ་སྔོན་པོ་
ཕྱག་བརྒྱད་པ། གཡས་པ་རྣམས་ཀྱིས་རྡོ་རྗེ་དང་དབྱུག་ཐོ་དང་རལ་གྲི་དང་།
མདའ་དང་། གཡོན་པ་རྣམས་ཀྱིས་སྡིགས་མཛུབ་དང་བཅས་པའི་ཞགས་པ་དང་
ནུ་མ་དང་ཐོ་བ་དང་གཞུ་འཛིན་པའོ། །དལ་གྱི་དབང་ཕྱུག་གི་སྟེང་དུ་གནོད་་་་
མཛེས་སྔོན་པོ། ཕྱག་དྲུག་པ། ཕྱག་གཉིས་ཀྱིས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
བཅིངས་པ། གཡས་པ་གཉིས་ཀྱིས་རལ་གྲི་དང་མདའ་དང་། གཡོན་པ་་་་་
གཉིས་ཀྱིས་ནུ་མ་དང་གཞུ་འཛིན་པའོ། །འདོད་པའི་རྒྱལ་པོའི་ཕྱག་རྒྱ་དེ་ཉིད་ཀྱི་
འཛུབ་མོ་གཉིས་གྱེན་དུ་བསྒྲེང་བ་ནི་གནོད་མཛེས་ཀྱི་ཕྱག་རྒྱའོ། །འོག་དུ་ས་འོག་
སྔོན་པོ་ནི་ཕྱག་དྲུག་པ། གཡས་པ་རྣམས་ཀྱིས་རྡོ་རྗེ་དང་ལྕགས་ཀྱུ་དང་མདའ།
གཡོན་པ་རྣམས་ཀྱིས་ནུ་མ་དང་བཅས་པའི་ཞགས་པ་དང་ཏྲི་ཤུ་ལ་དང་གཞུ་འཛིན་
པའོ༑ །བགེགས་མཐར་བྱེད་ལ་སོགས་པ་བདུན་ནི་རྩ་བ་དང་གཡས་གཡོན་གྱི་་
ཞལ་གསུམ་སྔོན་པོ་དང་སེར་པོ་དང་དམར་པོའོ། །ཁྲོ་བོ་བཅུ་ཡང་ཁྲོས་པའི་སྟང་
སྟབས་ཅན། ཁྲོ་བོའི་ལྟ་བས་སྤྱན་དམར་བ་དང་། རྩ་བའི་ཞལ་ཅུང་ཟད་ཆེ་བ།
སྨིན་མ་ཁྲོ་གཉེར་ཞིགས་པ་དང་། ཅུང་ཟད་ཀྱིས་འཛུམ་པར་བྱས་པ་དང་།
གཡས་པའི་ཞལ་གདངས་པ་དང་། གཡོན་པས་མཆུ་མནན་པ་དང་། མཆེ་་
བ་བརྩིགས་པ་དང་། སྟག་གི་ལྤགས་པས་གོས་དང་སྟོད་གཡོགས་བྱས་པ་དང་།
ཐོད་པའི་ཕྲེང་བའི་དབུ་རྒྱན་ཅན། དབུ་སྐྲ་དམར་ཞིང་གྱེན་ལ་བརྫེས་པ་ཅུང་་་
ཟད་འཁྱིལ་བ། སྨ་ར་དམར་སྐྱ་རོལ་པའི་སྟང་སྟབས་ཅན། ཕུད་ཀྱི་སྒྲ་སྒྲོགས་
པ༑ ཀླུའི་རྒྱལ་པོ་བརྒྱད་ཀྱིས་བརྒྱན་པ། སྣ་ཚོགས་པདྨ་དང་ཉི་མའི་གདན་་
ལ་གཡས་བསྐུམ་ཞིང་གཡོན་བསྐྱང་བས་གནས་པ་སྟེ། ཁྱད་པར་དུ་གཤིན་རྗེ་
གཤེད་ནི་གཡོན་བསྐུམ་ལ་གཡས་བསྐྱང་བའམ། རྡོ་རྗེ་དཀྱིལ་དཀྲུང་གིས་་
བཞུགས་པའོ། །དལ་འདི་ལ་གཙུག་ཏོར་འཁོར་ལོ་བསྒྱུར་བ་གནོད་མཛེས་ཀྱི་་
གཟུགས་ཀྱིས་གནས་པས་ལོགས་ནས་ཁྱད་པར་དུ་མ་བཤད་དེ། དཔལ་སྒྱུ་འཕྲུལ་་
དྲ་བའི་རྒྱུད་ལས་རྣལ་འབྱོར་རྒྱས་པ་ཉེ་བར་བསྟན་པ་ལ། འབྲིང་པོར་རིམ་པ་ངེས་
པར་བསྟན་པ་ལའང་། འཇམ་དཔལ་རྡོ་རྗེ་སྤྱི་བོའི་སྟེང་དུ་རིན་པོ་ཆེའི་རི་ལ་་་་་
གནས་པའི་པདྨ་དང་ཉི་མ་ལ་རྡོ་རྗེ་སྐྱིལ་ཀྲུང་གིས་གནས་པའི་གཙུག་ཏོར་འཁོར་ལོ་


བསྒྱུར་བ་སེར་པོ་རྩ་བ་དང་གཡས་གཡོན་གྱི་ཞལ་སེར་པོ་དང་སྔོན་པོ་དང་དཀར་
པོའོ༑ །ཕྱག་བརྒྱད་པའི་ཕྱག་གཉིས་ཀྱིས་མཉམ་བཞག་གི་ཕྱག་རྒྱ་མཛད་པའོ། །
གཡས་པ་རྣམས་ཀྱིས་འཁོར་ལོ་དང་བསྒྲང་ཕྲེང་དང་མདའ་དང་། གཡོན་པ་་་་་
རྣམས་ཀྱིས་རྡོ་རྗེ་དང་ནུ་མ་དང་གཞུ་འཛིན་པའོ། །ཁྱད་པར་དུ་གྱུར་པའི་གོས་་་་་
དང་རྒྱན་དང་རལ་པའི་ཐོར་ཅོག་གི་ཅོད་པན་དང་། སྤྱན་མ་ལ་སོགས་པའི་ལྷ་་
མོ་བཞི་རྣམ་པར་བརྒྱན་པའོ། །ཞེས་ཕྱོགས་གཉིས་སུ་གསུངས་སོ། །དེའི་རྗེས་སུ་་་
འབྲངས་པས་རྣལ་འབྱོར་རྒྱས་པའང་གཙུག་ཏོར་འཁོར་ལོ་བསྒྱུར་བ་དང་དལ་གྱི་
ལྷ་དང་དེའི་སྟེང་དུ་གནོད་མཛེས་རྒྱལ་པོའང་ཤེས་པར་བྱའོ། །ཞེས་པ་ལ་ལ་དག་་
གི་ལུགས་ཀྱིས་བཤད་དོ། །འདིར་ལྷ་བཞི་བཅུ་རྩ་གསུམ་པོ་རྣམས་ཀྱང་ཞལ་རེ་རེ་་
ལ་སྤྱན་གསུམ་གསུམ་པའོ། །འདིར་ནི་མི་བསྐྱོད་པ་ལ་སོགས་པ་བཞི་ནི་བདག་ལྟ་་
བུའི་ཤེས་རབ་མ་ལ་སྙོམས་པར་ཞུགས་པའོ། །ཁྲོ་བོ་རྣམས་ཀྱིས་ཀྱང་རང་རང་དང་
འདྲ་བའི་ཤེས་རབ་མ་ལ་གཡོན་ངོས་སུ་གནས་པ་ལ་བསྟན་པ་ཞེས་བྱའོ། །གཤིན་་
རྗེ་གཤེད་མ་གཏོགས་པ་ཁྲོ་བོ་གཞན་རྣམས་ཤེས་རབ་མ་མེད་ཀྱང་ཤེས་རབ་མ་དེའི་
ནུ་མ་འཛིན་པའི་ཚུལ་གྱིས་བདག་གི་ནུ་མ་འཛིན་པར་བསྟན་པ་ནི་གཞན་གྱི་ལུགས་
སོ༑ །འདིར་ནི་རྣམ་པར་སྣང་མཛད་ཀྱི་རང་བཞིན་འཇམ་དཔལ་རྡོ་རྗེ་ལ་ཆོས་ཀྱི་
དབྱིངས་རྣམ་པར་དག་པའི་ཡེ་ཤེས་ཀྱི་བདག་པོ་བདག་ལྟ་བུའི་རྡོ་རྗེ་སེམས་དཔས་
རྒྱས་བཏབ་པའོ། །མེ་ལོང་ལྟ་བུའི་ཡེ་ཤེས་ལ་སོགས་པའི་རང་བཞིན་མི་བསྐྱོད་པ་་
ལ་སོགས་པའི་དེ་བ་བཞི་དང་། སྤྱན་མ་དང་ཙུན་ད་ལི་ལ་འཇམ་པའི་རྡོ་རྗེས་རྒྱས་
བཏབ་པའོ། །མ་མ་ཀི་དང་རྡོ་རྗེ་སེམས་དཔའ་དང་བྱམས་པ་ལ་སོགས་པ་བཞི་་་་་
དང་ཁྲོ་བོ་བཅུ་ལ་མི་བསྐྱོད་པས་རྒྱས་བཏབ་པའོ། །རྡོ་རྗེ་སེམས་དཔའ་མ་དང་
རིན་ཆེན་སྒྲོལ་མ་དང་བཟང་སྐྱོང་ལ་སོགས་པ་བཞི་ལ་རིན་ཆེན་འབྱུང་ལྡན་གྱིས་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
རྒྱས་བཏབ་པའོ། །སྒྲོལ་མ་དང་ལས་ཀྱི་རྡོ་རྗེ་མ་དང་རྡོ་རྗེ་ལུ་གུ་རྒྱུད་མ་དང་ཟླ་
འོད་ལ་སོགས་པ་བཞི་ལ་དོན་ཡོད་གྲུབ་པས་རྒྱས་བཏབ་པའོ། །འཇམ་དཔལ་རྡོ་་
རྗེའི་ཐུགས་ཁའི་ས་བོན་མུ་མོ། །ཨོཾ་ཨ་ཞེས་པ་ནི་སྙིང་པོའི་སྔགས་སོ།། །
ཨོཾ་ཨ་ཟ་ཏ་ཀུན་ཌ་ལི་བིགྷན་ཏ་ཀ་ཧཱུཾ་ཞེས་ལས་ཐམས་ཅད་པའི་སྔགས་་་
སོ། །

།།དམ་པ་དང་པོའི་རྒྱུད་ཆེན་པོ་ལས་ཆོས་ཀྱི་དབྱིངས་ངག་གི་དབང་ཕྱུག་གི་དལ་ལ་སྔར་་
བཤད་མ་ཐག་པའི་དལ་བཞིན་དུ་རྡོ་རྗེ་གུར་ལ་སོགས་པ་བསྒོམ་༧པས་རྣམ་པར་་་
བཞག་པའོ། །འདིར་ཁྱད་པར་དུ་གཤིན་རྗེ་གཤེད་ལ་སོགས་པའི་ཁྲོ་བོ་རྣམས་ནི་
འཆད་པར་འགྱུར་བའི་གཟུགས་ཅན་ནོ། །མཆོད་རྟེན་ནི་འདིར་མེད་དེ་གཞལ་་
ཡས་ཁང་གི་ལྟེ་བར་སྣ་ཚོགས་པདྨའི་ཟེའུ་འབྲུ་ལ་གནས་པའི་སེང་གེའི་སྟེང་དུ་སྣ་་
ཚོགས་པདྨ་དང་ཟླ་བ་ལ་འཇམ་པའི་དབྱངས་རྡོ་རྗེ་དཀྱིལ་དཀྲུང་དུ་གནས་པ། ཉི་
མ་འཆར་ཀའི་དཀྱིལ་འཁོར་གྱི་འོད་དང་ལྡན་པའི་སྐུ་མདོག་གསེར་མདོག་ཅན།
ཨིན་དྲ་ནི་ལའི་ཙུག་ཕུད་འབར་བ། རྡོ་རྗེ་དང་རིན་པོ་ཆེ་དང་པདྨ་དང་། སྣ་
ཚོགས་རྡོ་རྗེའི་ཕྲེང་བ་ཅོད་པན་གྱི་སྟེང་དུ་སངས་རྒྱས་ལྔ་དང་རིན་པོ་ཆེའི་ཅོད་་་
པན་དང་ལྡན་པ། རིན་པོ་ཆེ་སྣ་ཚོགས་ཀྱིས་བརྒྱན་པ་དང་། ན་བཟའ་སྣ་ཚོགས་
བསྣམས་པ། སྒེག་པའི་ཉམས་ཀྱིས་སྤྲས་པ། རྩ་བ་དང་གཡས་པ་དང་། གཡོན་
པའི་ཞལ་སེར་པོ་དང་སྔོན་པོ་དང་། དམར་པོ་དང་དཀར་པོའོ། །ཕྱག་བརྒྱད་པའི་
དང་པོ་གཉིས་ཀྱིས་ཆོས་ཀྱི་འཁོར་ལོའི་ཕྱག་རྒྱ་མཛད་པའོ། །གཡས་པ་རྣམས་ཀྱི་་
རལ་གྲི་དང་མདའ་དང་རྡོ་རྗེ་བསྣམས་པའོ། །གཡོན་པ་རྣམས་ཀྱིས་ཤེས་རབ་ཀྱི་
ཕ་རོལ་ཏུ་ཕྱིན་པའི་པོ་ཏི་དང་གཞུ་དང་རྡོ་རྗེ་དྲིལ་བུ་བསྣམས་པའོ། །ཤར་ལ་་་


སོགས་པའི་ཕྱོགས་རྣམས་སུ་པདྨ་འདབ་མ་བརྒྱད་པ་ལ་གནས་པའི་སེང་གེའི་སྟེང་
དུ་པདྨ་དང་ཟླ་བའི་དལ་ལ། གཙུག་ཏོར་ཆེན་པོ་དང་། གདུགས་དཀར་པོ་དང་།
གཟི་བརྗིད་ཕུང་པོ་དང་། གཙུག་ཏོར་རྣམ་པར་རྒྱལ་བ་རྣམས་སོ། །དབང་ལྡན་ལ་
སོགས་པའི་མཚམས་རྣམས་སུ་རྣམ་པར་འགྲོ་བ་དང་། གྱེན་དུ་འཕགས་པ་དང་།
གྱེན་དུ་ཆེར་འཕགས་པ་དང་། རྒྱལ་བའི་སྟོབས་རྣམས་སོ། །གཙུག་ཏོར་བརྒྱད་
པོ་འདི་རྣམས་ནི་རྡོ་རྗེ་དཀྱིལ་དཀྲུང་ལ་བཞུགས་པ། རིན་པོ་ཆེའི་ཅོད་པན་ཅན་སྐུ་
མདོག་སེར་པོ། ཕྱག་གཉིས་པའི་གཡས་པས་འཁོར་ལོ་གྱེན་དུ་སློང་བར་བརྩོན་པ།
གཡོན་པ་ནས་རྒྱབ་ངོས་ནས་རང་གི་གདན་གནན་པའོ། །དེ་ནས་ཤར་གྱི་རེའུ་་
མིག་གི་དབུས་སུ་གླང་པོ་ཆེའི་རྒྱལ་པོའི་སྟེང་དུ་མི་བསྐྱོད་པའི་རྒྱལ་པོ་སྔོན་པོ་རྡོ་རྗེ་་་
དང་ཞལ་བཞི་པ་རྩ་བའི་ཞལ་སྔོན་པོ་ཁྲོ་བ་དང་བཅས་པ། གཡས་པའི་ཞལ་་
དཀར་པོ་སྒེག་པ། ནུབ་སེར་པོ་དྲག་པོའི་ཞལ་གདངས་པ། གཡོན་པ་དམར་པོ་
དཔའ་བོ་མཆེ་བས་མ་མཆུ་མནན་པ། ཕྱག་བརྒྱད་པའི་གཡས་པ་རྣམས་ཀྱིས་རལ་
གྲི་དང་མདའ་དང་ལྕགས་ཀྱུ་འཛིན་པ། གཡོན་པ་རྣམས་ཀྱིས་སྡིགས་འཛུབ་དང་
དྲིལ་བུ་དང་གཞུ་དང་ཞགས་པ་འཛིན་པའོ། །དེ་ལ་རྡོ་རྗེ་སེམས་དཔའ་དང་།
རྡོ་རྗེ་རྒྱལ་པོ་དང་། རྡོ་རྗེ་ཆགས་པ་དང་། རྡོ་རྗེ་ལེགས་པ་རྣམས་ཀྱིས་ཡོངས་སུ་་
བསྐོར་བའོ། །ལྷོའི་རེའུ་མིག་གི་དབུས་སུ་རྟ་མཆོག་གི་སྟེང་དུ་རིན་ཆེན་འབྱུང་ལྡན་
སེར་པོ། སེར་པོ་དང་ནག་པོ་དང་དཀར་པོ་དང་དམར་པོའི་ཞལ་བཞི་པ། ཕྱག་
བརྒྱད་པའི་གཡས་པ་རྣམས་ཀྱིས་རྡོ་རྗེ་དང་། རལ་གྲི་དང་མདའ་དང་ལྕགས་ཀྱུ་་་
འཛིན་པ། གཡོན་རྣམས་ན་ཡིད་བཞིན་གྱི་ནོར་བུའི་རྒྱལ་མཚན་དང་རྡོ་རྗེ་དྲིལ་བུ་
དང་ཞགས་པ་དང་གཞུ་འཛིན་པའོ། །དེ་ལ་རྡོ་རྗེ་རིན་ཆེན་དང་། རྡོ་རྗེ་ཉི་མ་
དང་། རྡོ་རྗེ་མེ་ཏོག་དང་། རྡོ་རྗེ་བཞད་པ་རྣམས་ཀྱིས་ཡོངས་སུ་བསྐོར་བའོ།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ནུབ་ཀྱི་རེའུ་མིག་གི་དབུས་སུ་རྨ་བྱའི་སྟེང་དུ་སྣང་བ་མཐའ་ཡས་དམར་པོ་ཞལ་་་་་
བཞི་པ། དམར་པོ་དང་ནག་པོ་དང་དཀར་པོ་དང་སེར་པོའོ། །ཕྱག་བརྒྱད་ཀྱི་་
གཡས་པ་རྣམས་ཀྱིས། རྡོ་རྗེ་དང་མདའ་དང་རལ་གྲི་དང་། ལྕགས་ཀྱུ་འཛིན་་་
པའོ༑ །གཡོན་རྣམས་ཀྱིས་པདྨ་དང་གཞུ་དང་ཞགས་པ་དང་དྲིལ་བུ་འཛིན་པའོ། །
དེ་ལ་རྡོ་རྗེ་ཆོས་དང་། རྡོ་རྗེ་རྣོན་པོ་དང་། རྡོ་རྗེ་སྒྱུ་དང་། རྡོ་རྗེ་སྨྲ་བ་རྣམས་
ཀྱིས་བསྐོར་བའོ། །བྱང་གི་རེའུ་མིག་གི་དབུས་སུ་ཁྱུང་གི་སྟེང་དུ་དོན་ཡོད་གྲུབ་པ་
ལྗང་ཁུ། རྩ་བའི་ཞལ་ལྗང་ཁུ་མཆེ་བ་བརྩིགས་པ། གཡས་སེར་པོ་ཞི་བ། ནུབ་་
ཀྱི་དམར་པོ་སྒེག་པ་དང་བཅས་པ། གཡོན་གྱི་ཞལ་དཀར་པོ་ཞི་བ། ཕྱག་་་
བརྒྱད་པའི་གཡས་པ་རྣམས་ན་རལ་གྲི་དང་རྡོ་རྗེ་དང་མདའ་དང་ལྕགས་ཀྱུ་འཛིན་
པ༑ གཡོན་པ་རྣམས་ཀྱིས་སྡིགས་འཛུབ་དང་དྲིལ་བུ་དང་གཞུ་དང་ཞགས་པ་་་
འཛིན་པའོ། །དེ་ལ་རྡོ་རྗེ་ལས་དང་། རྡོ་རྗེ་གསུང་བ་དང་། རྡོ་རྗེ་གནོད་སྦྱིན་
དང་། རྡོ་རྗེ་ཁུ་ཚུར་རྣམས་ཀྱིས་ཡོངས་སུ་བསྐོར་བའོ། །མི་བསྐྱོད་པ་ལ་སོགས་་་་
པའི་དེ་བ་རྣམས་ལ་རང་རང་གི་ཆིབས་ཀྱི་སྟེང་དུ་སྣ་ཚོགས་པདྨ་དང་ཉི་མའི་་་
གདན་ལ་སྐྱིལ་ཀྲུང་གི་བཞུགས་པ། རིན་པོ་ཆེ་སྣ་ཚོགས་ཀྱིས་བརྒྱན་པ། མཛེས་་་་་
པའི་ན་བཟའ་བསྣམས་པ་རིན་པོ་ཆེའི་ཅོད་པན་ཅན་ནོ། །དེ་ལ་རྡོ་རྗེ་སེམས་་་་
དཔའ་ལ་སོགས་པ་བཅུ་དྲུག་གི་དབང་ལྡན་ལ་སོགས་པའི་མཚམས་ལ་གནས་པའི་
སྣ་ཚོགས་པདྨ་དང་ཟླ་བའི་གདན་ལ་གནས་པ། རྡོ་རྗེ་དབྱིངས་ཀྱི་དལ་ཆེན་མོ་ལས་
བཤད་པའི་རང་བཞིན་ཅན་རྣམས་ཏེ། འདི་དག་ལ་ཕྱོགས་བཞི་ན་གནས་པའོ་་
ཞེས་འདོད་པའི་ལུགས་ཀྱང་ཡོད་དོ། །དབང་ལྡན་ལ་སོགས་པའི་རེའུ་མིག་ལ་་་་
གནས་པའི་སྣ་ཚོགས་པདྨ་དང་ཟླ་བའི་སྟེང་དུ་བཞུགས་པའི་སངས་རྒྱས་སྤྱན་དང་་་
མ་མ་ཀི་དང་གོས་དཀར་མོ་དང་སྒྲོལ་མ་རྣམས་ནི་སེམས་དཔའི་སྐྱིལ་ཀྲུང་ཅན།


རིམ་པ་ཇི་ལྟ་བས་འཇམ་པའི་དབྱངས་དང་། མི་བསྐྱོད་པ་དང་། རིན་ཆེན་་་
འབྱུང་ལྡན་དང་། སྣང་བ་མཐའ་ཡས་དང་། དོན་ཡོད་གྲུབ་པ་ལྟ་བུའོ། །
ཤར་གྱི་སྒོར་རྡོ་རྗེ་ལྕགས་ཀྱུ་མ་དམར་སེར། ཕྱག་གཉིས་རྡོ་རྗེ་ལྕགས་ཀྱུ་དང་་
ཞགས་པ་འཛིན་པའོ། །ཞབས་གཉིས་གཡོན་བསྐུམ་གཡས་བརྐྱང་བས་གནས་་
པའོ༑ །ལྷོ་སྒོར་རྡོ་རྗེ་ཞགས་པ་སེར་པོ་ཕྱག་གཉིས་རྡོ་རྗེ་དང་ཞགས་པ་འཛིན་པ་
གཡས་བསྐུམ་གཡོན་བརྐྱང་བས་གནས་པའོ། །ནུབ་ཀྱི་སྒོ་ལ་རྡོ་རྗེ་ལྕགས་སྒྲོག་་
དམར་པོ་ཕྱག་གཉིས་ཀྱིས་རྡོ་རྗེ་དང་ལྕགས་སྒྲོག་འཛིན་པ། ཞབས་གཉིས་ས་་་
གའི་འདུག་སྟངས་སུ་གནས་པའོ། །བྱང་གི་སྒོ་ལ་རྡོ་རྗེ་དྲིལ་བུ་ལྗང་ཁུ་རྡོ་རྗེ་
བསྡམས་པའི་ཕྱག་གཉིས་ཀྱིས་རྡོ་རྗེ་དྲིལ་བུ་འཛིན་པ། ཞབས་གཉིས་སྐྱིལ་ཀྲུང་་
གིས་གནས་པའོ། །བཞི་པོ་འདི་དག་ནི་སྣ་ཚོགས་པདྨ་དང་ཉི་མ་ལ་གནས་པའི་་་་
ཕྱག་གཉིས་པ་སྤྱན་གསུམ་པ། དབུ་སྐྲ་དམར་པོ་གྱེན་དུ་བརྫེས་ཤིང་སྨ་ར་དམར་
པོ་དང་ལྡན་པ། ཀླུ་ཆེན་པོ་བརྒྱད་ཀྱིས་བརྒྱན་པའོ།། །།
དེ་ནས་ནང་གི་དལ་ལ་ལྟོས་ནས་དལ་གཉིས་པ་ལ། ཤར་གྱི་ཕྱོགས་ཀྱི་
དབང་ལྡན་ལ་སོགས་པ་གཡས་སྐོར་དུ་རིམ་པ་ཇི་ལྟ་བ་བཞིན་དུ། ས་བཅུའི་
དབང་ཕྱུག་རྣམས་ནི་ཞལ་གཅིག་ཕྱག་གཉིས་པ། གཡས་པ་ཐམས་ཅད་རྡོ་རྗེ་་
འཛིན་པ། གཡོན་པས་རང་རང་གི་ཕྱག་མཚན་འཛིན་པའོ། །དེ་ལ་མོས་པ་་་
སྤྱོད་པའི་ས་མ་ནི་པདྨ་བཞིན་དུ་དམར་བ་པདྨ་དམར་པོ་འཛིན་པའོ། །རབ་ཏུ་་
དགའ་མ་དམར་མོ་དཔག་བསམ་གྱི་ནོར་བུ་འཛིན་པའོ། །དྲི་མ་མེད་མ་དཀར་པོ་
ཆུ་སྐྱེས་དཀར་པོ་འཛིན་པའོ། །འོད་བྱེད་མ་ནི་དམར་མོ་སྣ་ཚོགས་པདྨ་ལ་གནས་
པའི་ཉི་མའི་དལ་འཛིན་པའོ། །འོད་འཕྲོ་མ་ནི་རིན་པོ་ཆེ་མར་གད་ལྟ་བུའི་
མདོག་ལྗང་ཁུ་དམར་པོ་ཅན་ཨུད་པ་ལ་སྔོན་པོ་འཛིན་པའོ། །ས་སྦྱང་དཀའ་མ་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ནི་སོར་མོ་མདུན་ན་གནས་པའི་ལག་པ་གན་རྐྱལ་གྱིས་མ་ར་ག་ཏའི་ནོར་བུ་འཛིན་
པའོ༑ །མངོན་དུ་གྱུར་པའི་ས་མ་ནི་གསེར་གྱི་མདོག་ཅན་པདྨའི་སྟེང་དུ་གནས་
པའི་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་འཛིན་པའོ། །རིང་དུ་སོང་བ་མ་ནི་་
ནམ་མཁའ་ལྟར་སྔོ་བསངས་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེ་འཛིན་་་་
པའོ༑ །མི་གཡོ་མ་ནི་སྟོན་ཀའི་ཟླ་བའི་མདོག་ཅན་ཟླ་བ་ལ་གནས་པའི་ལག་པ་་
གན་རྐྱལ་གྱིས་མ་ར་ག་ཏའི་རྡོ་རྗེ་རྩེ་ལྔ་པ་དམར་པོས་མཚན་པའི་པདྨ་དམར་པོའི་
ཡུ་བ་འགྱིང་བག་དང་བཅས་པས་འཛིན་པའོ། །ལེགས་པའི་བློ་གྲོས་མ་ནི་དཀར་
མོ་རལ་གྲིས་མཚན་པའི་ཨུད་པ་ལ་འཛིན་པའོ། །ཆོས་ཀྱི་སྤྲིན་མ་སེར་མོ་ཆོས་ཀྱི་
སྤྲིན་གྱིས་ཡོངས་སུ་བསྐོར་བའི་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་འཛིན་པའོ། །
ཀུན་ཏུ་འོད་མ་ནི་ཉི་མ་ཕྱེད་པའི་ཉི་མའི་མདོག་ཅན་པདྨའི་སྟེང་དུ་ཡང་དག་པར་
རྫོགས་པའི་བྱང་ཆུབ་མཚོན་པར་བྱེད་པའི་བདེ་བར་གཤེགས་པའི་སྐུ་འཛིན་པའོ།།
མེའི་མཚམས་ནས་བརྩམས་ནས་ལྷོའི་ཕྱོགས་སུ་ཕ་རོལ་ཏུ་ཕྱིན་པ་བཅུ་གཉིས་ནི།
ཕྱག་གཉིས་མ། གཡས་ཐམས་ཅད་ཀྱིས་ཡིད་བཞིན་གྱི་ནོར་བུ་འཛིན་པ།
གཡོན་པས་རང་རང་གི་ཕྱག་མཚན་འཛིན་པའོ། །དེ་ལ་ཤེས་རབ་ཀྱི་ཕ་རོལ་ཏུ་་
ཕྱིན་པ་ནི་ཁྱད་པར་ཕྱག་གཉིས་ལྷག་པས་བཞི་པའོ། །དེ་ལ་རིན་པོ་ཆེ་པདྨའི་ཕ་
རོལ་ཏུ་ཕྱིན་པ་ནི་དམར་པོ་པདྨ་ལ་གནས་པའི་ཟླ་བའི་དཀྱིལ་འཁོར་འཛིན་པའོ། །
སྦྱིན་པའི་ཕ་རོལ་ཏུ་ཕྱིན་པ་དཀར་དམར་གྱི་མདོག་ཅན་འབྲས་སོ་བ་སྣ་ཚོགས་ཀྱི་་
སྙེ་མ་འཛིན་པའོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་མ་དཀར་མོ་ཡལ་ག་དང་་་་
བཅས་པའི་མེ་ཏོག་གི་སྡོང་པོ་འཛིན་པའོ། །བཟོད་པའི་ཕ་རོལ་ཏུ་ཕྱིན་མ་ནི་་་་
སེར་མོ་ཆུ་སྐྱེས་དཀར་པོ་འཛིན་པའོ། །བརྩོན་འགྲུས་ཀྱི་ཕ་རོལ་ཏུ་ཕྱིན་མ་མ་ར་
ག་ཏ་ལྟ་བུའི་མདོག་ཅན་ཨུད་པ་ལ་སྔོན་པོ་འཛིན་པའོ། །བསམ་གཏན་གྱི་ཕ་་་་


རོལ་ཏུ་ཕྱིན་མ་ནི་ནམ་མཁའ་ལྟར་སྔོ་བསངས་པདྨ་དཀར་པོ་འཛིན་པའོ། །ཤེས་
རབ་ཀྱི་ཕ་རོལ་ཏུ་ཕྱིན་མ་གསེར་གྱི་མདོག་ལྟར་ཡིད་དུ་འོང་བ་པདྨ་ལ་གནས་པའི་
ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་འཛིན་པའོ། །ཕྱག་ལྷག་མ་གཉིས་ཀྱིས་་་་
ཆོས་ཀྱི་འཁོར་ལོའི་ཕྱག་རྒྱ་མཛད་པའོ། །ཐབས་ཀྱི་ཕ་རོལ་ཏུ་ཕྱིན་མ་ནི་མེ་ཏོག་
པྲི་ཡང་ཀུའི་མདོག་ལྟར་ལྗང་ཁུ་པདྨ་སེར་པོ་ལ་གནས་པའི་རྡོ་རྗེ་འཛིན་པའོ། །
སྨོན་ལམ་གྱི་ཕ་རོལ་ཏུ་ཕྱིན་མ་ནི་སྔོན་མོ་ཨུད་པ་ལ་ལྟ་བུའི་མདོག་ཅན་ཨུད་པ་ལ་་
སྔོན་པོ་ལ་གནས་པའི་རལ་གྲི་འཛིན་པའོ། །སྟོབས་ཀྱི་ཕ་རོལ་ཏུ་ཕྱིན་མ་དམར་་
མོ་ཤེས་རབ་ཀྱི་ཕ་རོལ་ཏུ་ཕྱིན་པའི་སྤོ་ཏི་འཛིན་པའོ། །ཡེ་ཤེས་ཀྱི་ཕ་རོལ་ཏུ་ཕྱིན་
མ་དཀར་མོ་རིན་པོ་ཆེ་ཐ་དད་ཀྱི་འབྲས་བུ་ཅན་བྱང་ཆུབ་ཀྱི་ཤིང་གི་ཡལ་ག་འཛིན་
པའོ༑ །རྡོ་རྗེ་ལས་ཀྱི་ཕ་རོལ་ཏུ་ཕྱིན་མ་ནི་སྐུ་མདོག་སྣ་ཚོགས་ཨུད་པ་ལ་སྔོན་པོ་
ལ་གནས་པའི་སྣ་ཚོགས་རྡོ་རྗེ་འཛིན་པའོ། །ནུབ་ནས་བརྩམས་ནས་ནུབ་དུ་་་
དབང་བཅུའི་ལྷ་མོ་ཕྱག་གཉིས་པ། གཡས་པ་རྣམས་ཀྱིས་པདྨ་འཛིན་ཅིང་གཡོན་
པ་རྣམས་འགྱིང་བ་དང་བཅས་པས་རང་རང་གི་ཕྱག་མཚན་འཛིན་པ་སྟེ། ཚེ་
ལ་དབང་བ་དཀར་མོ་ནི་དཀར་དམར་གྱི་མདོག་ཅན་ནོར་བུ་པདྨ་ར་ག་ལ་གནས་
པའི་སྣང་བ་མཐའ་ཡས་ཀྱི་སྐུ་འཛིན་པའོ། །སེམས་ལ་དབང་བ་མ་ནི་དཀར་མོ་་
རྡོ་རྗེ་དམར་པོ་རྩེ་ལྔ་པ་འཛིན་པའོ། །ཡོ་བྱད་ལ་དབང་བ་མ་ནི་སེར་མོ་ཡིད་་་་་
བཞིན་གྱི་ནོར་བུ་འཛིན་པའོ། །ལས་ལ་དབང་བ་ལྗང་ཁུ་སྣ་ཚོགས་རྡོ་རྗེ་འཛིན་་
པའོ༑ །སྐྱེ་བ་ལ་དབང་བ་མོ་སྐུ་མདོག་སྣ་ཚོགས་ཁ་དོག་སྣ་ཚོགས་པའི་ཁྲི་ཤིང་་
འཛིན་པའོ། །རྫུ་འཕྲུལ་ལ་དབང་བ་མོ་ནམ་མཁའ་ལྟར་སྔོ་བསངས་པདྨ་ལ་་་་
གནས་པའི་ཉི་མ་དང་ཟླ་བའི་དལ་འཛིན་པའོ། །མོས་པ་ལ་དབང་བ་མ་ནི་་་་་
པདྨའི་རྩ་བ་ལྟར་དཀར་བ་པྲི་ཡང་ཀུའི་མེ་ཏོག་གི་སྙེ་མ་འཛིན་པའོ། །སྨོན་ལམ་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ 
ལ་དབང་བ་སེར་མོ་ཨུད་པ་ལ་སྔོན་པོ་འཛིན་པའོ། །ཡེ་ཤེས་ལ་དབང་བ་མོ་ནི་་
སྔོན་མོ་ཨུད་པ་ལ་གནས་པའི་རལ་གྲི་འཛིན་པའོ། །ཆོས་ལ་དབང་བ་མ་ནི་སྐུ་་
མདོག་དམར་མོ་པདྨ་ལ་གནས་པའི་བུམ་པ་འཛིན་པའོ། །དེ་བཞིན་ཉིད་མ་་
དཀར་མོ་ཕྱག་གཡས་པས་པདྨ་དཀར་པོ་འཛིན་པ། གཡོན་པས་རྡོ་རྗེ་རིན་པོ་་་་་
ཆེའི་སྙེ་མ་འཛིན་པའོ། །སངས་རྒྱས་བྱང་ཆུབ་མ་ནི་གསེར་ཞུན་མ་ལྟ་བུའི་མདོག་
ཅན༑ ཕྱག་གཡས་པས་པདྨ་སེར་མོ་ལ་གནས་པའི་རྡོ་རྗེ་རྩེ་ལྔ་པ་འཛིན་པ།
གཡོན་པས་ཡིད་བཞིན་གྱི་ནོར་བུའི་རྒྱལ་མཚན་གྱི་སྟེང་དུ་འཁོར་ལོ་འཛིན་པའོ། །
བྱང་དུ་གཟུངས་མ་བཅུ་གཉིས་ནི། ཕྱག་གཉིས་པ། གཡས་པ་རྣམས་ཀྱིས་སྣ་
ཚོགས་རྡོ་རྗེ། གཡོན་པས་འགྱིང་བ་དང་བཅས་པའི་རང་གི་ཕྱག་མཚན་འཛིན་་
པའོ༑ །དེ་ལ་ནོར་རྒྱུན་མ་སེར་མོ་སོ་བའི་སྙེ་མ་འཛིན་པའོ། །རིན་པོ་ཆེའི་་་་
སྒྲོན་མ་དམར་མོ་ཡིད་བཞིན་གྱི་ནོར་བུ་རྒྱལ་མཚན་འཛིན་པའོ། །གཙུག་ཏོར་་་་
རྣམ་པར་རྒྱལ་མ་ནི་སྐུ་མདོག་དཀར་མོ་ནོར་བུ་ཆུ་ཤེལ་གྱི་བུམ་པ་འཛིན་པའོ། །
འོད་ཟེར་ཅན་མ་དམར་སེར་སྐུད་པ་དང་བཅས་པའི་ཁབ་འཛིན་པའོ། །རི་ཁྲོད་
མ་ནི་ལྗང་ཁུ་རྨ་བྱའི་མདོངས་འཛིན་པའོ། །དུག་སེལ་མ་ནི་དཀར་མོ་དུག་གི་མེ་
ཏོག་གི་སྙེ་མ་འཛིན་པའོ། །མཐའ་ཡས་པའི་ཞལ་མ་མེ་ཏོག་པྲི་ཡང་ཀུ་ལྗང་ཁུ་ལྟ་
བུ་ཆུ་སྐྱེས་དམར་པོ་ལ་གནས་པའི་མི་ཟད་པའི་གཏེར་ཆེན་པོའི་བུམ་པ་འཛིན་པའོ། །
ཙུན་དྷ་མ་དཀར་མོ་སྤྱི་བླུགས་ལ་འཕྱང་བའི་བཟླས་པའི་ཕྲེང་བ་འཛིན་པའོ། །
ཤེས་རབ་མ་དཀར་མོ་ཨུད་པ་ལ་སྔོན་མོ་ལ་གནས་པའི་རལ་གྲི་འཛིན་པའོ། །
ལས་ཐམས་ཅད་ཀྱི་སྒྲིབ་པ་རྣམ་པར་སེལ་མ་ལྗང་ཁུ་རྡོ་རྗེ་རྩེ་གསུམ་པས་མཚན་་་་་་
པའི་པདྨ་དམར་སྐྱ་འཛིན་པའོ། །ཡེ་ཤེས་མི་བཟད་པའི་ཟ་མ་ཏོག་དམར་པོ་རིན་
པོ་ཆེའི་ཟ་མ་ཏོག་འཛིན་པའོ། །སངས་རྒྱས་ཐམས་ཅད་ཀྱི་ཆོས་མཛོད་མ་ནི་སེར་


མོ་པདྨ་ལ་གནས་པའི་རིན་པོ་ཆེ་སྣ་ཚོགས་ཀྱི་སྣོད་འཛིན་པའོ། །ཤར་ཕྱོགས་ཀྱི་་
སྒོར་ཆོས་སོ་སོར་ཡང་དག་པར་རིག་མ་སྐུ་མདོག་དམར་སྐྱ་ཕྱག་གཉིས་ཀྱིས་རྡོ་རྗེ་་
ལྕགས་ཀྱུ་འཛིན་པའོ། །ལྷོ་ཕྱོགས་ཀྱི་སྒོར་དོན་སོ་སོར་ཡང་དག་པར་རིག་མ་མ་་
ར་ག་ཏ་ལྟ་བུའི་མདོག་ཅན་ཕྱག་གཉིས་རིན་པོ་ཆེའི་ཞགས་པ་འཛིན་པའོ། །ནུབ་
ཀྱི་སྒོར་ངེས་པའི་ཚིག་སོ་སོར་ཡང་དག་པར་རིག་པ་དམར་མོ་ཕྱག་གཉིས་ན་པདྨས་
མཚན་པའི་ལྕགས་སྒྲོག་འཛིན་པའོ། །བྱང་གི་སྒོར་སྤོབས་པ་སོ་སོར་ཡང་དག་་་་
པར་རིག་མ་མ་ར་ག་ཏ་ལྟ་བུ་ལྗང་ཁུ་ཕྱག་གཉིས་ཀྱིས་རྡོ་རྗེ་རྩེ་གསུམ་པས་མཚན་་་
པའི་དྲིལ་བུ་འཛིན་པའོ། །མེའི་མཚམས་སུ་སྒེག་མོ་སེར་མོ་སྒེག་པ་དང་བཅས་་་
པའི་ཕྱག་གཉིས་རྡོ་རྗེ་གཉིས་འཛིན་པའོ། །བདེན་བྲལ་གྱི་མཚམས་སུ་ཕྲེང་བ་མ་
དམར་སེར་ཕྱག་གཉིས་ཀྱིས་རིན་པོ་ཆེའི་ཕྲེང་བ་འཛིན་པའོ། །རླུང་གི་མཚམས་
སུ་གླུ་མ་དམར་མོ་ཕྱག་གཉིས་ཀྱིས་སིང་སིང་གི་སྒྲ་ཏམ་བུ་རའི་སྒྲ་བསྒྲེང་བའོ། །
དབང་ལྡན་གྱི་མཚམས་སུ་གར་མ་ལྗང་ཁུ་ཕྱག་གཉིས་རྡོ་རྗེ་རྩེ་གསུམ་པ་དང་དྲིལ་་
བུ་འཛིན་པའི་གར་རོ། །མོས་པ་སྤྱོད་པ་ལ་སོགས་པའི་ལྷ་མོ་འདི་རྣམས་ཐམས་་
ཅད་རིན་པོ་ཆེའི་རྒྱན་སྣ་ཚོགས་དང་། རིན་པོ་ཆེའི་ཅོད་པན་སྣ་ཚོགས་དང་ལྡན་
པ༑ ཅུང་ཟད་འཛུམ་བག་ཅན་སྒེག་པའི་ཉམས་དང་ལྡན་པ། སྣ་ཚོགས་པདྨ་
དང་ཟླ་བའི་དལ་ལ་སེམས་དཔའི་དཀྱིལ་དཀྲུང་གིས་བཞུགས་པ་སྟེ། ཁྱད་པར་
དུ་སྒོ་སྐྱོང་མ་རྣམས་ནི་ཉི་མའི་དལ་ལ་བཞུགས་པ་ཡིན་ནོ། །དེ་དག་ལའང་་་་་
གཞན་དག་ནི་ཟླ་བའི་དལ་ལ་གནས་པ་ཞེས་ཟེར་རོ། །དལ་གསུམ་པ་ལ་དབང་་
ལྡན་ནས་བརྩམས་སྟེ་བྱང་ཆུབ་སེམས་དཔའ་རྣམས་སོ། །དེའང་ཤར་ཕྱོགས་ཀྱི་་
སྣམ་བུ་ལ་ཀུན་ཏུ་བཟང་པོ་སེར་པོ་ཕྱག་གཡས་པས་མཆོད་སྦྱིན་གྱི་ཕྱག་རྒྱ་དང་།
གཡོན་པས་ཨུད་པ་ལ་ལ་གནས་པའི་རལ་གྲི་འཛིན་པའོ། །བློ་གྲོས་མི་བཟད་པ་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
སེར་པོ་གཡས་པས་རལ་གྲི་དང་། གཡོན་པས་མི་འཇིགས་པའི་ཕྱག་རྒྱས་སྤྱི་་
བླུགས་ཀྱི་བུམ་པ་འཛིན་པའོ། །སའི་སྙིང་པོ་སེར་པོ་གཡས་པས་ས་གནོན་མཛད་
པ་དང་། གཡོན་པས་པདྨ་ལ་གནས་པའི་དཔག་བསམ་གྱི་ཤིང་འཛིན་པའོ། །
ནམ་མཁའི་སྙིང་པོ་ལྗང་ཁུ་གཡས་པས་རིན་པོ་ཆེ་སྣ་ཚོགས་ཀྱི་ཆར་འབེབས་པ་དང་།
གཡོན་པས་ཡིད་བཞིན་གྱི་ནོར་བུ་འཛིན་པའོ། །ལྷོ་ཕྱོགས་ཀྱི་སྣམ་བུ་ལ་ནམ་་་་་
མཁའ་མཛོད་སེར་པོ་གཡས་པས་ཡིད་བཞིན་གྱི་ནོར་བུ་འཛིན་པ་དང་། གཡོན་
པས་བུམ་པ་བཟང་པོ་འཕྱང་བའི་དཔག་བསམ་གྱི་ཤིང་འཛིན་པའོ། །ཕྱག་ན་་་་
རིན་པོ་ཆེ་ནི་ལྗང་ཁུ་གཡས་པས་རིན་པོ་ཆེ་དང་། གཡོན་པས་པདྨ་ལ་གནས་
པའི་ཟླ་བའི་དལ་འཛིན་པའོ། །བློ་གྲོས་རྒྱ་མཚོ་དཀར་པོ་གཡས་པས་དུང་དང་།
གཡོན་པས་རྡོ་རྗེ་རལ་གྲི་འཛིན་པའོ། །རྡོ་རྗེ་སྙིང་པོ་ནི་ཨུད་པ་ལ་སྔོན་པོ་ལྟ་བུའི་
མདོག་ཅན་གཡས་པས་རྡོ་རྗེ་དང་། གཡོན་པས་ས་བཅུའི་མདོའི་པོ་ཏི་འཛིན་་་་་
པའོ༑ །ནུབ་དུ་སྤྱན་རས་གཟིགས་དབང་ཕྱུག་དཀར་པོ་གཡས་པས་མཆོད་སྦྱིན་
གྱི་ཕྱག་རྒྱ་དང་། གཡོན་པས་ཆུ་སྐྱེས་དཀར་པོ་འཛིན་པའོ། །མཐུ་ཆེན་ཐོབ་་
སེར་པོ་གཡས་པས་རལ་གྲི་དང་། གཡོན་པས་པདྨ་འཛིན་པའོ། །ཟླ་འོད་་
གཞོན་ནུ་དཀར་པོ་གཡས་པས་རྡོ་རྗེ་འཁོར་ལོ། གཡོན་པས་ཟླ་བས་མཚན་པའི་
པདྨ་འཛིན་པའོ། །དྲ་བ་ཅན་གྱི་འོད་དམར་སྐྱ་གཡས་པས་རལ་གྲི། གཡོན་་་
པས་པདྨ་ཉི་མས་མཚན་པ་འཛིན་པའོ། །བྱང་དུ་འོད་དཔག་མེད་དཀར་པོ་་་་
གཡས་པས་སྣ་ཚོགས་པདྨ་དང་། གཡོན་པས་པདྨ་ལ་གནས་པའི་བུམ་པ་འཛིན་
པའོ༑ །སྤོབས་པ་བརྩེགས་པ་སེར་པོ་གཡས་སེ་གོལ་དང་། གཡོན་པས་པདྨ་
ལ་གནས་པའི་རལ་གྲི་འཛིན་པའོ། །མྱ་ངན་གྱི་མུན་པ་ཐམས་ཅད་རྣམ་པར་
འཇོམས་པའི་བློ་གྲོས་གུར་གུམ་ལྟ་བུ་གཡས་པས་རྡོ་རྗེ་རྩེ་ལྔ་པ། གཡོན་པས་ཤག་


ཏི་འཛིན་པའོ། །སྒྲིབ་པ་ཐམས་ཅད་རྣམ་པར་སེལ་བ་སྔོན་པོ་གཡས་པས་རལ་གྲི་
དང་། གཡོན་པས་སྣ་ཚོགས་རྡོ་རྗེས་མཚན་པའི་པདྨ་འཛིན་པའོ། །བཅུ་དྲུག་
པོ་འདི་རྣམས་ནི་སྣ་ཚོགས་པདྨ་དང་ཟླ་བའི་དལ་ལ་སེམས་དཔའི་དཀྱིལ་དཀྲུང་་
གིས་བཞུགས་པ། རིན་པོ་ཆེའི་ཅོད་པན་ཅན། རིན་པོ་ཆེ་སྣ་ཚོགས་དང་།
གོས་སྣ་ཚོགས་ཀྱིས་བརྒྱན་པ། ཞལ་གཅིག་པ། ཕྱག་གཉིས་པའོ། །ཤར་་
སྒོར་མ་ཧེའི་སྟེང་དུ་གཤིན་རྗེ་གཤེད་ནག་པོ། གསུས་པ་འཕྱང་བ། ཞལ་དྲུག་
པ༑ ཞབས་དྲུག་པ། ཕྱག་དྲུག་གིས་གཡས་པ་རྣམས་ཀྱིས་ལྕགས་ཀྱུ་དང་རལ་
གྲི་དང་མདའ་འཛིན་པ། གཡོན་པ་རྣམས་ཀྱིས་སྡིགས་འཛུབ་དང་བཅས་པའི་་་
ཞགས་པ་དང་དྲིལ་བུ་དང་གཞུ་འཛིན་པའོ། །ཞལ་དང་ཞབས་གཉིས་ཀྱི་བྱེ་བྲག་
གོང་བཞིན་ནོ། །ལྷོ་ཕྱོགས་ཀྱི་སྒོར་ཤེས་རབ་མཐར་བྱེད་སེར་པོ་ཞལ་བཞི་པའི་རྩ་
ཞལ་སྒེག་པ། གཡས་གདངས་པ། ནུབ་ཀྱི་དྲག་པོ། གཡོན་ཞི་བའོ། །
ཡང་ན་འདི་དག་རྣམས་ནི་ཞལ་རིམ་པ་ཇི་ལྟ་བར་སེར་པོ་དང་། སྔོན་པོ་དང་།
དམར་པོ་དང་། ལྗང་ཁུ་རྣམས་སོ། །ཡང་ན་ཕྱག་བརྒྱད་པ་སྟེ། གཡས་པ་
རྣམས་ནི་ཞགས་པ་དང་། རྡོ་རྗེ་དང་རལ་གྲི་དང་མདའ་འཛིན་པ། གཡོན་པ་
རྣམས་ཀྱིས་སྙིང་ཁར་ལྕགས་ཀྱུ་དང་རྡོ་རྗེ་དྲིལ་བུ་དང་ཤག་ཏི་དང་གཞུ་འཛིན་པའོ།།
ནུབ་ཏུ་པདྨ་མཐར་བྱེད་ཞལ་བཞི་པ་དམར་བ་རྩ་བ་དང་གཡས་དང་རྒྱབ་དང་་་
གཡོན་པའི་ཞལ་རྣམས་ནི་སྒེག་པ་དང་དྲག་པོ་དང་བཞད་པ་དང་ཞི་བའི་ཉམས་་
དང་ལྡན་པའོ། །ཡང་འདི་རྣམས་ནི་དམར་པོ་དང་ནག་པོ་དང་སེར་པོ་དང་་་
དཀར་པོ་རྣམས་སོ། །ཕྱག་བརྒྱད་པའི་ཕྱག་གཉིས་ཀྱིས་རྡོ་རྗེ་ལྕགས་སྒྲོག་དང་།
ཕྱག་གཡས་པ་རྣམས་ཀྱིས་རྡོ་རྗེ་དང་རལ་གྲི་དང་མདའ་འཛིན་པའོ། །གཡོན་པ་
རྣམས་ནི་དྲིལ་བུ་དང་སྡིགས་འཛུབ་དང་བཅས་པའི་ཞགས་པ་དང་གཞུ་འཛིན་པའོ།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
འདི་དག་གསུམ་པོ་ནི་རོལ་པའི་སྟངས་ཀྱིས་གནས་པའོ། །བྱང་དུ་བགེགས་་་་་
མཐར་བྱེད་སྔོན་པོ་ཞལ་བཞི་པ། སྔོན་པོའམ། ཡང་ན་ཞལ་དེ་དག་སྔོན་པོ་་
དང་སེར་པོ་དང་དམར་པོ་དང་ལྗང་ཁུ་རྣམས་ཏེ། ཕྱག་བརྒྱད་པའི་གཉིས་ཀྱིས་
རྡོ་རྗེ་གདམས་པའི་ཚུལ་གྱིས་རྡོ་རྗེ་དང་། དྲིལ་བུ་དང་། གཡས་པ་རྣམས་ན་
རལ་གྲི་དང་མདའ་དང་ལྕགས་ཀྱུ་དང་། གཡོན་པ་རྣམས་ན་སྡིགས་མཛུབ་་་་
ཞགས་པ་དང་བཅས་པ་དང་གཞུ་དང་དྲིལ་བུ་འཛིན་པའོ། །ཚོགས་ཀྱི་བདག་་་་་
པོའི་སྟེང་དུ་གཡོན་བསྐྱང་བ་དང་གཡས་བསྐུམ་པས་མནན་ནས་བཞུགས་པའོ། །
དབང་ལྡན་གྱི་མཚམས་སུ་ལོ་ག་གསུམ་ལས་རྣམ་པར་རྒྱལ་བ་སྔོན་པོ་ཞལ་བཞི་པ།
རྩ་བའི་ཞལ་ཁྲོས་པ་དང་བཅས་པས་སྒེག་པ། གཡས་དྲག་པོ་རྒྱབ་ཀྱི་ཞལ་དཔའ་
བ༑ གཡོན་འཇིགས་པའོ། །ཡང་ན་འདི་དག་ཀྱང་སྔོན་པོ་དང་། སེར་པོ་
དང་། དམར་པོ་དང་དཀར་པོ་རྣམས་སོ། །ཕྱག་བརྒྱད་པའི་ཕྱག་གཉིས་ཀྱིས་རྡོ་
རྗེ་དང་དྲིལ་བུ་ཐུགས་ཁར་བཟུང་ནས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་མཛད་པ། གཡས་
པས་ནི་རལ་གྲི་དང་ལྕགས་ཀྱུ་དང་མདའ་བསྣམས་པ། གཡོན་པ་རྣམས་རྡོ་རྗེ་
དང་ཞགས་པ་དང་གཞུ་འཛིན་པའོ། །ཞབས་གཡས་བསྐུམ་པས་དབང་ཕྱུག་ཆེན་
པོའི་དབུ་མནན་པ། གཡོན་བསྐྱང་བས་ཨུ་མའི་ནུ་མ་མནན་པའོ། །མེའི་་་
མཚམས་སུ་རྡོ་རྗེ་འབར་བའི་ཉི་མ་ནག་པོ་སྒེག་པ་དང་དཔའ་བ་དང་འཇིགས་པ་་
དང་སྙིང་རྗེའི་ང་རོ་དང་ལྡན་པའི་ཞལ་བཞི་ནག་པོའོ། །ཡང་ན་འདི་དག་ནི་་་་་
སྔོན་པོ་དང་དཀར་པོ་དང་སེར་པོ་དང་དམར་པོའོ། །འདིའི་ཕྱག་བརྒྱད་ཀྱི་་་་
གཡས་པ་རྣམས་ཀྱིས་རྡོ་རྗེ་དང་རལ་གྲི་དང་མདའ་དང་འཁོར་ལོ་འཛིན་པའོ། །
གཡོན་པ་རྣམས་ཀྱིས་དྲིལ་བུ་དང་ཞགས་པ་དང་གཞུ་དང་ཁ་ཊཾ་ག་དང་འབྲེལ་པའི་
བ་དན་འཛིན་པའོ། །ཞབས་གཉིས་གཡོན་བསྐུམ་གཡས་བསྐྱང་བས་ཁྱབ་འཇུག་


ཆུང་མ་དང་བཅས་པ་མནན་ནས་བཞུགས་པའོ། །བདེན་བྲལ་གྱི་མཚམས་སུ་རྡོ་
རྗེ་ཧེ་རུ་ཀ་སྔོན་པོ་ཞལ་བཞི་པ། རྩ་བའི་ཞལ་དྲག་པོ། གཡས་རབ་ཏུ་དགའ་
བར་བྱེད་པས་མྱོས་པ། རྒྱབ་རྔམ་པ། གཡོན་སྒེག་པ་དང་བཅས་པའོ། །
ཡང་ན་འདི་དག་ནི་སྔོན་པོ་དང་དམར་པོ་དང་ལྗང་ཁུ་དང་དཀར་པོའོ། །འདིའི་
ཕྱག་བརྒྱད་ཀྱིས་གཡས་པ་རྣམས་ཀྱིས་རྡོ་རྗེ་རྩེ་ལྔ་པ་དང་རལ་གྲི་དང་མདའ་དང་་
ཁྲག་གིས་བསྐང་བའི་ཐོད་པའོ། །གཡོན་པ་རྣམས་ཀྱིས་སྙིང་ཁར་པདྨ་ཁ་འབྱེད་
པ་དང་གཞུ་དང་དྲིལ་བུ་དང་བ་དན་དང་བཅས་པའི་ཁ་༔ག་འཛིན་པའོ། །
ཕྱག་གཉིས་ཀྱིས་འཇིགས་བྱེད་ཀྱི་ལྤགས་པ་རླུང་གི་གོས་བཞིན་དུ་འཛིན་པའོ། །
འདི་ནི་ཆུང་མ་དང་བཅས་པའི་ཚངས་པ་ལ་གཡས་བསྐུམ་གཡོན་བསྐྱང་བས་
གནས་པའོ། །རླུང་གི་མཚམས་སུ་རྟ་མཆོག་ལྗང་ཁུ། ཞལ་བཞི་ཡང་ལྗང་ཁུ།
རྩ་བའི་ཞལ་ཁྲོ་བ་དང་བཅས་པས་སྒེག་པ། གཡས་པ་དྲག་པོ། གཡོན་པ་་
ཚངས་པའི་ཞལ་ལྟ་བུ་སྟེ། ཡང་ན་འདི་དག་ལྗང་ཁུ་དང་། སྔོན་པོ་དང་་་
དཀར་པོ་དང་སྤྱི་བོར་རྟའི་ཞལ་ལྟ་བུ་སྔོན་པོའོ། །འདིའི་ཕྱག་བརྒྱད་ཀྱི་གཡས་དང་
པོ་ན་སྣ་ཚོགས་རྡོ་རྗེ་བ་དན་དང་བཅས་པ་བསྒྲེང་བའི་ཚུལ་གྱིས་འཛིན་པས་གནས་
པ༑ གཉིས་པ་བ་དན་གསུམ་གྱི་ཚུལ་དུ་སོར་མོ་བསྒྲེང་བ། འོག་མ་གཉིས་ཀྱིས་
རལ་གྲི་དང་མདའ་འཛིན་པའོ། །གཡོན་པས་གདེངས་པའི་ཕྱག་གིས་པདྨ་དང་།
ལྷག་མ་གསུམ་གྱིས་ཤག་ཏི་དང་། དབྱུག་པ་དང་། གཞུ་རྣམས་འཛིན་པའོ། །
ཞབས་བཞི་གཡོན་བསྐུམ་ཞིང་གཡས་བསྐྱང་བ་དང་། གཡས་བསྐུམ་ཞིང་གཡོན་
བསྐྱང་བ་རྣམས་སོ། །གཡས་ཀྱི་དང་པོས་བརྒྱ་བྱིན་གྱི་ཆུང་མ་དང་དཔའ་མོ།
གཉིས་པས་དགའ་མོ་དང་ཚིམ་པ་མོ་དང་། གཡོན་པ་གཅིག་གིས་ལྷའི་དབང་པོ་
དང་སྦྲང་རྩིར་བྱེད་པ་དང་། གཉིས་པས་བརྒྱལ་བར་བྱེད་པ་དང་སྤྱིད་ལྷ་མནན་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
པས་གནས་པའོ། །དལ་གྱི་བདག་པོའི་སྟེང་གི་ནམ་མཁར་གཙུག་ཏོར་འཁོར་ལོ་
བསྒྱུར་བ་སེར་པོ་ཞལ་བཞི་སེར་བའམ། ཡང་ན་སེར་པོ་དང་སྔོན་པོ་དང་དམར་
པོ་དང་དཀར་པོའོ། །ཕྱག་བརྒྱད་པའི་གཡས་པ་རྣམས་ཀྱིས་འཁོར་ལོ་དང་་
ལྕགས་ཀྱུ་དང་རལ་གྲི་དང་མདའོ། །གཡོན་པ་རྣམས་ན་དྲིལ་བུ་དང་ཞགས་པ་་
དང་བཟླས་པའི་ཕྲེང་བ་དང་གཞུ་འཛིན་པའོ། །རོལ་པའི་སྟབས་ཀྱིས་གནས་པའོ།།
འོག་ཏུ་གནོད་མཛེས་རྒྱལ་པོ་ནག་པོ་ཞལ་བཞི་པ། དྲག་པོ་དང་ཞི་བ་དང་བཞད་
པ་དང་སྒེག་པའི་ཉམས་དང་ལྡན་པའོ། །ཡང་ན་ཞལ་བཞི་ནག་པོ་དང་དཀར་པོ་
དང་དམར་པོ་དང་སེར་པོའོ། །ཕྱག་བརྒྱད་པའི་གཡས་པ་རྣམས་ན་རྡོ་རྗེ་དང་་་
ལྕགས་ཀྱུ་དང་རལ་གྲི་དང་མདའ་རྣམས་སོ། །གཡོན་པ་རྣམས་ན་དྲིལ་བུ་དང་་་་
ཞགས་པ་དང་མདུང་རྩེ་གཅིག་པ་དང་གཞུ་རྣམས་འཛིན་པའོ། །ཞབས་གཡས་་་
བསྐུམ་གཡོན་བསྐྱང་བས་གནས་པའོ། །ཁྲོ་བོ་བཅུ་པོ་འདི་དག་རྣམས་ནི་སྣ་་
ཚོགས་པདྨ་དང་ཉི་མ་ལ་གནས་པའོ། །ཞལ་རེ་རེ་ཞིང་སྤྱན་གསུམ་གསུམ་པ།
ཁྲོ་གཉེར་དང་ལྡན་པ། སྟག་གི་ལྤགས་པས་སྟོད་གཡོགས་དང་སྐུའི་སྨད་དཀྲིས་པ།
ཐོད་པའི་ཕྲེང་བས་གཙུག་ཏོར་བྱས་པ། དབུ་སྐྲ་འབར་ཞིང་གྱེན་དུ་བཅིངས་པ།
རྨང་ར་དམར་པོ་དང་ལྡན་པ། ཀླུའི་རྒྱལ་པོ་བརྒྱད་ཀྱིས་འཇིགས་སུ་རུང་བའོ། །
དལ་གསུམ་པ་ལ་ཟུར་བཞིའི་ནང་ཁམས་གསུམ་རྣམ་པར་རྒྱལ་བ་ལ་སོགས་པ་ཁྲོ་བོ་
བཞིའི་ཕྱི་རོལ་ན་རེ་གའི་ཕྱི་རོལ་གྱི་གནས་རྣམས་ལ་མེའི་མཚམས་ལ་སོགས་པ་ཟུར་
ཐིག་གི་གཡས་ངོས་སུ་མེ་ཏོག་མ་ལ་སོགས་པ་བཞིའོ། །གཡོན་རྣམས་སུ་གཟུགས་
རྡོ་རྗེ་མ་ལ་སོགས་པ་བཞིའོ། །དེ་ལ་མེ་ཏོག་མ་ནི་སེར་མོ་ཕྱག་ན་མེ་ཏོག་གི་སྣོད་
འཛིན་པའོ། །བདུག་སྤོས་མ་ནག་མོ་ཕྱག་ན་བདུག་སྤོས་ཀྱི་སྣོད་འཛིན་པའོ། །
མར་མེ་མ་དམར་མོ་ཕྱག་ན་རིན་པོ་ཆེའི་མར་མེའི་ཡུ་བ་འཛིན་པའོ། །དྲི་ཆབ་མ་


ལྗང་ཁུ་དྲིའི་དུང་ཕོར་འཛིན་པའོ། །གཟུགས་རྡོ་རྗེ་མ་སེར་མོ་ཕྱག་ན་མེ་ལོང་་
འཛིན་པའོ། །སྒྲ་རྡོ་རྗེ་མ་ལྗང་ཁུ་ཕྱག་ན་པི་ཝང་འཛིན་པའོ། །རོ་རྡོ་རྗེ་མ་་་
དམར་མོ་ཕྱག་ན་རོའི་སྣོད་འཛིན་པའོ། །རེག་རྡོ་རྗེ་མ་སྣ་ཚོགས་པའི་ཁ་དོག་
ཕྱག་ན་གོས་སྣ་ཚོགས་འཛིན་པའོ། །བརྒྱད་པོ་འདི་དག་ནི་ཞལ་གཅིག་ཕྱག་
གཉིས་པ། རིན་པོ་ཆེའི་ཅོད་པན་དང་ལྡན་པ། གོས་སྣ་ཚོགས་དང་རིན་པོ་་་
ཆེས་བརྒྱན་པ། པདྨ་དང་ཟླ་བའི་དལ་ལ་སེམས་དཔའི་སྐྱིལ་ཀྲུང་གིས་བཞུགས་པའོ།།
རིམ་པ་བཞི་པ་རྡོ་རྗེ་རིགས་ཀྱི་དལ་གྱི་ཤར་ཕྱོགས་སུ་ལྷའི་དབང་པོ་སེར་པོ་གླང་པོ་
ཆེ་དཀར་པོའི་སྟེང་ན་གནས་པའི་ཕྱག་གཡས་ན་རྡོ་རྗེ་དང་གཡོན་ན་ནུ་མ་འཛིན་་
པའོ༑ །གཤིན་རྗེའི་ཕྱོགས་སུ་གཤིན་རྗེ་ནག་པོ་མ་ཧེའི་སྟེང་ན་གནས་པ་ཕྱག་་་་
གཉིས་ཀྱིས་དབྱུག་པ་དང་མདུང་རྩེ་གཅིག་པ་འཛིན་པའོ། །ཆུ་ལྷའི་ཕྱོགས་སུ་ཆུ་
ལྷ་དཀར་པོ་ཆུ་སྲིན་གྱི་སྟེང་ན་གནས་པ་སྦྲུལ་མགོ་བདུན་དང་ལྡན་པ། ཕྱག་གཉིས་
ན་དུང་དཀར་པོ་འཛིན་པ། སྦྲུལ་གྱི་ཞགས་པའོ། །གནོད་སྦྱིན་གྱི་ཕྱོགས་སུ་་
ལུས་ངན་པོ་སེར་པོ་མིའི་སྟེང་ན་གནས་པ་ལྕགས་ཀྱུ་དང་ཤག་ཏི་དང་དབྱུག་ཏོ་་
འཛིན་པའོ། །དབང་ལྡན་གྱི་མཚམས་སུ་དབང་ལྡན་དཀར་པོ་གླང་གི་སྟེང་ན་་་་
གནས་པ། ཕྱག་གཉིས་ཏྲི་ཤུ་ལ་དང་ཐོད་པ་འཛིན་པ། ཐོད་པ་དང་རལ་་་་
པའི་ཐོར་ཅོག་དང་ཟླ་བ་ཕྱེད་པས་དབུ་བརྒྱན་པའོ། །སྦྲུལ་གྱི་མཆོད་ཕྱིར་ཐོགས་
དང་ལྡན་པ། མགྲིན་པ་སྔོན་པོའོ། །མེའི་མཚམས་སུ་མེ་ལྷ་དམར་པོ་རའི་སྟེང་
ན་གནས་པ་གླུགས་བཟར་གྱི་སྤྱི་བླུགས་འཛིན་པའོ། །བདེན་བྲལ་གྱི་མཚམས་སུ་
སྲིན་པོའི་བདག་པོ་ཞེས་བྱ་བ་སྔོན་པོ། རོའི་སྟེང་ན་གནས་པ་ཕྱག་གིས་རལ་གྲི་་
གདེངས་པ་དང་། རི་དྭགས་གསོད་པའི་ཕྱག་རྒྱ་དེས་བསྡིགས་པའི་ཚུལ་འཛིན་པའོ། །
རླུང་གི་མཚམས་སུ་རླུང་ལྷ་སྔོན་པོ་རི་དྭགས་ཀྱི་སྟེང་ན་གནས་པ་རླུང་ཡོལ་གྱི་རས་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ 
ཡུག་འཛིན་པའོ། །བརྒྱད་པོ་འདི་དག་ནི་ཕྱག་བཞི་པ་སྟེ། གཡས་དང་པོའི་་་
ཕྱག་མཚན་འཛིན་པ། གཡོན་པའི་དང་པོས་ཕྱག་མཚན་བཟུང་ནས་རང་ཉིད་ལྟ་
བུའི་ཡུམ་ལ་མཁྱུད་པ། ཕྱག་འོག་མ་གཉིས་ཀྱིས་གཙོ་བོ་ལ་འདུད་པའི་ཚུལ་གྱིས་
སྤྱི་བོར་ཐལ་མོ་སྦྱར་བའོ། །དབང་ལྡན་དང་ཉེ་བའི་ཕྱི་རོལ་ཏུ་དབང་ལྡན་གྱིས་
མཚམས་ནས་བརྩམས་ནས་ཚངས་པ་ལ་སོགས་ཏེ། དེ་ལ་ཚངས་པ་ནི་ངང་པ་ལ་
ཞོན་པ་སེར་པོ། ཞལ་བཞི་ཡང་སེར་པོ། ཕྱག་བཞི་པ། གཡས་གཡོན་གྱི་་་་
དང་པོ་གཉིས་ཀྱིས་བཟླས་པའི་ཕྲེང་བ་འཛིན་པ་དང་པདྨ་འཛིན་པས་ཐལ་མོ་སྦྱར་
བ༑ འོག་མ་གཉིས་ཀྱིས་དབྱུག་པ་དང་སྤྱི་བླུགས་བཟུང་ནས་ཐལ་མོ་སྦྱར་བའོ། །
ཁྱབ་འཇུག་ནག་པོ་ཁྱུང་ལ་ཞོན་པ་ཕྱག་བཞི་པའི་དང་པོ་གཉིས་དུང་དང་འཁོར་ལོ་
འཁོར་ལོ་དང་དུང་ཟེར་འཛིན་པས་སྤྱི་བོར་ཐལ་མོ་སྦྱར་བ། འོག་མ་གཉིས་ཀྱིས་དབྱུག་པ་
མདུང་ཐུང་དང་རའི་གཞུ་འཛིན་པ། དབང་ཕྱུག་ཆེན་པོ་དཀར་པོ་གླང་ལ་ཞོན་
པ༑ རལ་པའི་ཐོར་ཅོག་ཅན། ཟླ་བ་ཕྱེད་པས་མཚན་པ་ཕྱག་བཞི་པ། སྤྱི་
བོར་ཐལ་མོ་སྦྱར་བ་དང་ཏྲི་ཤུལ་དང་ཐོད་པ་འཛིན་པའོ། །གདོང་དྲུག་དམར་པོ་
རྨ་བྱ་ལ་ཞོན་པ། གདོང་དྲུག་པ། ཕྱག་གཡས་པ་གཉིས་རྡོ་རྗེ་དང་ཤག་ཏི་་་་་
འཛིན་པའོ། །གཡོན་པ་གཉིས་ཀྱིས་ཁྱིམ་བྱ་དང་དྲིལ་བུ་འཛིན་པའོ། །ལྷག་མ་
གཉིས་ཀྱིས་སྤྱི་བོར་ཐལ་མོ་སྦྱར་བའོ། །འདི་རྣམས་ཀྱང་གོང་བཞིན་དུ་རང་ཉིད་
ལྟ་བུའི་ཡུམ་དང་བཅས་པའོ། །དེ་ལ་ཚངས་པ་ནི་ཚངས་པ་དང་མཚུངས་པའོ། །
དྲག་མོ་ནི་དྲག་མོ་དང་མཚུངས་པའོ། །ཁྱབ་འཇུག་མ་ནི་ཁྱབ་འཇུག་དང་་
མཚུངས་པའོ། །གཞོན་ནུ་མ་ནི་གདོང་དྲུག་དང་མཚུངས་པའོ། །དབང་མོ་ནི་
དབང་ཕྱུག་དང་མཚུངས་པའོ། །ཕག་མོ་ནག་མོ་འུག་པ་ལ་ཞོན་པ་ཕྱག་བཞི་པ་་
གཡས་དང་གཡོན་གྱིས་ཉ་རོ་ཧི་ཏ་དང་ཐོད་པ་འཛིན་པ། ལྷག་མ་གཉིས་སྤྱི་བོར་


ཐལ་མོ་སྦྱར་བའོ། །ཙ་མུན་ཏ་དམར་པོ་ཡི་དྭགས་ལ་ཞོན་པ། ཕྱག་བཞིའི་གྲི་
གུག་དང་ཐོད་པ་འཛིན་པ་དང་ཐལ་མོ་སྦྱར་བའོ། །འབྲིང་གི་རི་ཏི་ནག་མོ་ཤིན་
ཏུ་སྐེམ་པ། ཕྱག་གཉིས་ཀྱིས་ཕྲེང་བ་དང་སྤྱི་བླུགས་འཛིན་པ། ཐལ་མོ་གཉིས་་
སྦྱར་བའོ། །ཚོགས་བདག་དཀར་པོ་བྱི་བ་ལ་ཞོན་པ་གླང་པོའི་གདོང་ཅན།
སྦྲུལ་གྱི་མཆོད་ཕྱིར་ཐོགས་གྱོན་པ། ཕྱག་བཞིའི་གཡས་གཉིས་ཀྱིས་ཏྲི་ཤུ་ལ་དང་
མདུང་འཛིན་པ། གཡོན་པ་གཉིས་ཀྱིས་དགྲ་སྟ་དང་ལ་ཕུག་འཛིན་པའོ། །
ནག་པོ་ཆེན་པོ་ནི་ནག་པོ་ཏྲི་ཤུ་ལ་དང་ཐོད་པ་འཛིན་པའོ། །དགའ་བྱེད་དབང་
ཕྱུག་ནག་པོ་རྔ་རྫ་རིང་པོ་ལ་ཞོན་པ། ཕྱག་གཉིས་ཀྱིས་རྫ་རྔ་བརྡུང་བའོ། །ཉི་
མ་དམར་པོ་རྟ་བདུན་གྱིས་དྲངས་པའི་ཤིང་རྟ་ལ་ཞོན་པ། གཡས་པ་དང་གཡོན་
པ་གཉིས་ཀྱིས་པདྨ་ལ་གནས་པའི་ཉི་མའི་དལ་འཛིན་པའོ། །ཟླ་བ་དཀར་པོ་ངང་
པ་ལ་ཞོན་པ་ཕྱག་གཡས་པ་དང་གཡོན་པ་ཀུ་མུ་ཏ་ལ་གནས་པའི་ཟླ་བའི་དལ་་་
འཛིན་པའོ། །མིག་དམར་དམར་པོ་ར་ལ་ཞོན་པ། གཡས་ན་ཀ་ཏ་ར།
གཡོན་པས་མི་མགོ་ཟ་བའི་ཚུལ་དུ་འཛིན་པའོ། །ལག་པ་སེར་པོ་པདྨའི་སྟེང་ན་་
མདའ་དང་གཞུ་འཛིན་པའོ། །ཕུར་བུ་དཀར་པོ་ཐོད་པའམ་སྦལ་བ་ལ་ཞོན་ནས་
གནས་པ། ཕྲེང་བ་དང་སྤྱི་བླུགས་འཛིན་པའོ། །སྤ་བ་སངས་དཀར་པོ་པདྨ་ལ་
གནས་པའི་ཕྲེང་བ་དང་སྤྱི་བླུགས་འཛིན་པའོ། །སྤེན་པ་ནག་པོ་རུས་སྦལ་ལ་
གནས་པ་དབྱུག་པ་འཛིན་པའོ། །སྒྲ་གཅན་དམར་ནག་ཕྱག་གཉིས་ཀྱིས་ཉི་མ་་་་
དང་ཟླ་བ་འཛིན་པའོ། །འཇུག་རིངས་ནག་པོ་རལ་གྲི་དང་ཀླུའི་ཞགས་པ་འཛིན་
པའོ༑ །སྟོབས་བཟང་དཀར་པོ་གླང་པོ་ལ་གནས་པ་རལ་གྲི་དང་བཤོལ་འཛིན་་
པའོ༑ །རྒྱལ་བར་བྱེད་པ་ལྗང་ཁུ་ཁྱུང་ལ་ཞོན་པ་ཕྱག་བཞི་པ་གཡས་པ་གཉིས་ན་
མེ་ཏོག་གི་ཕྲེང་བ་དང་མདའ་འཛིན་པ། གཡོན་པ་གཉིས་ན་བཏུང་བའི་སྣོད་་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དང་གཞུ་འཛིན་པའོ། །སྦྲང་རྩིར་བྱེད་པ་དཀར་པོ་ནི་ཚོས་ཁུར་བའི་ཤིང་རྟའི་་་
སྟེང་ན་གནས་པ་ཕྱག་བཞི་པ་གཡས་གཉིས་ཀྱིས་ཆུ་སྲིན་གྱི་རྒྱལ་མཚན་དང་མདའོ།།
གཡོན་པ་གཉིས་ཀྱིས་བཏུང་བའི་སྣོད་དང་གཞུ་འཛིན་པའོ། །སྤྱིད་ཀྱི་ལྷ་དཀར་
པོ་བྱའི་ཁྲི་ལ་གནས་པ། ཕྱག་བཞིའི་གཡས་པ་གཉིས་ཀྱིས་མདའ་དང་རལ་གྲི།
གཡོན་པ་གཉིས་ཀྱིས་གཞུ་དང་བཏུང་བའི་སྣོད་འཛིན་པའོ། །ཀླུ་མཐའ་ཡས་་་་་་
དང་ནོར་རྒྱས་དང་འཇོག་པོ་དང་། སྟོབས་ཀྱི་རྒྱུ་དང་པདྨ་དང་པདྨ་ཆེན་པོ་དང་
དུང་སྐྱོང་དང་རིགས་ལྡན་རྣམས་སྦྲུལ་མགོ་བདུན་དང་ལྡན་པ་ཐལ་མོ་སྦྱར་བའོ། །
ཡང་ན་རང་རང་གི་རིགས་བདག་གི་ཕྱག་མཚན་གྱི་གཙོ་བོ་བཟུང་ནས་ཐལ་མོ་སྦྱར་
བའོ༑ །ཐག་བཟངས་རིས་དང་། སྟོབས་ལྡན་དང་། རབ་ཏུ་སིམ་བྱེད་་་་་
དང་། རྣམ་པར་སྣང་བྱེད་ལ་སོགས་པའི་ལྷ་མ་ཡིན་གྱི་དབང་པོ་ཆེན་པོ་རྣམས་་
མདོག་ནག་པོ་གོ་ཆ་སྣ་ཚོགས་བསྒོས་ནས་རལ་གྲི་ལ་སོགས་པ་མཚོན་ཆ་སྣ་ཚོགས་་
པར་འཛིན་པའོ། །ནམ་མཁའ་ལྡིང་གི་རྒྱལ་པོ་རྐང་པའི་མཐིལ་ནས་སྤུས་མོའི་་་་
བར་དུ་དཀར་པོ། དེ་ནས་ལྟེ་བའི་བར་དུ་སེར་པོ། དེ་ནས་མགྲིན་པའི་བར་་
དུ་དམར་པོ། དེ་ནས་མགོ་བོའི་བར་ནག་པོ། ཕྱག་གཉིས་ཐལ་མོ་སྦྱར་བའོ། །
མིའམ་ཅིའི་རྒྱལ་པོ་ལྗོན་པ་དམར་སེར་ཕྱག་གཉིས་ཀྱིས་པི་ཝང་བསྒྲེང་བའོ། །དྲི་
ཟའི་རྒྱལ་པོ་ཟུར་ཕུད་ལྔ་པ་སེར་པོ་ཕྱག་གཉིས་པི་ཝང་གི་སྒྲ་སྒྲོག་པའོ། །རིགས་
འཛིན་གྱི་རྒྱལ་པོ་དོན་ཀུན་གྲུབ་པ་དཀར་པོ་མེ་ཏོག་གི་ཕྲེང་བ་འཛིན་པའོ། །
གནོད་སྦྱིན་གང་བ་བཟང་པོ་སྔོན་པོ། ནོར་བུ་བཟང་པོ་སེར་པོ། ནོར་སྦྱིན་་་
དམར་པོ། རྣམ་ཐོས་ཀྱི་བུ་སེར་པོ། པི་ཙི་རྐུ་དྷ་ལི་དམར་པོ། ཀེ་ལི་མི་ལི་ལྗང་
ཁུ་ཁའི་དབང་པོ་སེར་པོ། སྤྱོད་པའི་དབང་སེར་པོ་སྟེ། གང་བ་བཟང་པོ་ལ་་
སོགས་གནོད་སྦྱིན་གྱི་བདག་པོ་འདི་དག་ནི་ཕྱག་གཡས་པ་དང་། གཡོན་པ་་་


གཉིས་ཀྱིས་ཤིང་ཐོག་པི་ཙ་པུ་ར་དང་ནེའུ་ལེ་འཛིན་པའོ། །འཕྲོག་མ་སེར་པོ་་་་
ཕྱག་གཉིས་ཀྱིས་ཟན་གྱི་ཆང་བུ་གཉིས་འཛིན་པ་བུ་དང་བཅས་པའོ། །སྐར་མ་ནི་
སྨིན་དྲུག་དཀར་མོ། སྣར་མ་ལྗང་ཁུ་མགོ་ལྗང་ཁུ་ལག་དམར་སྐྱ། ནམ་སོ་ནག་
པོ༑ རྒྱལ་སེར་པོ། སྐག་སེར་པོ། མཆུ་ལྗང་ཁུ། དྲེ་དཀར་པོ། སྦོ་སེར་
པོ༑ མེ་བཞི་མདོག་པྲི་ཡང་ཀུ་ལྟ་བུ་སྔོན་པོ། ནག་པ་ལྗང་ཁུ། ས་རི་དཀར་
པོ༑ ས་ག་ལྗང་ཁུ། ལྷ་མཚམས་སེར་པོ། སྣྲོན་ནག་པོ། སྣུབས་ལྗང་ཁུ།
ཆུ་སྟོད་སེར་པོ། ཆུ་སྨད་སེར་པོ། གྲོ་ཞུན་ནག་པོ། བྱི་བཞིན་དཀར་སྐྱ།
མོན་གྲེ་དཀར་སེར། མོན་གྲུ་ནག་པོ། ཁྲུམས་སྟོད་སེར་པོ། ཁྲུམས་སྨད་
ལྗང་ཁུ། ནམ་གྲུ་སེར་པོ། ཐ་སྐར་སེར་སྐྱ། བྲ་ཉེ་ལྗང་ཁུ། སྨིན་དྲུག་ལ་
སོགས་པའི་ལྷ་མོ་འདི་རྣམས་ནི་སྟོད་གཡོགས་དང་སྨད་གཡོགས་གཡོ་བ་དང་་་
བཅས་པ་རྣམས་ལ་ཕྱག་གཉིས་ཐལ་མོ་སྦྱར་བའོ། །གཞན་ཡང་ལྷ་མོ་རྣམས་ནི་་
ཤིང་རྟ་ལ་གནས་པར་ཤེས་པར་བྱའོ། །དབང་པོ་ལ་སོགས་པའི་ལྷ་དེ་རྣམས་ནི་
པདྨ་ལ་གནས་པ་སྟེ། རེ་རེ་ལའང་འཁོར་དཔག་ཏུ་མེད་པས་བསྐོར་བ། རང་
གི་སྦྱོར་བ་ཇི་ལྟ་བ་བཞིན་དུ་རིན་པོ་ཆེ་སྣ་ཚོགས་དང་གོས་ཀྱི་བྱེ་བྲག་གིས་བརྒྱན་པ།
དལ་གྱི་བདག་པོ་བཅོམ་ལྡན་འདས་ལ་ཕྱག་འཚལ་ཞིང་བཀྲ་ཤིས་ཀྱི་ཚིགས་སུ་་
བཅད་པའི་སྒྲ་ཕྱོགས་ཐམས་ཅད་དུ་སྒྲོགས་པའོ། །ཤར་ལ་སོགས་པའི་ཕྱོགས་་་
རྣམས་སུ་ལྕགས་ཀྱུ་ལ་སོགས་པའི་སྒོ་སྐྱོང་བཞི་ནི་ནང་གི་སྒོ་ཇི་ལྟ་བར་གནས་པའོ།།
འདིར་བཅོམ་ལྡན་འདས་རྣམ་པར་སྣང་མཛད་ཆེན་པོའི་བདག་ཉིད་ནི་འཇམ་པའི་
དབྱངས་ཏེ། ཤིན་ཏུ་རྣམ་པར་དག་པའི་ཆོས་ཀྱི་དབྱིངས་ཀྱི་ཡེ་ཤེས་ཀྱི་རང་་་
བཞིན་ནི་བདག་ཉིད་ལྟ་བུའི་རྡོ་རྗེ་སེམས་དཔས་རྒྱས་བཏབ་པའོ། །མེ་ལོང་ལྟ་བུ་
ལ་སོགས་པའི་ཡེ་ཤེས་ཀྱི་རང་བཞིན་མི་བསྐྱོད་པ་ལ་སོགས་པའི་དེ་བ་བཞི་གཙུག་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ཏོར་རྣམ་པ་བརྒྱད། སྤྱན་མ་རྣམས་ནི་འཇམ་པའི་དབྱངས་ཀྱིས་རྒྱས་བཏབ་པའོ།།
རྡོ་རྗེ་སེམས་དཔའ་ལ་སོགས་པ་བཞི་དང་། མ་མ་ཀི་དང་། རྡོ་རྗེ་ལྕགས་ཀྱུ་
དང་། ས་བཅུ་གཉིས་དང་། ཆོས་སོ་སོར་ཡང་དག་པར་རིག་པ་དང་།
སྒེག་མོ་དང་། ཀུན་ཏུ་བཟང་པོ་ལ་སོགས་པ་བཞི་དང་། ཁྲོ་བོ་བཅུ་དང་།
མེ་ཏོག་མ་དང་། གཟུགས་རྡོ་རྗེ་མ་དང་། ཤར་ལ་སོགས་པའི་ལྷ་རྣམས་ནི་མི་
བསྐྱོད་རྡོ་རྗེས་སོ། །རྡོ་རྗེ་རིན་ཆེན་ལ་སོགས་པ་བཞི་དང་། རྡོ་རྗེ་ཞགས་པ་
དང་། ཕ་རོལ་ཏུ་ཕྱིན་མ་བཅུ་དང་། དོན་སོ་སོར་ཡང་དག་པར་རིག་པ་དང་།
ཕྲེང་བ་མ་དང་། ནམ་མཁའ་མཛོད་ལ་སོགས་པ་བཞི་དང་། བདུག་སྤོས་མ་
དང་། སྒྲ་རྡོ་རྗེ་མ་དང་། ལྷོ་ཕྱོགས་ན་གནས་པའི་ལྷ་རྣམས་ནི་རིན་ཆེན་
འབྱུང་ལྡན་གྱིས་སོ། །རྡོ་རྗེ་ཆོས་ལ་སོགས་པ་བཞི་དང་། གོས་དཀར་མོ་དང་།
རྡོ་རྗེ་ལྕགས་སྒྲོག་མ་དང་། ཚེ་ལ་དབང་མ་ལ་སོགས་པ་བཅུ་གཉིས་དང་།
ངེས་པའི་ཚིག་སོ་སོར་ཡང་དག་པར་རིག་མ་དང་། གླུ་མ་དང་སྤྱན་རས་གཟིགས་་
ལ་སོགས་པ་བཞི་དང་། མར་མེ་མ་དང་། རོ་རྡོ་རྗེ་མ་དང་། ནུབ་ཕྱོགས་ན་
གནས་པའི་ལྷ་མོ་རྣམས་ཀྱང་འོད་དཔག་མེད་ཀྱིས་སོ། །རྡོ་རྗེ་ལས་ལ་སོགས་པ་་
བཞི་དང་། རྡོ་རྗེ་འབེབས་པ་དང་། གཟུངས་བཅུ་གཉིས་དང་། སྤོབས་པ་
སོ་སོར་ཡང་དག་པར་རིག་པ་དང་། གར་མ་དང་། འོད་དཔག་མེད་ལ་་་་་
སོགས་པ་བཞི་དང་། དྲི་ཆབ་མ་དང་། རེག་རྡོ་རྗེ་མ་དང་། བྱང་ཕྱོགས་ན་་་་
གནས་པའི་ལྷ་རྣམས་ཀྱང་དོན་ཡོད་གྲུབ་པས་རྒྱས་བཏབ་པའོ། །འཇམ་པའི་་་་་
དབྱངས་ཀྱི་ས་བོན་ནི་མུ་མོ། །ཨ་ཨཿསརྦ་ཏ་ཐཱ་ག་ཏ་ཧྲི་ད་ཡཱ། ཧ་ར་ཧ་ར།
ཨོཾ་ཧཱུཾ་ཧྲིབ་ག་བན་ཛྙ་ན་མུར་ཏི། བཱ་གཱི་ཤྭ་ར། མ་ཧཱ་པ་ཙ། སརྦ་དྷརྨཱ་ག་ག་
ན་ཨ་མ་ལ། སུ་པ་རི་ཤུད་དྷ། དྷརྨཱ་དྷཱ་ཏུ་ཛྙཱ་ན་གར་བྷེ་ཨཿ ཞེས་བྱ་བ་ནི་སྙིང་


པོའི་སྔགས་སོ། །ཨོཾ་ཨམྲི་ཏ་ཀུན་ཌ་ལི་བིགྷཱ་ན་ཏ་ཀ་ཧཱུཾ་ཞེས་བྱ་བ་ནི་བདུད་རྩི་་
འཁྱིལ་པ་སྟེ། ལས་ཐམས་ཅད་པའི་སྔགས་སོ།། །།
ངན་སོང་ཐམས་ཅད་རྣམ་པར་སྦྱོང་བའི་དལ་ལ་རྡོ་རྗེ་གུར་གྱི་ནང་དུ་རླུང་
དང་མེ་དང་ཆུ་དང་ས་དང་རི་རབ་ཀྱི་སྟེང་དུ་གཞལ་ཡས་ཁང་གི་དབུས་སུ་ནང་གི་
དལ་ལ་འཁོར་ལོ་རྩིབས་བརྒྱད་པ་སེར་པོ་རྡོ་རྗེའི་ཕྲེང་བ་སྔོན་པོས་བསྐོར་བའོ། །
འགའ་ཞིག་གིས་འཁོར་ལོ་སྔོན་པོར་ཡང་གསུངས་སོ། །གཞན་ཁ་ཅིག་གི་འདོད་
པ་ལྟེ་བ་སྔོན་པོ། ཤར་གྱི་རྩིབས་དཀར། ལྷོ་ནག་པོ། ནུབ་དམར་པོ།
བྱང་ལྗང་ཁུ་ཞེས་ཀྱང་གསུང་ངོ་། །འཁོར་ལོའི་ལྟེ་བ་ལ་སྣ་ཚོགས་པདྨ་གནས་
པའི་སེང་གེའི་སྟེང་དུ། བཅོམ་ལྡན་འདས་ཤཱཀྱ་སེང་གེ་རྣམ་པར་སྣང་མཛད་་་་
གསེར་གྱི་མདོག་ལྟ་བུ། ཆོས་ཀྱི་འཁོར་ལོའི་ཕྱག་རྒྱ་འཛིན་པའོ། །ཤར་ཕྱོགས་
ཀྱི་རྩིབས་ལ་རྡོ་རྗེ་གཙུག་ཏོར་དཀར་པོ་ས་གནོན་གྱི་ཕྱག་རྒྱ་ཅན་ནོ། །ལྷོ་ཕྱོགས་
ཀྱི་རྩིབས་ལ་རིན་ཆེན་ཙུག་ཏོར་སྔོན་པོ་མཆོད་སྦྱིན་གྱི་ཕྱག་རྒྱ་དང་ལྡན་པའོ། །
ནུབ་ཀྱི་རྩིབས་ལ་པདྨ་གཙུག་ཏོར་དམར་པོ་ཏིང་ངེ་འཛིན་གྱི་ཕྱག་རྒྱ་དང་ལྡན་པའོ།།
བྱང་གི་རྩིབས་ལ་སྣ་ཚོགས་གཙུག་ཏོར་ལྗང་ཁུ་སྐྱབས་སྦྱིན་གྱི་ཕྱག་རྒྱ་དང་ལྡན་པའོ།
མེའི་མཚམས་ལ་གཙུག་ཏོར་གཟི་བརྗིད་དཀར་དམར་ཕྱག་གཡས་པས་ཉི་མ་འཛིན་
པ༑ གཡོན་པ་སྐུར་བརྟེན་པའོ། །བདེན་བྲལ་མཚམས་ལ་གཙུག་ཏོར་རྒྱལ་་
མཚན་དཀར་ནག་འདྲེས་པ། ཕྱག་གཉིས་ཀྱིས་ཡིད་བཞིན་གྱི་ནོར་བུའི་རྒྱལ་་
མཚན་འཛིན་པའོ། །རླུང་གི་རྩིབས་ལ་གཙུག་ཏོར་རྣོན་པོ་ནམ་མཁའ་ལྟར་སྔོ་་་་
བསངས༑ ཕྱག་གཡས་རལ་གྲི་གཡོན་པས་སྤོ་ཏི་འཛིན་པའོ། །དབང་ལྡན་གྱི་
རྩིབས་ལ་གཙུག་ཏོར་གདུགས་དཀར་སྐུ་མདོག་དཀར་པོ་ཕྱག་གཉིས་ཀྱིས་གདུགས་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
འཛིན་པའོ། །རྡོ་རྗེ་ཕྲེང་བའི་ཕྱི་རོལ་གྱི་མེ་ལ་སོགས་པའི་མཚམས་སུ་སྒེག་མོ་་་་
དང་། ཕྲེང་བ་མོ་དང་། གླུ་མ་དང་། གར་མ་རྣམས་སྐུ་མདོག་དཀར་མོ་་་་་
དང་སེར་མོ་དམར་མོ་དང་ཁྲ་མོའོ། །ཕྱག་གཉིས་པ་རྣམས་སོ། །སྒོའི་གཡོན་་
ངོས་ཀྱི་ལྷ་རྣམ་ལ་བྱང་ཆུབ་སེམས་དཔའ་གཉིས་གཉིས་དང་། གཡས་སུ་་་་
གཉིས་གཉིས་སོ། །དེ་ལ་ཤར་གྱི་སྣམ་བུ་ལ་བྱམས་པ་སེར་པོ་གཡས་པའི་ཕྱག་་་་
གིས་ཀླུ་ཤིང་གི་མེ་ཏོག་དང་། གཡོན་པས་རྫ་སྣོད་འཛིན་པའོ། །མཐོང་བ་
དོན་ཡོད་སེར་པོ་ཕྱག་གཡས་པས་མིག་དང་བཅས་པའི་པདྨ། གཡོན་པ་དཀུ་
ལ་བརྟེན་པའོ། །ངན་སོང་སྦྱོང་བ་དཀར་པོ་ཕྱག་གཉིས་ཀྱིས་ལྕགས་ཀྱུ་འཛིན་པའོ།།
མྱ་ངན་གྱི་མུན་པ་རྣམ་པར་འཇོམས་པའི་བློ་གྲོས་དཀར་སེར་འདྲེས་པའི་མདོག་་་་
ཅན༑ ཕྱག་གཡས་པས་དབྱུག་པ་འཛིན་པ། གཡོན་པས་ཁུ་ཚུར་དཀུ་ལ་་་་
བརྟེན་པའོ། །ལྷོ་ཕྱོགས་ཀྱི་སྣམ་བུ་ལ་སྤོས་ཀྱི་གླང་པོ་དཀར་ལྗང་། གཡས་་་་་
ཀྱིས་དྲི་ཆབ་ཀྱི་དུང་འཛིན་པ། གཡོན་པས་ཁུ་ཚུར་དཀུ་ལ་བརྟེན་པའོ། །
དཔའ་བར་འགྲོ་བ་དཀར་པོ་གཡས་པས་རལ་གྲི་དང་། གཡོན་པས་ཁུ་ཚུར་དཀུ་
ལ་བརྟེན་པའོ། །ནམ་མཁའ་མཛོད་དཀར་སེར་གཡས་པས་པདྨ་ལ་གནས་པའི་་
ཆོས་ཀྱི་སྤོ་ཏི་འཛིན་པ། གཡོན་པས་ཁུ་ཚུར་སྐུར་བརྟེན་པའོ། །ཡེ་ཤེས་ཏོག་་
སྔོན་པོ་ཕྱག་གཡས་པས་ཡིད་བཞིན་གྱི་ནོར་བུའི་རྒྱལ་མཚན་འཛིན་པ། གཡོན་་
པ་སྐུར་བརྟེན་པའོ། །ནུབ་ཀྱི་སྣམ་བུ་ལ་བདུད་རྩི་འོད་དཀར་པོ་གཡས་བདུད་་་
རྩིས་གང་བའི་བུམ་པ་ཅོད་པན་གྱི་སྟེང་དུ་འཛིན་པ། གཡོན་སྐུ་ལ་བརྟེན་པའོ། །
ཟླ་བ་ཅན་གྱི་འོད་དཀར་པོ་གཡས་པས་པདྨ་ལ་གནས་པའི་ཟླ་བ་འཛིན་པ།
གཡོན་སྐུ་ལ་བརྟེན་པའོ། །བཟང་སྐྱོང་དཀར་པོ་གཡས་པས་རིན་པོ་ཆེ་འབར་བ་
འཛིན་པ། གཡོན་པ་སྐུ་ལ་བརྟེན་པའོ། །དྲ་བ་ཅན་གྱི་འོད་དམར་པོ་གཡས་་


ཀྱིས་རྡོ་རྗེ་སྐུར་འཛིན་པ། གཡོན་སྐུ་ལ་བརྟེན་པའོ། །བྱང་གི་སྣམ་བུ་ལ་རྡོ་རྗེ་
སྙིང་པོ་སྔོ་སྐྱ། གཡས་པས་རྡོ་རྗེ་དང་བཅས་པའི་ཨུད་པ་ལ་སྔོན་པོ་འཛིན་པ།
གཡོན་དཀུར་བརྟེན་པའོ། །བློ་གྲོས་མི་བཟད་པ་དཀར་པོ། ཕྱག་གཉིས་ཀྱིས་
བདུད་རྩིས་གང་བའི་ཐོད་པ་འཛིན་པའོ། །སྤོབས་པ་བརྩེགས་པ་དམར་པོ་་་་་
གཡས་པས་པདྨ་ལ་གནས་པའི་རིན་པོ་ཆེ་བརྩེགས་པ་འཛིན་པ། གཡོན་པ་་་་
དཀུར་བརྟེན་པའོ། །ཀུན་ཏུ་བཟང་པོ་གསེར་གྱི་མདོག་ཅན་གཡས་པ་རིན་པོ་
ཆེའི་སྙེ་མ་འཛིན་པ། གཡོན་དཀུར་བརྟེན་པའོ། །དལ་གྱི་མེ་ལ་སོགས་པའི་
མཚམས་རྣམས་ལ་མེ་ཏོག་མ་དང་། བདུག་སྤོས་མ་དང་། མར་མེ་མ་དང་།
དྲི་ཆབ་མ་རྣམས་ནི་དཀར་མོ་དང་། ནག་མོ་དང་། དམར་མོ་དང་། ལྗང་
ཁུ་རྣམས་ཕྱག་གཉིས་ཀྱིས་མེ་ཏོག་ལ་སོགས་པ་འཛིན་པའོ། །ཤར་སྒོར་རྡོ་རྗེ་
ལྕགས་ཀྱུ་དཀར་མོ་ཕྱག་གཉིས་ཀྱིས་ལྕགས་ཀྱུ་འཛིན་པའོ། །ལྷོ་སྒོར་རྡོ་རྗེ་ཞགས་
པ་སྔོན་མོ་ཕྱག་གཉིས་ཀྱིས་ཞགས་པ་འཛིན་པའོ། །ནུབ་དུ་རྡོ་རྗེ་ལྕགས་སྒྲོག་་་་་
དམར་པོ་ཕྱག་གཉིས་ཀྱིས་རྡོ་རྗེ་ལྕགས་སྒྲོག་འཛིན་པའོ། །བྱང་དུ་རྡོ་རྗེ་འབེབས་
པ་ལྗང་ཁུ་ཕྱག་གཉིས་ཀྱིས་རྡོ་རྗེ་དྲིལ་བུ་འཛིན་པའོ། །ལྷ་སུམ་ཅུ་རྩ་བདུན་པོ་་་
འདི་དག་ཀྱང་གོས་སྣ་ཚོགས་དང་། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ།
རིན་པོ་ཆེའི་ཅོད་པན་ཅན་སྤྱན་གསུམ་པ། ཕྱག་གཉིས་པ་སྣ་ཚོགས་པདྨ་དང་ཟླ་
བ་ལ་སེམས་དཔའི་དཀྱིལ་ཀྲུང་གིས་བཞུགས་པའོ། །འདིར་རྣམ་པར་སྣང་མཛད་་
ཆེན་པོ་ལ་ནི་ཉིད་དང་མཚུངས་པའི་རྣམ་པར་སྣང་མཛད་ཀྱིས་རྒྱས་བཏབ་པའོ། །
རྡོ་རྗེ་གཙུག་ཏོར་ལ་སོགས་པ་བཞི་ནི་རྣམ་པར་སྣང་མཛད་ཆེན་པོའོ། །ཤར་་་་་
ཕྱོགས་དང་མེའི་མཚམས་ལ་གནས་པའི་ལྷ་རྣམས་ལ་རྣམ་པར་སྣང་མཛད་ཀྱིས་སོ། །
ལྷོ་ཕྱོགས་དང་བདེན་བྲལ་གྱི་མཚམས་ན་གནས་པ་རྣམས་ལ་རིན་ཆེན་གཙུག་ཏོར་


དཀྱིལ་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
གྱིའོ༑ །ནུབ་ཕྱོགས་དང་རླུང་གི་ཕྱོགས་ན་གནས་པ་རྣམས་ལ་པདྨ་གཙུག་ཏོར་་
གྱིས་སོ། །བྱང་ཕྱོགས་དང་དབང་ལྡན་གྱིས་མཚམས་ན་གནས་པ་རྣམས་ལ་སྣ་་་་
ཚོགས་གཙུག་ཏོར་གྱིས་སོ། །འདིར་ཕྱི་རོལ་གྱི་དལ་གྱི་ལྷའི་གནས་ཀྱི་སྣམ་བུ་ལ་་
ཟླ་བའི་དལ་ཉི་ཤུ་རྩ་བརྒྱད་བལྟའོ་ཞེས་རྒྱུད་ལས་གསུངས་པའི་ཕྱིར་སྣམ་བུ་རྣམས་
ལ་བྱང་ཆུབ་སེམས་དཔའ་བཅུ་དྲུག་བསྐྱེད་པ་མི་རིགས་སྟེ་ཟླ་བའི་དལ་ཉིད་དོ། །
འགའ་ཞིག་ནི་ནང་གི་དལ་ཞེས་རྒྱུད་ནས་གསུངས་པ་ལ་བརྟེན་ནས་ཕྱི་རོལ་གྱི་་
གཞལ་ཡས་ཁང་གཉིས་པ་གསུངས་སོ། །འགའ་ཞིག་གིས་རྣམ་པར་སྣང་མཛད་
ཆེན་པོ་ལ་སོགས་པ་དེ་བ་དགུ་གཙུག་ཏོར་དང་བཅས་པའི་དེ་བ་དགེ་སྦྱོང་གི་་་
གཟུགས་འཛིན་པར་གསུངས་སོ། །པདྨའི་ཕྲེང་བས་ཡོངས་སུ་བསྐོར་བའི་རྡོ་རྗེའི་
ཕྲེང་བ། ལྕགས་རིའི་ནང་དུ་དབང་ལྡན་ནས་བརྩམས་ནས་གཡས་སྐོར་གྱིས་་
འགྲིན་པ་སྔོན་པོ་ལ་སོགས་པ་བསྐྱེད་པར་བྱ་སྟེ། དེའང་དབང་ལྡན་དུ་གླང་གི་་
སྟེང་དུ་འགྲིན་སྔོན་དཀར་པོ་མཆོད་ཕྱིར་ཐོགས་གྱོན་པ། ཕྱག་གཉིས་ན་རྡོ་རྗེ་་་་
དང་མཆོད་སྦྱིན་གྱི་ཕྱག་རྒྱའོ། །གཡོན་པ་གཉིས་ན་རྩེ་གསུམ་དང་རལ་གྲིའོ། །
འགྲིན་སྔོན་མ་འགྲིན་པ་སྔོན་པོ་ལྟ་བུའོ། །ནམ་མཁའ་ལྡིང་གི་སྟེང་དུ་ཁྱབ་འཇུག་
ནག་པོ་གཡས་གཉིས་ན་དབྱུག་ཐོ་དང་རྡོ་རྗེ། གཡོན་གཉིས་ན་དུང་དང་འཁོར་
ལོའོ༑ །གསེར་གྱི་རྡོ་རྗེ་མ་ཁྱབ་འཇུག་ལྟ་བུ་ཁྱད་པར་གསེར་གྱི་མདོག་ཅན་ནོ། །
རྨ་བྱའི་སྟེང་དུ་རྡོ་རྗེ་དྲིལ་བུ་ཞལ་དྲུག་པ་དམར་པོ། གཡས་གཉིས་ན་ཤག་ཏི་་་་
དང་རྡོ་རྗེ། གཡོན་གཉིས་ན་ཁྱིམ་བྱ་དང་རྡོ་རྗེ་དྲིལ་བུའོ། །རྡོ་རྗེ་གཞོན་ནུ་མ་་
རྡོ་རྗེ་དྲིལ་བུ་ལྟ་བུའོ། །ངང་པའི་སྟེང་ན་སྨྲ་སྤྱོད་རྡོ་རྗེ་སེར་པོ་ཞལ་བཞི་པ།
གཡས་པ་གཉིས་ན་རྡོ་རྗེ་དང་བཟླས་པའི་ཕྲེང་བ། གཡོན་པ་གཉིས་དབྱུག་པ་་
དང་སྤྱི་བླུགས་སོ། །རྡོ་རྗེ་ཞི་བ་མ་ཚངས་པ་ལྟ་བུའོ། །གླང་པོ་ཆེ་མཆེ་བ་དྲུག་


པ་དཀར་པོ་དང་ཟླ་བ་ལ་གནས་པ་རྡོ་རྗེ་མཚོན་ཆ་དཀར་པོ་རོལ་པའི་ཚུལ་གྱིས་་
གནས་པ། ཕྱག་གཡས་ན་རྡོ་རྗེ་གཡོན་སྐུ་ལ་བརྟེན་པའོ། །རྡོ་རྗེ་ཁུ་ཚུར་གྱི་ལྷ་
མོ་ནི་རྡོ་རྗེ་མཚོན་ཆ་ཇི་ལྟ་བའོ། །རྟ་བདུན་གྱི་ཤིང་རྟ་ལ་རྡོ་རྗེ་འཁྱིལ་པ་དམར་
པོ་ཁྲོ་བོ་གཡས་པ་ན་པདྨ། གཡོན་པ་ན་པདྨ་ལ་གནས་པའི་ཉི་མའི་དལ་འཛིན་
པའོ༑ །རྡོ་རྗེ་བདུད་རྩི་མ་རྡོ་རྗེ་འཁྱིལ་པ་བཞིན་ནོ། །ངང་པའི་སྟེང་དུ་རྡོ་རྗེ་
འོད་དཀར་པོ་ཁྲོ་བོ་ཕྱག་གཡས་པས་རྡོ་རྗེ། གཡོན་པས་པདྨ་ལ་གནས་པའི་ཟླ་བ་
འཛིན་པའོ། །རྡོ་རྗེ་མདོག་རྡོ་རྗེ་འོད་ལྟ་བུའོ། །རའི་སྟེང་དུ་རྡོ་རྗེ་དམར་སྐྱ་ཁྲོ་
བོ་དམར་པོ་ཕྱག་གཡས་ན་རྡོ་རྗེ། གཡོན་པས་མི་བཟུང་ནས་ཟ་བའི་ཚུལ་ལོ། །
རྡོ་རྗེ་སྐེ་རགས་མ་རྡོ་རྗེ་དམར་པོ་བཞིན་ནོ། །པདྨའི་སྟེང་དུ་རྡོ་རྗེ་ཞི་བ་ཁྲོ་བོ་་་་
སེར་པོ་མདའ་དང་གཞུ་འཛིན་པའོ། །རྡོ་རྗེ་ཞི་བ་མོ་རྡོ་རྗེ་ཞི་བ་བཞིན་ནོ། །
སྦལ་པའི་སྟེང་དུ་རྡོ་རྗེ་བླ་མ་ཁྲོ་བོ་སེར་པོ་གཡས་པས་བཟླས་པའི་ཕྲེང་བ་དང་།
གཡོན་པས་སྤྱི་བླུགས་འཛིན་པའོ། །རྡོ་རྗེ་བླ་མ་མ་རྡོ་རྗེ་བླ་མ་ཇི་ལྟ་བ་བཞིན་ནོ། །
པདྨའི་སྟེང་ན་རྡོ་རྗེ་པ་བ་སངས་ཁྲོ་བོ་གཡས་པ་ན་བཟླས་པའི་ཕྲེང་བ། གཡོན་་
པ་སྤྱི་བླུགས་འཛིན་པའོ། །རྡོ་རྗེ་སྤ་བ་སངས་མ་རྡོ་རྗེ་པ་བ་སངས་ཇི་ལྟ་བ་བཞིན་
ནོ༑ །རུས་སྦལ་གྱི་སྟེང་དུ་རྡོ་རྗེ་དབྱུག་པ་ཁྲོ་བོ་ནག་པོ། གཡས་པ་ན་རྡོ་རྗེ།
གཡོན་པས་དབྱུག་པ་འཛིན་པའོ། །རྡོ་རྗེ་དབྱུག་པ་མ་ནི་རྡོ་རྗེ་དབྱུག་པ་དང་་་་
འདྲའོ༑ །རྡོ་རྗེ་སྒྲ་གཅན་ཁྲོ་བོ་དམར་ནག་ཕྱག་གཡས་པས་ནི་ཉི་མ། གཡོན་
པས་ཟླ་བ་འཛིན་པའོ། །རྡོ་རྗེ་ལྷ་མིན་རྡོ་རྗེ་སྒྲ་གཅན་ཇི་ལྟ་བ་བཞིན་ནོ། །།
རྗེ་རྟོག་ཁྲོ་བོ་ནག་པོ་གཡས་རལ་གྲི་དང་། གཡོན་སྦྲུལ་ཞགས་འཛིན་པའོ། །
རྡོ་རྗེ་ཀླུ་མ་རྡོ་རྗེ་རྟོག་ཇི་ལྟ་བ་བཞིན་ནོ། །འདི་ལྟར་བཞི་པོ་འདི་དག་ཀྱང་རྡོ་རྗེ་
ཞི་བ་ལ་སོགས་པ་དྲུག་རྒྱུད་གཞན་ལས་གསུངས་པ་བཞིན་དུ་བདག་གིས་བྲིས་པ་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ཡིན་ནོ། །གླང་པོ་ཆེའི་སྟེང་དུ་རྡོ་རྗེ་སྣ་དཀར་པོ་གཡས་པས་རྡོ་རྗེ་གཡོན་པས་་་
བཤོལ་འཛིན་པའོ། །རྡོ་རྗེ་འདུལ་བ་མོ་རྡོ་རྗེ་སྣ་ཇི་ལྟ་བ་བཞིན་ནོ། །ཁྱད་པར་
ནི་གཡོན་པས་ཁ་ཊཾ་ག་འཛིན་པའོ། །ཁུ་ཡུག་གི་སྟེང་དུ་ཕྲེང་བ་ཅན་ལྗང་ཁུ་གཡས་
པ་རྡོ་རྗེ་གཡོན་པ་ན་མེ་ཏོག་གི་ཕྲེང་བ་འཛིན་པའོ། །རྡོ་རྗེ་གདན་མ་རྡོ་རྗེ་ཕྲེང་
བ་ཅན་ཇི་ལྟ་བའམ་ཡང་ན་གཡོན་པས་ཤག་ཏི་འཛིན་པའོ། །ནེ་ཚོའི་ཤིང་རྟའི་་
སྟེང་དུ་རྡོ་རྗེ་དབང་ཅན་སེར་པོ། གཡས་པ་རྡོ་རྗེ་གཡོན་པ་ན་ཆུ་སྲིན་གྱི་རྒྱལ་་
མཚན་ཞེས་བྱ་བ་སྟེ་ཆགས་པའི་ལྷའོ། །རྡོ་རྗེ་དབང་ཅན་མ་རྡོ་རྗེ་དབང་ཅན་ཇི་
ལྟ་བ་བཞིན་ནོ། །ཁྱད་པར་དུ་སྐུ་མདོག་དམར་པོའོ། །སྦལ་པའི་སྟེང་དུ་རྡོ་རྗེ་
རྣམ་པར་རྒྱལ་བ་དཀར་པོ་རྡོ་རྗེ་དང་རལ་གྲི་འཛིན་པའོ། །རྡོ་རྗེ་ལྡན་མ་ནི་རྡོ་རྗེ་
རྣམ་པར་རྒྱལ་བ་ལྟ་བུའོ། །མེ་ཏོག་གི་ཤིང་རྟའི་སྟེང་དུ་རྡོ་རྗེ་གཏུན་ཤིང་སེར་པོ་
ཕྱག་གཉིས་ཀྱིས་རྡོ་རྗེ་གཏུན་ཤིང་འཛིན་པའོ། །རྡོ་རྗེ་ཕོ་ཉ་མ་བཏུན་ཤིང་ཇི་ལྟ་
བའམ༑ ཡང་ན་གཡོན་པས་ཁ་ཊཱཾ་ག་འཛིན་པའོ། །རའི་སྟེང་དུ་རྡོ་རྗེ་མེ་དམར་
པོ་གཡས་གཉིས་ན་རྡོ་རྗེ་དང་གོ་ཆ། གཡོན་པ་གཉིས་ན་དབྱུག་པ་དང་སྤྱི་བླུགས་
འཛིན་པའོ། །རྡོ་རྗེ་འབར་བ་མ་རྡོ་རྗེ་མེ་ཇི་ལྟ་བ་བཞིན་ནོ། །མ་ཧེའི་སྟེང་དུ་
རྡོ་རྗེ་ནག་པོ་སྐུ་མདོག་ནག་པོ་རྡོ་རྗེ་དང་ལྕགས་ཀྱུ་འཛིན་པའོ། །རོ་ལངས་མ་རྡོ་
རྗེ་ནག་མོ་སྐུ་མདོག་ནག་མོ་རྡོ་རྗེ་དང་ཁ་ཊཱཾ་ག་འཛིན་པའོ། །ཀླུ་དཀར་པོའི་སྟེང་
དུ་རྡོ་རྗེ་ལྕགས་ཀྱུ་སྔོན་པོ་ཕག་པའི་ཞལ་རྡོ་རྗེ་དང་ལྕགས་ཀྱུ་འཛིན་པའོ། །སྐྱེས་
བུའི་སྟེང་དུ་རྡོ་རྗེ་གདོང་མ་སྔོན་མོ། ཕག་གདོང་མ་རྡོ་རྗེ་དང་རལ་གྲི་འཛིན་པའོ།།
ཆུ་སྲིན་གྱི་སྟེང་དུ་ཀླུའི་རྡོ་རྗེ་དཀར་པོ་སྦྲུལ་མགོ་དཀར་པོ་བརྒྱད་དང་ལྡན་པ།
གཡས་པས་རྡོ་རྗེ་གཡོན་པས་ཞགས་པ་འཛིན་པའོ། །ཆུ་སྲིན་གྱི་སྟེང་དུ་རྡོ་རྗེ་ཆུ་
སྲིན་མ་དཀར་མོ་སྦྲུལ་མགོ་བདུན་དང་ལྡན་པ། གཡས་པས་རྡོ་རྗེ་གཡོན་པས་རྡོ་


རྗེས་ཡུ་བ་བྱས་པའི་ཆུ་སྲིན་གྱི་རྒྱལ་མཚན་ནོ། །རི་དྭགས་ཀྱི་སྟེང་དུ་རྡོ་རྗེ་རླུང་
སྔོན་པོ། གཡས་པས་རྡོ་རྗེ་གཡོན་པས་རླུང་བསྒྲིབ་པའི་གོས་འཛིན་པའོ། །རྡོ་
རྗེ་ཤུགས་མ་རྡོ་རྗེ་རླུང་ལྟ་བུའོ། །རོ་ལངས་ཀྱི་སྟེང་དུ་རྡོ་རྗེ་འཇིགས་བྱེད་སྔོན་པོ་
རྡོ་རྗེ་དང་དབྱུག་ཏོ་འཛིན་པའོ། །རྡོ་རྗེ་རྣམ་པར་འབིགས་མ་རྡོ་རྗེ་འཇིགས་བྱེད་
ལྟ་བུའོ། །ཡང་ན་གཡོན་པས་ཞགས་པ་འཛིན་པའོ། །བྱི་བའི་སྟེང་དུ་རྡོ་རྗེ་
རྣམ་པར་འདྲེན་མ་དཀར་པོ་ཚོགས་བདག་དཀར་པོ་གླང་པོ་ཆེའི་ཞལ། ཕྱག་གཡས་པ་
གཉིས་ཀྱིས་རྡོ་རྗེ་དང་དགྲ་སྟ་འཛིན་པ། གཡོན་པ་གཉིས་ཀྱིས་སྲ་ཤིང་དང་་
དབྱུག་པ་འཛིན་པ་སྦྲུལ་གྱི་མཆོད་ཕྱིར་ཐོགས་དང་ལྡན་པའོ། །བྱི་བའི་སྟེང་དུ་་་
གཙང་མ་སྔོན་པོ། གཡས་པས་རྡོ་རྗེ་གཡོན་པས་ཕྱག་ཤིང་འཛིན་པའོ། །
སྡིགས་མ་ལྗང་ཁུ་གཡས་པས་རྡོ་རྗེ། གཡོན་པས་རལ་གྲི་གདེངས་པའོ། །
དཔལ་མོ་སྐུ་མདོག་སེར་མོ། གཡས་པ་རྡོ་རྗེ། གཡོན་པས་པདྨ་འཛིན་པའོ། །
དབྱངས་ཅན་མ་དཀར་མོ་གཡས་པ་ན་རྡོ་རྗེ་གཡོན་པ་ན་པི་ཝང་བསྣམས་པའོ། །
སེང་གེའི་སྟེང་དུ་སྒྲོད་དཀའ་མ་ལྗང་ཁུ། ཕྱག་གཡས་པ་གཉིས་ན་རལ་གྲི་དང་
འཁོར་ལོ། གཡོན་པ་གཉིས་ན་ལྡེ་མེན་དང་རལ་གྲིའོ། །མགྲིན་པ་སྔོན་པོ་ལ་་
སོགས་པའི་ལྷ་འདི་དག་ཕྱག་གཡས་རྡོ་རྗེ་བསྣམས་པ། གཡོན་པ་དེ་དག་གི་རྡོ་རྗེ་
རྩེ་གསུམ་པར་རིག་པར་བྱའོ། །ནུབ་དུ་ཀླུའི་རྡོ་རྗེ་དང་ཉེ་བར་པདྨ་ལ་གནས་་་་
པའི་སའི་ལྷ་མོ་གསེར་གྱི་མདོག་ལྟ་བུ་ཕྱག་གཉིས་ཀྱིས་བདུད་རྩིས་གང་བའི་བུམ་པ་
འཛིན་པའོ། །ལྷ་མ་ཡིན་རྣམས་ཀྱི་སྐུ་མདོག་སྣ་ཚོགས་པ་དང་གོས་སྣ་ཚོགས་་་་་
བགོས་ནས་རལ་གྲི་འཛིན་པ། རས་བལ་གྱི་སྟན་འཇམ་པ་ལ་གནས་པའོ། །ཀླུ་
རྣམས་ནི་ནོར་བུ་དང་ལྡན་པའི་ལྡེངས་ཀ་ཅན། བཙུན་མོ་དང་བཅས་པ་ཐལ་
མོ་སྦྱར་བའོ། །ལྕགས་རིའི་ཕྱི་རོལ་ཏུ་མེའི་ཕྱོགས་སུ་མནར་མེད་པ་ལ་སོགས་པའི་


ལ་འཁོར་ཐམས་ཅད་་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དམྱལ་བ་རྣམས་སོ། །བདེན་བྲལ་གྱི་མཚམས་སུ་ཡི་དྭགས་ཀྱི་འགྲོ་བ་རྣམས་སོ།།
རླུང་གི་མཚམས་སུ་དུད་འགྲོའི་འགྲོ་བ་རྣམས་སོ། །དབང་ལྡན་གྱི་མཚམས་སུ་་་་
མིའི་འགྲོ་བ་རྣམས་སོ། །རིམ་པ་འདི་ནི་རྒྱུད་གཞན་གྱི་རིམ་པའི་ཚུལ་གྱིས་བྲིས་པའོ།
གཞན་རྡོ་རྗེ་འཇིགས་བྱེད་དང་ཉེ་བ་ན་སའི་ལྷ་མོ་དང་གནོད་སྦྱིན་རྣམས་སོ། །
རྡོ་རྗེ་ནག་པོ་དང་ཉེ་བ་ན་ལྷ་མ་ཡིན་རྣམས་སོ་ཞེས་བྱ་བ་ལ་སོགས་པ་བརྗོད་པར་་
བྱེད་དོ། །དལ་གྱི་བདག་པོའི་ཐུགས་ཁར་ཟླ་བ་ལ་ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སྭཱ་
ཧཱ༑ ཞེས་བྱ་བའི་སྔགས་དགོད་དོ། །སྙིང་པོའི་སྔགས་ནི་ཨོཾ་ན་མོ་བྷ་ག་ཝ་ཏི་སརྦ་
དུར་ག་ཏི་པཱ་རི་ཤོ་དྷ་ན་རཱ་ཛཱ་ཡ། ཏ་ཐཱ་ག་ཏ་ཡ། ཨར་ཧད་དེ་སཾ་མྱག་སཾ་བུད་དྷ་ཡ།
ཏདྱ་ཐཱ། ཨཱོྃ་ཤོ་དྷ་ནི་ཤོ་དྷ་ནི། སརྦ་པཱ་པཾ། བི་ཤོ་དྷ་ནི། ཤུད་དྷ་བི་ཤུད་དྷེ། སརྦ་
ཀརྨ་ཨ་པ་ར་ན་བི་ཤོ་དྷ་ནི་སྭཱ་ཧཱ། ཞེས་བྱ་བ་ནི་ཕྲེང་བའི་སྔགས་སོ། །རྡོ་རྗེ་་་
འབེབས་པའི་སྔགས་ནི། ཨཱོ་སརྦ་བིད་སརྦུ་པཱ་ཡ། ག་ཏི་ག་ཧ་ནི་བི་ཤོ་དྷ་ནི་ཧཱུཾ་་
ཧོཿ ། ༑ ཅེས་བྱ་བ་སྟེ་ལས་ཐམས་ཅད་པའི་སྔགས་སོ། །ཨོཾ་བཛྲ་ཡཀྵ་ཧཱུྃ་ཞེས་པ་
གཞན་དག་གིས་བརྗོད་དོ།། །།
འབྱུང་པོ་འདུལ་བྱེད་ཀྱི་དལ་ལ་རྡོ་རྗེ་གུར་གྱི་ནང་དུ་རི་རབ་ཀྱི་སྟེང་ན་སྣ་་་
ཚོགས་པདྨའི་ཟེའུ་འབྲུ་ལ་སྣ་ཚོགས་རྡོ་རྗེའི་སྟེགས་བུའི་སྟེང་དུ་གཞལ་ཡས་ཁང་གི་
ལྟེ་བ་ལ་གླང་པོ་ཆེའི་རྒྱལ་པོའི་སྟེང་དུ་འམ། ཡང་ན་གླང་པོ་ཆེ་མེད་ཀྱང་སྣ་་་
ཚོགས་པདྨ་དང་ཟླ་བ་ལ། འབྱུང་པོ་གཞན་གྱིས་མི་ཐུབ་པ་དཀར་པོ་ཟླ་བ་ཕྱེད་་
པ་དང་འོད་ཟེར་དང་ལྡན་པའི་རལ་པའི་ཐོར་ཅོག་དམར་པོ་དང་ལྡན་པ། རྨང་
ར་དམར་པོ་མངའ་བ། ཐོད་པ་ལྔས་བརྒྱན་པ། སྤྱན་གསུམ་པ། མཆེ་བ་་་་
བརྩིགས་པས་འཇིགས་པས་འཇིགས་སུ་རུང་བ། གསུས་པ་འཕྱང་བ། མཆོད་


ཕྱིར་ཐོགས་དང་ལྡན་པ། སྟག་གི་ལྤགས་པས་ཕྱེད་དཀྲིས་པ། ཕྱག་བཞི་པ།
ཕྱག་གཡས་པ་གཉིས་ཀྱིས་གྲི་གུག་དང་ཌ་མ་རུ། གཡོན་པ་གཉིས་ཀྱིས་ཐོད་པ་་་
དང་རྩེ་གསུམ་པ་འཛིན་པ། དྲག་པོའི་གདན་ལ་གཡས་བསྐྱང་གཡོན་བསྐུམ་པས་
བཞུགས་པའོ། །འབྱུང་པོ་འདུལ་བྱེད་དྲག་པོ་ཆེན་པོ་སྐུ་མདོག་སྔོན་པོ་ཐོད་པ་་་
ལྔས་མཚན་པའི་ཅོད་པན་ཅན་དེ་བ་ལྔས་དབུ་ལ་མཚན་པ། དབུ་སྐྲ་སེར་པོའི་་་་
སྐེད་པར་བཅིངས་པ། གོས་སྔོན་བསྣམས་པ། ཞལ་མཆེ་བ་བརྩིགས་པ།
སྤྱན་གསུམ་དམར་བ། སྒེག་པའི་གད་མོ་མཛད་པ། ཕྱག་བཞི་པའི་གཡས་་་་་
དང་པོས་རྡོ་རྗེ་སྔོན་པོ་འཇིགས་པ་གསོར་ཞིང་། གཡོན་པས་སྡིགས་འཛུབ་དང་
བཅས་པའི་ཞགས་པ་འཛིན། ཕྱག་གཉིས་ཀྱིས་ཕྱག་རྒྱ་མཛད་པ་སྟེ། ཕྱག་རྒྱ་
ནི༑ སྲིན་ལག་གཉིས་ནི་བསྣོལ་ནས་སུ། །མཛུབ་མོ་གཉིས་པོ་བསྐུམ་པར་བྱ།
མཐེའུ་ཆུང་དང་ནི་གུང་མོ་ཡང་། །མཐེ་བོང་གིས་ནི་མནན་པར་བྱ། །ཅེས་་་་
གསུངས་སོ། །ཀླུའི་རྒྱལ་པོ་བརྒྱད་ཀྱིས་རྣམ་པར་བརྒྱན་པ་སྟེ། ཀར་ཀོ་ཏ་སྔོན་
པོས་དབུ་སྐྲ་བཅིངས་པ། འཇོག་པོ་དམར་པོས་འགུལ་བརྒྱན་བྱས་པ། དགའ་
བོ་དང་ཉེ་དགའ་བོ་སེར་པོས་རྣ་རྒྱན་བྱས་པ་སྟེ། སེར་པོར་གཅིག་པས་གྲངས་་་
གཅིག་པར་བྱའོ། །མཐའ་ཡས་དཀར་པོས་ཚངས་སྐུད་བྱས་པ། ནོར་རྒྱས་་་་་
དཀར་པོས་སྐེ་རགས། རིགས་ལྡན་ཕུག་རོན་མདོག་ལྟ་བུས་ཕྱག་རྒྱ་བཅིངས་པའི་
ཕྱག་གཉིས་ཀྱིས་དཔུང་བརྒྱན། དུང་སྐྱོང་དཀར་པོས་གཞན་གཉིས་ཀྱི་དཔུང་་་་་
རྒྱན༑ པདྨ་དང་པད་མ་ཆེན་པོ་དམར་པོས་རྐང་རྡུབ་བྱས་ཏེ། དེའང་ཅིག་་
གི་གྲངས་ངེས་སུ་བྱས་པའོ། །ཤར་ཕྱོགས་ཀྱི་རེའུ་མིག་ལ་གླང་དང་ཉི་མ་དབང་་
ཕྱུག་ཆེན་པོ་མཚན་མ་གྱེན་དུ་ལངས་པ་ཐོད་པའི་ཕྲེང་བ་ཅན། ཐལ་བའི་མདོག་
སྤྱན་གསུམ་པ། ཟླ་བ་ཕྱེད་པས་མཚན་པའི་རལ་པའི་ཐོར་ཅོག་ཅན། སྦྲུལ་གྱི་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
མཆོད་ཕྱིར་ཐོགས་དང་བཅས་པ། ཕྱག་བཞི་པའི་གཡས་པ་གཉིས་ཀྱིས་གྲི་གུག་
དང་ཌ་མ་རུ། གཡོན་གཉིས་ན་ཐོད་པ་དང་རྩེ་གསུམ་འཛིན་པའོ། །ལྷོའི་་
ཕྱོགས་སུ་ནམ་མཁའ་ལྡིང་གི་སྟེང་དུ་ཁྱབ་འཇུག་ནག་པོ་ཅོད་པན་དམར་པོ་ཅན།
ཕྱག་གཡས་གཉིས་ཀྱིས་རྔ་དང་དུང་འཛིན་པའོ། །གཡོན་པ་གཉིས་ཀྱིས་འཁོར་་
ལོ་དང་དབྱུག་ཏོ་འཛིན་པའོ། །ནུབ་ཕྱོགས་སུ་བྱ་ངང་པ་དང་ཟླ་བའི་སྟེངས་སུ་་
ཚངས་པ་དཀར་པོ་ཞལ་བཞི་པ་ཕྱག་གཡས་གཉིས་ཀྱིས་བཟླས་པའི་ཕྲེང་བ་དང་
གདུགས་ཀྱི་ཡུ་བ། གཡོན་གཉིས་ཀྱིས་པདྨ་དང་སྤྱི་བླུགས་འཛིན་པའོ། །བྱང་
ཕྱོགས་སུ་རྨ་བྱ་དང་ཉི་མའི་སྟེང་དུ་གདོང་དྲུག་དམར་པོ་ཙུག་ཕུད་གསུམ་དང་ལྡན་
པ༑ གཡས་པས་རྔ་ཡབ་དང་གཡོན་པས་མདུང་ཐུང་འཛིན་པའོ། །དབང་་་
ལྡན་གྱི་མཚམས་སུ་བྱི་བ་དང་ཟླ་བ་ལ་ཚོགས་བདག་དཀར་པོ་གླང་པོའི་ཞལ།
སྤྱན་གསུམ་པ། སྤྱི་བོར་ཟླ་བ་ཕྱེད་པས་བརྒྱན་པ། ཕྱག་གཡས་པ་གཉིས་ན་ལ་
ཕུག་དང་དགྲ་སྟ། གཡོན་པ་གཉིས་ན་རྩེ་གསུམ་དང་ཐོད་པ་འཛིན་པའོ། །
མེའི་མཚམས་སུ་ཉི་མའི་དལ་ལ་ཉི་མ་དམར་པོ་གཡས་པ་དང་གཡོན་པ་གཉིས་ཀྱིས་
པདྨ་ལ་གནས་པའི་ཉི་མ་སྟེ་སོ་སོར་གཉིས་འཛིན་པའོ། །བདེན་བྲལ་གྱི་མཚམས་
སུ་ཤིང་རྟའི་སྟེང་དུ་ཉི་མ་དང་ཟླ་བ་ལ་གནས་པའི་སྒྲ་གཅན་དམར་ནག་དབུ་སྐྲ་་་་
སེར་པོ་གྱེན་ལ་བརྫེས་པ། མིག་དང་རྨ་ར་དམར་བ། མཆེ་བ་བཞི་པ། ཞལ་
ཅུང་ཟད་གདངས་པ། ཕྱག་གཉིས་ན་ཉི་མ་དང་ཟླ་བར་བཅས་པའི་ཐལ་མོ་སྦྱར་
བའོ༑ །རླུང་གི་མཚམས་སུ་ཟླ་བའི་སྟེང་དུ་དགའ་བྱེད་དབང་ཕྱུག་སེར་པོ།
གར་བྱེད་ཅིང་སྤྱི་བོར་ཟླ་བ་ཕྱེད་པ་ཅན། སྦྲུལ་གྱི་མཆོད་ཕྱིར་ཐོགས་དང་ལྡན་པ།
ཕྱག་གཉིས་ཀྱི་གཡས་ཀྱི་ཌ་མ་རུ་དང་གཡོན་གྱིས་རྩེ་གསུམ་འཛིན་པའོ། །རིམ་པ་
གཉིས་པ་ལ་ཤར་གྱི་ཕྱོགས་སུ་ཟླ་བའི་སྟེང་དུ་དཔལ་མོ་དཀར་མོ་ཐུགས་ཁར་ཐལ་་


མོ་སྦྱར་བས་པདྨ་འཛིན་པའོ། །ལྷོ་ཕྱོགས་སུ་ཟླ་བའི་སྟེང་དུ་ཐིག་ལེ་མཆོག་མ་་་་
དམར་པོ་གར་བྱེད་ཅིང་སྤོས་ཀྱི་སྣོད་འཛིན་པའོ། །ནུབ་ཕྱོགས་སུ་ཟླ་བའི་སྟེང་དུ་
ཟླ་བ་མོ་དམར་མོ་མར་མེ་འཛིན་པའོ། །བྱང་ཕྱོགས་སུ་ཟླ་བའི་སྟེང་དུ་དཀའ་་་་
བཟློག་མ་སེར་མོ་གདེངས་ཀའི་ལག་པ་བཟློག་ནས་སྤྱིར་བོར་བཞག་པའོ། །
མེའི་མཚམས་སུ་རིན་ཆེན་དཔལ་མོ་དམར་མོ་དྲིའི་དུང་འཛིན་པའོ། །བདེན་་་་་
བྲལ་དུ་ཟླ་བའི་སྟེང་དུ་དབྱངས་ཅན་མ་ལྗང་ཁུ་པི་ཝང་གི་སྒྲ་སྒྲོག་པའོ། །རླུང་གི་
མཚམས་སུ་ཟླ་བ་ལ་གནས་པའི་ལྷ་མོ་མཛེས་མ་ནག་མོ་རིན་པོ་ཆེའི་ཕྲེང་བ་འཛིན་་
པའོ༑ །དབང་ལྡན་དུ་ཀུན་ཏུ་འབྱོར་མ་ཟླ་བ་ལ་གནས་པ་སེར་མོ་རྡོ་རྗེ་རྩེ་་་
གསུམ་པ་འཛིན་པའི་ཕྱག་གཉིས་ཀྱིས་གར་བྱེད་པའོ། །རིམ་པ་གསུམ་པའི་ཤར་
ཕྱོགས་སུ་གླང་པོ་ས་སྲུངས་དང་ཟླ་བའི་སྟེང་དུ་བརྒྱ་བྱིན་སེར་པོ་མིག་སྟོང་དང་་་་་
ལྡན་པ། རིན་པོ་ཆེའི་ཅོད་པན་ཅན་གཡས་པ་སྐྱབས་སྦྱིན་གཡོན་པ་རྡོ་རྗེ་འཛིན་
པའོ༑ །ལྷོ་ཕྱོགས་སུ་མ་ཧེ་དང་ཉི་མའི་སྟེང་དུ་གཤིན་རྗེ་ནག་པོ་གསུས་པ་འཕྱང་
བ༑ སྤྱན་དང་སྨིན་མ་དང་རྨ་ར་དང་རལ་པ་དམར་པོ། ན་བཟའ་སེར་པོ་་
བསྣམས་པ། ཕྱག་གཡས་པས་ཐོད་པས་མཚན་པའི་དབྱུག་པ་འཛིན་པ།
གཡོན་པས་སྡིགས་འཛུབ་དང་བཅས་པའི་ཞགས་པ་འཛིན་པའོ། །ནུབ་ཕྱོགས་སུ་
སྦྲུལ་དང་ཟླ་བའི་སྟེང་དུ་ཆུ་ལྷ་དཀར་པོ་སྦྲུལ་མགོ་བདུན་དང་ལྡན་པ། གཡས་་་
པས་མཆོག་སྦྱིན་གྱི་ཕྱག་རྒྱ་འཛིན་པ། གཡོན་པས་སྦྲུལ་ཞགས་འཛིན་པའོ། །
བྱང་ཕྱོགས་སུ་ལུས་ངན་པོ་སེར་པོ་ཤ་རྒྱས་ཤིང་གསུས་པ་འཕྱང་བ། རིན་པོ་་
ཆེའི་ཅོད་པན་ཅན། གཡས་པ་དང་གཡོན་པ་གཉིས་ཀྱིས་དབྱུག་ཏོ་དང་ནེའུ་ལེ་
འཛིན་པའོ། །མེའི་མཚམས་སུ་ར་དང་ཉི་མའི་སྟེང་དུ་མེ་ལྷ་དམར་པོ་རལ་པ་་་་
གསུམ་དང་ལྡན་པ། སྐྲ་དང་རྨ་ར་སེར་ཅིང་འབར་བ། གསུས་པ་འཕྱང་བ།


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ཕྲག་པ་ལ་ཕྱག་ཚང་རྐུ་བ་བཏགས་པ། མཆོད་ཕྱིར་ཐོགས་པ་ཅན། གཡས་པ་
གཉིས་ཀྱིས་མཆོག་སྦྱིན་དང་བཟླས་པའི་ཕྲེང་བ་འཛིན་པ། གཡོན་པ་གཉིས་ཀྱིས་
དབྱུག་པ་རྩེ་གསུམ་པ་དང་སྤྱི་བླུགས་འཛིན་པའོ། །བདེན་བྲལ་གྱི་མཚམས་སུ་རོ་
ལངས་དང་ཉི་མའི་སྟེང་དུ་སྲིན་པོ་ནག་པོ། སྨིན་མ་དང་རྨ་ར་དམར་པོ། ཕྱག་
གཡས་ཀྱིས་རལ་གྲི་གཡོན་པས་མི་ཤས་གང་བའི་ཐོད་པ་འཛིན་པའོ། །རླུང་གི་་
མཚམས་སུ་རི་དྭགས་དང་ཟླ་བའི་སྟེང་དུ་རླུང་ལྷ་སྔོན་པོ་ཙུག་ཕུད་དང་ལྡན་པ་
ཕྱག་གཉིས་ཀྱིས་རླུང་ཡོལ་འཛིན་པའོ། །དབང་ལྡན་གྱི་མཚམས་སུ་ངང་པ་དང་
ཟླ་བའི་སྟེང་དུ་ཟླ་བ་དཀར་པོ། ཕྱག་གཡོན་པ་མེ་ཏོག་ཀུ་མུ་ཏ་ལ་གནས་པའི་ཟླ་
བ་དང་། གཡས་པས་མཆོག་སྦྱིན་ནོ། །དབང་ལྡན་ནི་དབང་ཕྱུག་ཆེན་པོ་ལྟ་་
བུའོ༑ །རིམ་པ་བཞི་པའི་ཤར་དུ་སེང་གེའི་རྒྱལ་མཚན་འཛིན་མ་དཀར་མོ་སེང་
གེའི་རྒྱལ་མཚན་འཛིན་པའོ། །ལྷོར་ཟླ་བའི་སྟེང་དུ་རྣམ་པར་རྒྱལ་སྦྱོར་མ་་་་
དམར་མོ་ལྕགས་ཀྱུ་འཛིན་པའོ། །ནུབ་དུ་ཟླ་བའི་སྟེང་དུ་པདྨ་ཆེན་མོ་དཀར་མོ་་
གཞུ་དང་མདའ་འཛིན་པའོ། །བྱང་དུ་ཟླ་བའི་སྟེང་དུ་ཆང་འཕྲོག་མ་དམར་མོ་་་་
ཡིད་བཞིན་གྱི་ནོར་བུའི་རྒྱལ་མཚན་འཛིན་པའོ། །དབང་ལྡན་དུ་ཟླ་བའི་སྟེང་དུ་
འཕྲོག་མཆོག་མ་སེར་མོ་མེ་ཏོག་དང་བཅས་པའི་ཐལ་མོ་ཐུགས་ཁར་སྦྱར་བའོ། །
མེའི་མཚམས་སུ་ཟླ་བའི་སྟེང་དུ་རིན་ཆེན་དབང་ཕྱུག་མ་སེར་མོ་སྤོས་ཕོར་འཛིན་་་
པའོ༑ །བདེན་བྲལ་གྱི་མཚམས་སུ་ཟླ་བ་རྒྱལ་མ་སེར་མོ་དྲིའི་དུང་འཛིན་པའོ། །
རླུང་གི་མཚམས་སུ་ཟླ་བ་ལ་འགྲོ་སྐྱོང་མ་སེར་མོ་མར་མེའི་སྐོང་བུའི་སྡོང་བུ་འཛིན་
པའོ༑ །འདིར་ཁྱད་པར་གྱི་ཚིག་མེད་པ་དེ་དག་ནི་གདན་སྣ་ཚོགས་པ་ལ་གནས་
པའོ༑ །ལྷ་ཐམས་ཅད་སེམས་དཔའི་དཀྱིལ་ཀྲུང་ཅན་གོས་དང་རིན་པོ་ཆེ་སྣ་
ཚོགས་ཀྱིས་བརྒྱན་པའོ། །འདིར་དལ་གྱི་བདག་པོའི་རིགས་ཀྱི་བདག་པོ་མི་་་་་་


བསྐྱོད་པའོ། །ཐུགས་ཁའི་ས་བོན་ནི་ཧཱུཾ་ངོ་། །ཧཱུཾ་བཛྲ་ཕཊ་ཅེས་པ་ནི་སྙིང་པོའོ།།
ཡང་ན། ཨཱོྃ་བྷུ་ཏ་ཌཱ་མ་ཙིའི་ར་བྷུ་ཏ་ཨ་དྷི་པ་ཏི། ཨ་ཁྱོ་བྷྱ་ཀི་རི་ཌི་ན། སརྦ་
བྷུ་ཏ་པྲི་ཏ་བི་ཤཱ་ཙ་ན་སྭཱ་དྷ་ཡ་ཧཱུཾ་ཕཊ། ཞེས་པ་བྱའོ། །འདིར་ལས་ཐམས་་
ཅད་པའི་སྔགས་ཀྱང་དེ་ཉིད་དོ།། །།
མཁའ་འགྲོ་མ་ལྔའི་དལ་ལ་ནི། རྡོ་རྗེའི་ས་ལ་སོགས་པ་ནས་བཟུང་ནས་་
གཞལ་ཡས་ཁང་གི་བར་དུ་ཐོག་མར་བསྟན་པའི་འཇམ་པའི་རྡོ་རྗེ་ལྟར་ཤེས་པར་
བྱའོ༑ །དེ་ནས་དབུས་ཀྱི་གཞལ་ཡས་ཁང་གི་ནང་དུ་བཅོམ་ལྡན་འདས་རྡོ་རྗེ་་་་
མཁའ་འགྲོ། ཤར་ལ་སོགས་པའི་སྒོ་རྣམས་སུ་གྷོའུ་རི་ལ་སོགས་པའོ། །དབང་
ལྡན་ལ་སོགས་པའི་མཚམས་སུ་པུསྐ་སི་ལ་སོགས་པའོ། །དེ་ལ་གྷོ་རི་མ་དཀར་མོ་
གཡས་པས་ལྕགས་ཀྱུ་འཛིན་པ། ཙོ་རི་སེར་མོ་གཡས་ཞགས་པ་འཛིན་པ། བྷེ་
ཏ་ལི་དམར་མོ་ཕྱག་གཉིས་ཀྱིས་ལྕགས་སྒྲོག་འཛིན་པ། གྷསྨ་རི་ལྗང་ཁུ་རྡོ་རྗེ་དྲིལ་
བུ་འཛིན་པའོ། །པུ་ཀ་སི་སྔོན་མོ་ཕྱག་གཡས་ན་བྱང་ཆུབ་སེམས་ཀྱི་བུམ་པ་་་་་
འཛིན་པ། ས་བ་རི་དཀར་མོ་རི་རབ་འཛིན་པ། །ཙན་ཌ་ལི་སྔོན་མོ་མེ་ཐབ་་
འཛིན་པ། ཌོམ་བྷི་ནི་སྐུ་མདོག་སྣ་ཚོགས་མ། རྒྱལ་མཚན་ཆེན་པོའི་བ་དན་་་
འཛིན་པའོ། །ཤར་ཕྱོགས་ཀྱི་གཞལ་ཡས་ཁང་གི་དབུས་སུ་ཟླ་བའི་སྟེང་དུ་སངས་
རྒྱས་མཁའ་འགྲོ་དཀར་པོ་སྟེ། འདིའི་རྩ་བའི་ཞལ་དཀར། གཡོན་པ་དམར།
ལྷག་མ་རྣམས་སྔོན་པོའོ། །གཡས་པའི་ཐོད་པ་བརྒྱད་ན་རྨ་བྱ་དང་མ་ཧེ་དང་ཆུ་
སྲིན་ཀུམ་བྷི་ར་དང་། ཉ་དང་གླང་པོ་ཆེ་དང་རུས་སྦལ་དང་སྦྲུལ་དཀར་པོ་དང་
ངང་པའོ། །གཡོན་པའི་ཕྱག་གི་ཐོད་པ་ན། སྐྱིན་གོར་དང་དམིགས་བུ་དང་
སྦྲུལ་ཧ་ལ་ཧ་ལ་དང་། ཨ་ཛྙ་ན་བ་དང་། བྱི་བ་དང་གཡག་དང་གོས་དྲི་ཅན་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
དང་ཙ་ད་ཀ་དང་རྣམས་སོ། །ཤར་ལ་སོགས་པའི་སྒོ་རྣམས་དང་དབང་ལྡན་ལ་་་
སོགས་པའི་མཚམས་རྣམས་ལ་རིམ་པ་བཞིན་དུ་སྐམ་པ་མོ་ལ་སོགས་པའི་ལྷ་མོ་་
རྣམས་སོ། །དེའང་། སྐམ་པ་མོ་སྔོན་མོ་ཕྱག་ན་སྐམ་པ་འཛིན་པའོ། །
ཞགས་ལྡན་མ་སེར་མོ་ཞགས་པ་འཛིན་པའོ། །དྲ་བ་ཅན་དམར་མོ་དྲ་བ་འཛིན་་
པའོ༑ །ལྕགས་ཀྱུ་མ་ལྗང་ཁུ་ལྕགས་ཀྱུ་འཛིན་པའོ། །མེ་ཏོག་མ་དམར་མོ་མེ་ཏོག་
གི་ཟ་མ་ཏོག་འཛིན་པའོ། །བདུག་སྤོས་མ་ནག་མོ་སྤོས་ཕོར་འཛིན་པའོ། །
མར་མེ་མ་སེར་མོ་མར་མེའི་ཡུ་བ་འཛིན་པའོ། །དྲི་ཆབ་མ་སེར་མོ་དྲི་སེར་པོས་་
གང་བའི་དུང་འཛིན་པའོ། །ལྷོའི་གཞལ་ཡས་ཁང་གི་དབུས་སུ་རིན་ཆེན་མཁའ་
འགྲོ་སེར་པོ་ཏེ། འདིའོ་རྩ་བའི་ཞལ་སེར་པོ་དང་། གཡོན་པ་དཀར་པོ་དང་།
གཞན་རྣམས་ནི་སྔོན་པོའོ། །གཡས་པའི་ཐོད་པ་རྣམས་ན་ཀ་རན་དང་། ཙཀཱ་བཱ་
ག་དང་། ཨེ་ཌ་ཀ་དང་། ཙ་ཀོ་ར་དང་། བྱེ་ན་དང་། བཱ་ཛི་དང་། ཙིལླ་
དང་། ཀུར་བ་ལ་སོགས་པ་བརྒྱད་དོ། །གཡོན་པ་རྣམས་ལ་ཀར་ཀོ་ཏ་དང་་
རིགས་ལྡན་དང་པད་མ་དང་པདྨ་ཆེན་པོ་དང་འཇོག་པོ་དང་ནོར་རྒྱས་དང་མཐའ་
ཡས་རྣམས་སོ། །ཤར་ལ་སོགས་པའི་སྒོ་རྣམས་དང་དབང་ལྡན་ལ་སོགས་པའི་་་་་
མཚམས་རྣམས་སུ་ལྷ་མོ་རྣམས་སོ། །དེ་ལ་ཉི་ཕྱག་མ་དཀར་མོ་ཉི་མའི་དལ་་་་་
འཛིན་པའོ། །མར་མེ་མ་སྔོན་མོ་མར་མེའི་ཡུ་བ་འཛིན་པའོ། །རིན་ཆེན་སྒྲོན་
མ་སེར་མོ་རིན་པོ་ཆེ་འཛིན་པའོ། །ཀློག་ཕྱག་མ་སྔོན་མོ་ཀློག་འཕྲོ་བ་འཁྲིལ་པ་་་
འཛིན་པའོ། །སྒེག་མོ་དམར་མོ་ཕྱག་གཉིས་ཀྱིས་རིལ་བ་དང་བཅས་པའི་རྡོ་རྗེ་་་་
འཛིན་པའོ། །ཕྲེང་བ་མ་དམར་མོ་ཕྱག་གཉིས་ཀྱིས་རིན་པོ་ཆེའི་ཕྲེང་བ་འཛིན་་་
པའོ༑ །གླུ་མ་དམར་སྐྱ་ཕྱག་གཉིས་ཀྱིས་ཁར་རྔའི་སྒྲའི་འདྲེན་པ་ཅན་འཛིན་པའོ། །
གར་མ་སྣ་ཚོགས་པའི་མདོག་ཕྱག་གཉིས་རྡོ་རྗེ་དང་བཅས་པས་གར་བྱེད་པའོ། །


ནུབ་ཀྱི་གཞལ་ཡས་ཁང་གི་དབུས་སུ་པདྨའི་མཁའ་འགྲོ་སྟེ། རྩ་བའི་ཞལ་དམར་
པོ་དང་། གཡོན་པ་དཀར་པོ་ལ་ཞལ་ལྷག་མ་རྣམས་ནག་པོའོ། །ཕྱག་གཡས་་
པའི་ཐོད་པ་རྣམས་ནི། དོམ་དང་བྱ་རྒོད་དང་བསེ་དང་བ་མེན་དང་སྟག་དང་་་
སྤྲེའུ་དང་ཆུ་སྲིན་ཀུ་བི་ར་དང་སྤྱང་ཁུ་རྣམས་སོ། །གཡོན་པ་རྣམས་ན་ཁྭ་དང་འུག་
པ་དང་བྱ་གག་དང་སེང་གེ་དང་བྱ་ས་ར་ས་དང་ར་དང་རི་དྭགས་དང་ཕག་རྣམས་
སོ༑ །ཤར་ལ་སོགས་པའི་སྒོ་རྣམས་དང་དབང་ལྡན་ལ་སོགས་པ་རྣམས་ལ་ལྷ་མོ་
རྣམས་ཏེ། དེ་ལ་ཤར་ཕྱོགས་སུ་པདྨ་ཅན་དཀར་པོ་ཕྱག་ན་པདྨའོ། །ཆོས་་་
འབྱུང་མ་སེར་མོ་ཕྱག་ན་ཆོས་འབྱུང་བསྣམས་པའོ། །ལྕགས་སྒྲོག་མ་ནག་མོ་ཕྱག་
ན་ལྕགས་སྒྲོག་འཛིན་པའོ། །རང་མཁྱུད་མ་ལྗང་ཁུས་སངས་རྒྱས་ཐམས་ཅད་ལ་
རྗེས་སུ་ཆགས་པའི་ཕྱག་ན་རྡོ་རྗེ་དང་ཐོད་པ་བཟུང་ནས་རང་ལ་མཁྱུད་པའོ། །
གླིང་བུ་མ་དམར་མོ་ཕྱག་གཉིས་ཀྱིས་གླིང་བུ་བཟུང་ནས་སྒྲ་སྒྲོགས་པའོ། །པི་ཝང་
མ་སེར་མོ་ཕྱག་གཉིས་ཀྱིས་པི་ཝང་བསྒྲེང་བ་ལ་བརྩོན་པའོ། །མུ་རྔ་ཆེན་མ་ཟེར་ཀུན་
ཏ་མ་དཀར་དམར་ཟེར་མོ་ཕྱག་གཉིས་ཀྱིས་རྔ་ཆེན་བརྡུང་བའོ། །རྫ་རྔ་མ་ལྗང་ཁུ་དུ་
བའི་མདོག་ཅན་རྫ་རྔ་གདུང་བའོ། །བྱང་གི་གཞལ་ཡས་ཁང་གི་དབུས་སུ་སྣ་
ཚོགས་མཁའ་འགྲོ་ཙ་དུར་བ་ལྟར་ལྗང་བ་སྟེ། འདིའི་རྩ་བའི་ཞལ་ནི་རྟའི་གདོང་
པ་ལྗང་ཁུའོ། །ཞལ་གཡས་པ་དཀར་པོ་གཞན་རྣམས་ནི་ལྷའི་ཞལ་ལོ། །ཕྱོགས་་
ཅིག་ལ་རྩ་བའི་ཞལ་ཡང་ལྷའི་ཞལ་ལོ། །གཡོན་པ་དཀར་པོའོ། །ལྷག་མ་་་་
རྣམས་ནི་སྔོན་པོའོ། །གཡས་པའི་ཐོད་པ་རྣམས་ན། གཟའ་ལྷག་དང་ཕུར་བུ་
དང་། འཇུག་རིངས་དང་སྒྲ་གཅན་དང་མིག་དམར་དང་སྤ་བ་སངས་དང་སྤེན་
པ་དང་ཁྱབ་འཇུག་རྣམས་སོ། །གཡོན་པ་རྣམས་ལ་དབང་པོ་དང་ཆུ་ལྷ་དང་་་་་
ཚངས་པ་དང་དྲག་པོ་དང་འདོད་པའི་ལྷ་དང་སྟོབས་བཟངས་དང་ཐང་བཟངས་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

རིས་དང་སྟོབས་ཅན་རྣམས་སོ། །ཤར་ལ་སོགས་པའི་སྒོ་རྣམས་དང་། དབང་
ལྡན་ལ་སོགས་པའི་ལྷ་མོ་རྣམས་ཏེ། དེ་ལ་སྒོ་ལྕགས་མ་དང་ལྷ་མོ་སྒོ་ལྕགས་་་་
འཛིན་པའོ། །ལྡེ་མིག་མ་སེར་མོ་ལྡེ་མིག་འཛིན་པའོ། །སྒོ་འཛིན་མ་དམར་མོ་
རེ་བཞི་འཛིན་པའོ། །རས་ཡོལ་འཛིན་མ་ནག་མོ་རས་ཡོལ་འཛིན་པའོ། །སྤྱན་
མ་དཀར་མོ་འཁོར་ལོ་འཛིན་པའོ། །མཱ་མ་ཀཱི་སྔོན་མོ་རྡོ་རྗེ་འཛིན་པའོ། །
གོས་དཀར་མོ་དཀར་མོ་ཕྱག་ན་པདྨ་འཛིན་པའོ། །སྒྲོལ་མ་དམར་མོ་ཨུད་པ་ལ་་
སྔོན་པོ་འཛིན་པའོ། །གཞལ་ཡས་ཁང་ཆེན་པོའི་སྒོ་རྣམས་སུ་དང་། དབང་་་
ལྡན་ལ་སོགས་པ་ལ་གྷོ་རི་ལ་སོགས་པ་དང་པུཀྐ་སི་ལ་སོགས་པ་སྟེ་སྔར་བཞིན་ནོ། །
འདིར་རྡོ་རྗེ་མཁའ་འགྲོ་ནི་གདན་དང་སྐུ་མདོག་དང་། དབྱིབས་དང་ཞལ་དང་
ཕྱག་ལ་སོགས་པ་རྣམས་ཀྱིས་ཧེ་རུ་ཀ་ལྟ་བུའི་བདག་ཉིད་ཅན་གྱི་དལ་ལ་ཇི་ལྟར་་་་
ཕྱག་བཅུ་དྲུག་གི་དགྱེས་པའི་རྡོ་རྗེ་ཡུམ་དང་བཅས་པའང་དེ་བཞིན་ནོ། །དེ་ལྟར་
འཁོར་ལོའི་མཁའ་འགྲོ་མ་ལ་སོགས་པ་བཞི་ནི་གོང་དུ་བཤད་པའོ། །ཁྱད་པར་་་
རྣམས་ལས་ཁྱད་པར་གཞན་ན་རྡོ་རྗེ་མཁའ་འགྲོ་དང་མཚུངས་སོ། །དེ་དག་ལ་་་
མཁྱུད་པའི་ལྷ་མོ་རྣམས་ནི་རིམ་པ་ཇི་ལྟ་བར་སྤྱན་མ་དང་། མཱ་མ་ཀཱི་དང་།
གོས་དཀར་མོ་དང་། སྒྲོལ་མ་རྣམས་ནི་དཀར་པོ་དང་དམར་པོ་དང་སེར་པོ་དང་
ལྗང་ཁུ་རྣམས་སོ། །གྲི་གུག་དང་སྡིགས་འཛུབ་དང་བཅས་པའི་ཕྱག་གཉིས་པའོ།།
མཁའ་འགྲོ་ལྔ་ནི་རིམ་པ་བཞིན་རང་རང་གི་དེ་བ་ལྔའི་ཅོད་པན་ནོ། །གཞལ་་་་
ཡས་ཁང་ཐམས་ཅད་ལ་ལྷ་མོ་རྣམས་ནི་གཅེར་བུ། སྤྱན་གསུམ་ཟླུམ་ལ་དམར་བ།
མཆེ་བ་བརྩིགས་པ། ཞལ་གཅིག་པ། ཕྱག་གཉིས་པ། དབུ་སྐྲ་དམར་ཞིང་་
གྱེན་དུ་བརྫེས་པ། དཔྲལ་བའི་དབྱེས་ལ་ཐོད་པ་དང་མགོ་སྐམ་པོའི་ཕྲེང་བའི་དོ་
ཤལ་དང་ཕྱག་རྒྱ་ལྔས་བརྒྱན་པའོ། །སྣ་ཚོགས་པདྨ་དང་རོ་དང་ཉི་མ་ལ་གཡས་་


བསྐུམ་གཡོན་བསྐྱང་བའི་རྡོ་རྗེའི་དཀྱིལ་ཀྲུང་ཕྱེད་པའི་གར་གྱིས་གནས་པའོ། །
གང་ཁྱད་པར་མ་བཤད་པ་རྣམས་ནི་གཡོན་པའི་ཕྱག་གིས་ཁུ་ཚུར་སྙིང་ཁར་སྡིགས་
པར་མཛད་པའོ། །འཁྱུད་པའི་ལྷ་མོ་ནི་གདན་ཐ་དད་མེད་དོ། །གྷོ་རི་ལ་་་་་
སོགས་པ་བརྒྱད་ལ་རིམ་པ་ཇི་ལྟ་བར་རོའི་གདན་གྱི་གནས་སུ། ཚངས་པ་དང་་་་
དབང་པོ་དང་ཉེ་དབང་དང་དྲག་པོ་དང་གཤིན་རྗེ་དང་ལུས་ངན་པོ་དང་སྲིན་པོ་་
དང་ཐག་བཟངས་རིས་རྣམས་སོ། །ཞེས་པ་ནི་ཕྱོགས་གཞན་ནོ། །མཁའ་འགྲོ་
མ་དང་གྷོ་རི་ལ་སོགས་པ་རྣམས་ནི་རྡོ་རྗེ་མཁའ་འགྲོ་ལ་མངོན་པར་ཕྱོགས་པའོ། །
ལྷ་གཞན་རྣམས་ནི་རང་རང་གི་བདག་པོ་ཉིད་ལ་མངོན་པར་ཕྱོགས་པའོ། །མི་་་
བསྐྱོད་དགྱེས་པ་རྡོ་རྗེའི་སྤྱི་བོར་རྡོ་རྗེ་འཛིན་པ་དང་རྡོ་རྗེའོ། །སྒོ་མཚམས་ཀྱི་ལྷ་
མོ་རྣམས་ལ་མི་བསྐྱོད་པ་དང་བརྟག་པ་དང་རིན་ཆེན་འབྱུང་ལྡན་དང་འོད་དཔག་
མེད་རྣམས་སོ། །བརྟག་པའི་སྤྱི་བོར་འཁོར་ལོ་འཛིན་པ་དང་འཁོར་ལོའོ། །སྒོ་
དང་མཚམས་ཀྱི་ལྷ་མོ་རྣམས་ཀྱི་ཐུགས་རྡོ་རྗེ་དང་རིན་ཆེན་འབྱུང་ལྡན་དང་འོད་་་
དཔག་མེད་དང་དོན་ཡོད་གྲུབ་པའོ། །རྡོ་རྗེ་ཉི་མ་ལ་ཕྱག་ན་རིན་པོ་ཆེ་དང་།
ཡིད་བཞིན་ནོར་བུའོ། །སྒོ་དང་མཚམས་ཀྱི་ལྷ་མོ་རྣམས་སུ་སྐུ་རྡོ་རྗེ་དང་ཐུགས་་
རྡོ་རྗེ་དང་འོད་དཔག་མེད་དང་དོན་ཡོད་གྲུབ་པ་རྣམས་སོ། །པདྨ་གར་གྱི་དབང་
ཕྱུག་ལ་ནི་པདྨ་འཛིན་པ་དང་རྡོ་རྗེས་མཚན་པའི་པདྨ་འཛིན་པའོ། །དེའི་སྒོ་་་་་་
མཚམས་ཀྱི་ལྷ་མོ་རྣམས་ལ་སྐུ་རྡོ་རྗེ་དང་རིན་ཆེན་འབྱུང་ལྡན་དང་མི་བསྐྱོད་པ་
དང་ཚེ་དཔག་མེད་རྣམས་སོ། །རྟ་མཆོག་གི་རལ་གྲི་དང་རལ་གྲི་འཛིན་པའོ། །
སྒོ་དང་མཚམས་ཀྱི་ལྷ་མོ་རྣམས་ནི་སྐུ་རྡོ་རྗེ་དང་གསུང་རྡོ་རྗེ་དང་འོད་དཔག་མེད་
དང་དོན་ཡོད་གྲུབ་པ་རྣམས་སོ། །ཕྱི་རོལ་གྱི་གྷོ་རི་ལ་སོགས་པ་ནི་སྔར་བཞིན་ནོ།།
རྡོ་རྗེ་མཁའ་འགྲོ་ལ་སོགས་པའི་མཁའ་འགྲོ་རྣམས་ཀྱི་ཐུགས་ཁའི་ས་བོན་ནི། ཧཱུཾ་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
ཨོཾ་འཁོར་ཨཿཁཾ་ཞེས་བྱ་བ་རྣམས་སོ། །སྙིང་པོའི་སྔགས་རྣམས་ནི། ཨཱོྃ་དྷ་ར་དྷ་ར།
དྷཱ་ར་ཡ་དྷཱ་ར་ཡ། མར་ད་ཡ་མར་ད་ཡ། བཛྲ་ཕཊ་སྭཱ་ཧཱ། ཨོཾ་ཤྭ་ཤྭ་ཏ་
བ་ར་མི་ཤྭ་ཤྭ་ཏ། ཨཱོྃ་ཨེ་བྱེ་ཧེ་ཛྙཱ་ན་ཛི་ན་ཛིག་ཧཱུྃ་ཕཊ་སྭཱ་ཧཱ། ཨོཾ་བཛྲ་སུརྱ་ཏ་
མོ་བི་དྷ་མ་ན་ས་མ་ཡ་སྟོ། ཧང་རད་ན་དྷཱིཿཀ་ཧཱུྃ་ཕཊ་སྭཱ་ཧཱ། ཨཱོྃ་བཛྲ་དྷ་མ་ས་
མ་ཡ་སྟོ། ཧུ་ལུ་ཧུ་ལུ་ཨ་རོ་ལིག་སྭཱ་ཧཱ། ཨོཾ་ཕུ་ཕུ་ཧི་ཧི་པྲད་ཛྙཱ་དྲྀཀ་ཕཊ་སྭཱ་ཧཱ།
ཞེས་བྱ་བའོ། །ན་མཿས་མན་ཏ་བུད་དྷེ་བྷྱོཿ། ན་མོ་བཛྲ་ཀྲོ་དྷ་ཡ། མ་ཌཾ་ཇོང་
ཀ་ཌ་བཻ་ར་བཱ་ལ། བཛྲ་སན་ཏོ་ཧ། དར་བཱ་ཡ། ཨ་སྨྲི་ཏ་ཀུན་ཌ་ལི་ཧཱུཾ་ཕཊ། ཞེས་
བྱ་བ་ནི་བགེགས་སེལ་བར་བྱེད་པའི་སྔགས་ཏེ་ལས་ཐམས་ཅད་པའི་སྔགས་སོ། །
མཁའ་འགྲོ་མ་ལྔ་པོ་འདི་དག་གང་ཡང་རུང་བ་ལ་རྩོ་བོར་བྱེད་པ་དེ་དབུས་སུ་་
བསྒོམ་པར་བྱའོ། །རེ་རེ་ཡང་དེ་དང་དེའི་དལ་ཡིན་པར་བཅོམ་ལྡན་འདས་ཀྱིས་
གསུངས་ཏེ། མགོན་པོ་གང་ཞིག་སངས་རྒྱས་ནི། དབུས་སུ་གྱུར་པའི་དལ་ནི།
དེ་ཉིད་ཀྱི་ནི་དལ་གསུངས། སྙིང་པོ་ལེན་ཕྱིར་དལ་སྟེ། ཡང་ན་བསྡུས་པའི་་་
དཀྱིལ་འཁོར་རོ། །ཞེས་སོ།།
འཁོར་ལོ་བསྒྱུར་བ་དྲུག་གི་དལ་ལ། རྡོ་རྗེའི་ས་གཞིའི་ལ་སོགས་པ་དང་།
རྩིབས་བཅུ་པའི་འཁོར་ལོ་བསྒོམ་པའི་བར་འཇམ་པའི་རྡོ་རྗེའི་དལ་དུ་བསྟན་པ་ཇི་
ལྟ་བའམ། ཡང་ན་རྩིབས་བཅུ་པའི་འཁོར་ལོའི་ཁྲོ་བོ་བཅུ་ནི་ལོག་གསུམ་ལས་་་་་
རྣམ་པར་རྒྱལ་བའི་དལ་ལས་བཤད་པའི་རྡོ་རྗེ་དབྱུག་པ་ལ་སོགས་པ་ནས་རྡོ་རྗེ་ས་
འོག་གི་བར་དུ་བཤད་པ་ལྟ་བུའོ། །འདིའི་འཁོར་ལོ་རྩིབས་བཅུ་པའི་ལྟེ་བའི་ནང་
དུ་ཆོས་འབྱུང་གི་ནང་དུ་རླུང་དང་མེ་དང་ཆུ་དང་གསེར་གྱི་རང་བཞིན་གྱི་ས་་་
གཞིའི་དལ་དང་། རི་རབ་ཀྱི་སྟེང་དུ་སྣ་ཚོགས་པདྨའི་ལྟེ་བ་ལ་གནས་པའི་སྣ་་


ཚོགས་རྡོ་རྗེའི་དབུས་སུ་གཞལ་ཡས་ཁང་ཆེན་པོའོ། །ཕྱོགས་ཁ་ཅིག་ལ་ཆོས་་་
འབྱུང་མེད་དོ། །གཞལ་ཡས་ཁང་གི་དབུས་སུ་གནས་པའི་སེང་གེའི་སྟེང་དུ་སྣ་་
ཚོགས་པདྨ་ལ་གནས་པའི་ཉི་མའི་དལ་གྱི་དབུས་སུ་བཞུགས་པའི་བཅོམ་ལྡན་་་
འདས་རྡོ་རྗེ་སེམས་དཔའ་བསྒོམ་པར་བྱའོ། །ཞེས་རྒྱུད་བླ་མ་ལས་གསུངས་པའི་
ཕྱིར༑ ཉི་མར་གནས་པའི་འཇིགས་བྱེད་དང་དུས་མཚན་མའི་སྟེང་དུ་རྡོ་རྗེ་་་
དཀྱིལ་དཀྲུང་དུ་གནས་པའི་ཡེ་ཤེས་ཀྱི་རྡོ་རྗེ་མཁའ་འགྲོ་༧རྡོ་རྗེ་སེམས་དཔའ་་
དཀར་པོའམ་ནག་པོ་རྡོ་རྗེ་དྲིལ་བུ་དང་བཅས་པའི་གཡས་དང་ཅིག་ཤོས་ཀྱི་ཕྱག་
གིས་རྡོ་རྗེ་ལྷ་མོ་ལ་མཁྱུད་པའོ། །ལྷ་མོ་ནི་སྡིགས་འཛུབ་དང་བཅས་པའི་རྡོ་རྗེའི་
ཕྱག་གཡས་པ་བསྐྱང་བ། ཕྱག་གཡོན་ཁྲག་གིས་བསྐང་བའི་ཐོད་པ་འབུལ་བས་
ཡབ་ལ་མཁྱུད་པ། སྐུ་མདོག་དམར་མོ་ཡེ་ཤེས་ཀྱི་མཁའ་འགྲོ་མ་ཞེས་བྱ་སྟེ།
མིང་གཞན་ཆོས་ཀྱི་དབང་ཕྱུག་མ་ཞེས་ཀྱང་བརྗོད་ཅིང་། ཕག་མོ་ཞེས་ཀྱང་གྲག་
གོ༑ །དེ་ལྟར་ཤར་ལ་སོགས་པ་ནས་གཡས་སྐོར་གྱིས་སངས་རྒྱས་མཁའ་འགྲོ་ལ་་
སོགས་པ་རྣམ་པ་ལྔ་བསྐྱེད་པར་བྱ་སྟེ། དེ་དག་གི་འཁོར་རྣམས་ཀྱིས་དལ་ཐ་དད་
ལ་སོ་སོར་ཤར་ལ་སོགས་པའི་ཕྱོགས་རྣམས་སུ་གཡོན་བསྐོར་གྱིས་བསྐྱེད་ཅིང་།
མེ་ལ་སོགས་པའི་མཚམས་སུ་གཡས་བསྐོར་གྱིས་བསྐྱེད་པར་བྱའོ། །རྡོ་རྗེ་སེམས་
དཔའི་ཕྱོགས་བྲལ་རྣམས་སུ་རིམ་པ་ཇི་ལྟ་བས་མཁའ་འགྲོ་མ་དང་ལཱ་མ་དང་དུམ་་
སྐྱེས་མ་དང་གཟུགས་ཅན་མ་རྣམས་ནི་སྔོན་པོ་དང་སེར་པོ་དང་དམར་པོ་དང་་་
ལྗང་ཁུ་རྣམས་གཡོན་བསྐུམ་པ་དང་གཡས་བསྐྱང་བས་གནས་པའོ། །སྒོ་རྣམས་་
ལ་ཐོད་པའི་དུམ་བུ་ཅན་དང་ཀེང་རུས་ཆེན་པོ་དང་ཀེང་རུས་དང་མཆེ་བ་རྣམ་་་་
པར་བརྩིགས་པ་རྣམས་སྐུ་མདོག་ནག་པོ་རྡོ་རྗེ་དྲིལ་བུ་དང་བཅས་པའི་ཕྱག་གཉིས་
ཀྱིས་གཏུམ་པ་དང་གཏུམ་པའི་མིག་ཅན་མ་དང་འོད་ལྡན་མ་དང་སྣ་ཆེན་མ་རྣམས་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

ཐལ་བ་དཀར་པོའི་མདོག་ཅན་ལ་མཁྱུད་པའོ། །དེ་ནས་རྣམ་པར་སྣང་མཛད་་་་་
ཀྱིས་གཞལ་ཡས་ཁང་གི་དབུས་སུ་སེང་གེའི་སྟེང་དུ་སྣ་ཚོགས་པདྨ་དང་ཟླ་བ་ལ་་་་་་
གནས་པའི་ཚངས་པའི་སྙིང་ཁར་སངས་རྒྱས་མཁའ་འགྲོ་རྡོ་རྗེ་དཀྱིལ་དཀྲུང་གིས་་
བཞུགས་པ། སྐུ་མདོག་དཀར་པོ་འཁོར་ལོ་དང་འཁོར་ལོས་མཚན་པའི་དྲིལ་བུ་་
འཛིན་པའི་ཕྱག་གཡས་པ་དང་གཡོན་པ་གཉིས་ཀྱིས་སངས་རྒྱས་མཁའ་འགྲོ་མ་ལ་
མཁྱུད་པའོ། །སྒོ་རྣམས་ལ་ཆང་དགྲ་དང་། འོད་དཔག་མེད་དང་། རྡོ་རྗེ་
འོད་དང་། རྡོ་རྗེའི་ལུས་ཅན་རྣམས་ནི་སྐུ་མདོག་དཀར་པོ་འཁོར་ལོ་དང་འཁོར་
ལོས་མཚན་པའི་དྲིལ་བུས་མཚན་པའི་ཕྱག་གཉིས་ཀྱིས། དཔའ་བོའི་བློ་གྲོས་མ་་་
དང་། མིའུ་ཐུང་མ་དང་། ལང་ཀའི་དབང་ཕྱུག་མ་དང་། ཤིང་གྲིབ་མ་་
རྣམས་སེར་མོ་ལ་མཁྱུད་པའོ། །རིན་ཆེན་འབྱུང་ལྡན་གྱི་གཞལ་ཡས་ཁང་གི་་་
དབུས་སུ་རྟའི་སྟེང་དུ་སྣ་ཚོགས་པདྨ་དང་ཉི་མ་ལ་གནས་པའི་ཉི་མའི་ལྷ་དབང་་
ཕྱུག་ཆེན་པོའི་སྙིང་ཁར་རིན་ཆེན་མཁའ་འགྲོ་རྡོ་རྗེ་སྐྱིལ་ཀྲུངས་སུ་བཞུགས་པ།
སྐུ་མདོག་སེར་པོ། རིན་པོ་ཆེ་དང་རིན་པོ་ཆེས་མཚན་པའི་དྲིལ་བུ་འཛིན་པའི་་
ཕྱག་གཡས་དང་གཡོན་གཉིས་ཀྱིས་རིན་ཆེན་མཁའ་འགྲོ་ལ་མཁྱུད་པའོ། །སྒོ་་
རྣམས་ལ་མྱུ་གུ་ཅན་དང་། རྡོ་རྗེ་རལ་པ་ཅན་དང་། འོད་ཆེན་པོ་དང་། རྡོ་
རྗེ་ཧཱུཾ་མཛད་རྣམས་སྐུ་མདོག་སེར་པོ་འཁོར་ལོ་དང་འཁོར་ལོས་མཚན་པའི་དྲིལ་བུ་
ལྗང་ཁུ་འཛིན་པའི་ཕྱག་གཉིས་ཀྱིས་ཨེ་ར་བ་ཏི་དང་། འཇིགས་བྱེད་ཆེན་མོ་དང་།
རླུང་གི་ཤུགས་མ་དང་། ཆང་འཐུང་མ་རྣམས་སེར་མོ་ལ་མཁྱུད་པའོ། །སྣང་བ་
མཐའ་ཡས་ཀྱི་དལ་གྱི་དབུས་སུ་རྨ་བྱའི་སྟེང་དུ་སྣ་ཚོགས་པདྨ་དང་ཉི་མ་ལ་གནས་
པའི་དབང་ཕྱུག་ཆེན་པོའི་སྙིང་ཁར་པད་མ་མཁའ་འགྲོ་དམར་པོ་རྡོ་རྗེ་སྐྱིལ་ཀྲུང་་་
གིས་བཞུགས་པ། པདྨ་དང་པད་མས་མཚན་པའི་དྲིལ་བུ་འཛིན་པའི་ཕྱག་གཡས་


པ་དང་གཡོན་པ་གཉིས་ཀྱིས་པདྨ་མཁའ་འགྲོ་ལ་མཁྱུད་པའོ། །སྒོ་རྣམས་ལ་་
ལེགས་བཟངས་དང་རྡོ་རྗེ་བཟང་པོ་དང་འཇིགས་ཆེན་པོ་དང་མིག་མི་བཟང་་་
རྣམས་དམར་པོ། པདྨ་དང་པདྨས་མཚན་པའི་དྲིལ་བུར་བཅས་པའི་ཕྱག་གཉིས་
ཀྱིས་ལྷ་སྔོ་སངས་མོ་དང་ལེགས་བཟངས་མོ་དང་རྟ་རྣ་མོ་དང་བྱ་གདོང་མ་རྣམས་
དཀར་མོ་ལ་མཁྱུད་པའོ། །མི་བསྐྱོད་པའི་གཞལ་ཡས་ཁང་གི་དབུས་སུ་གླང་པོ་་་
ཆེའི་སྟེང་དུ་སྣ་ཚོགས་པདྨ་དང་ཉི་མ་ལ་གནས་པའི་ཁྱབ་འཇུག་གི་སྙིང་ཁར་རྡོ་རྗེ་་་
མཁའ་འགྲོ་ནག་པོ་རྡོ་རྗེ་སྐྱིལ་ཀྲུངས་ཀྱིས་བཞུགས་པ། རྡོ་རྗེ་དང་རྡོ་རྗེས་
མཚན་པའི་དྲིལ་བུ་ཕྱག་གཉིས་ཀྱིས་རྡོ་རྗེ་མཁའ་འགྲོ་མ་ལ་མཁྱུད་པའོ། །ལྷ་
མོ་དེ་དག་ནི་དམར་མོའམ་ནག་མོའོ། །སྒོ་རྣམས་ལ་སྟོབས་ཆེན་རྡོ་རྗེ་དང་།
རིན་ཆེན་རྡོ་རྗེ་དང་། རྟ་མགྲིན་དང་། ནམ་མཁའི་སྙིང་པོ་རྣམས་ནག་པོ་རྡོ་
རྗེ་དང་དྲིལ་བུ་དང་ལྡན་པའི་ཕྱག་གཉིས་ཀྱིས་འཁོར་ལོའི་ཤུགས་ཅན་མ་དང་དུམ་
སྐྱེས་མ་དང་འཁོར་ལོའི་གོ་ཆ་མ་རྣམས་སེར་མོ་ལ་མཁྱུད་པའོ། །དོན་ཡོད་གྲུབ་་
པའི་གཞལ་ཡས་ཁང་གི་དབུས་སུ་མཁའ་ལྡིང་གི་སྟེང་དུ་ཟླ་བའི་ལྟེ་བ་ལ་རྡོ་རྗེ་སྐྱིལ་
དཀྲུང་གིས་བཞུགས་པ། སྣ་ཚོགས་མཁའ་འགྲོ་སྐུ་མདོག་ལྗང་ཁུ། སྣ་ཚོགས་
རྡོ་རྗེ་དང་སྣ་ཚོགས་རྡོ་རྗེས་མཚན་པའི་དྲིལ་བུ་བཟུང་བའི་ཕྱག་གཉིས་ཀྱིས་སྣ་་
ཚོགས་མཁའ་འགྲོ་མ་ལྗང་ཁུ་ལ་མཁྱུད་པའོ། །སྒོ་རྣམས་སུ་ཧེ་རུ་ཀ་དང་པདྨ་་
གར་གྱི་དབང་ཕྱུག་དང་རྣམ་པར་སྣང་མཛད་དང་རྡོ་རྗེ་སེམས་དཔའ་རྣམས་སྐུ་
མདོག་ལྗང་ཁུ། སྣ་ཚོགས་རྡོ་རྗེ་དང་སྣ་ཚོགས་རྡོ་རྗེས་མཚན་པའི་དྲིལ་བུ་ཕྱག་་
གཉིས་ཀྱིས་བཟུང་ནས། ཤིན་ཏུ་དཔའ་མོ་དང་སྟོབས་ཆེན་མོ་དང་འཁོར་ལོ་་
བསྒྱུར་མ་དང་བརྩོན་འགྲུས་ཆེན་མོ་རྣམས་དུ་བ་ལྟ་བུའི་སྔོ་སྐྱའི་ཚོགས་ལ་མཁྱུད་་
པའོ༑ །དེ་ལྟར་དཔའ་བོ་ཉི་ཤུ་རྩ་བཞི་པོ་རྣམས་གཡས་བསྐྱང་བ་དང་གཡོན་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
བསྐུམ་པས་གནས་པའོ། །འདིར་མཁའ་འགྲོ་མ་ལ་སོགས་པ་བཞི་ནི་གཡས་པ་་
དང་གཡོན་པ་ཌ་མ་རུ་དང་ཐོད་པ་དང་བཅས་པའི་ཁ་ཊཱཾ་འཛིན་པའོ། །ཡེ་ཤེས་
ཀྱི་མཁའ་འགྲོ་མ་དང་རབ་ཏུ་གཏུམ་མ་ལ་སོགས་པ་ཕྱག་གཡས་པས་རྡོ་རྗེ་དང་་
གཡོན་པས་སྡིགས་མཛུབ་གདེངས་པའོ། །སངས་རྒྱས་མཁའ་འགྲོ་དང་དཔའ་་
མོའི་བློ་གྲོས་མ་ལ་སོགས་པ་ནི་སྡིགས་འཛུབ་དང་བཅས་པའི་འཁོར་ལོའོ། །རིན་
ཆེན་མཁའ་འགྲོ་དང་ཨེ་ར་བྷ་ཏི་ལ་སོགས་པ་རྣམས་ནི་སྡིགས་མཛུབ་དང་བཅས་་་
པའི་རིན་པོ་ཆེའོ། །པདྨ་མཁའ་འགྲོ་དང་སྔོ་བསངས་མ་ལ་སོགས་པ་རྣམས་ནི་་་
སྡིགས་མཛུབ་དང་བཅས་པའི་པདྨ་འཛིན་པའོ། །རྡོ་རྗེ་མཁའ་འགྲོ་མ་ལ་སོགས་
པ་དང་འཁོར་ལོའི་ཤུགས་ཅན་མ་རྣམས་ནི་སྡིགས་མཛུབ་དང་བཅས་པའི་རྡོ་རྗེའོ།
སྣ་ཚོགས་མཁའ་འགྲོ་མ་དང་ཤིན་ཏུ་དཔའ་མོ་ལ་སོགས་པ་རྣམས་ནི་སྡིགས་མཛུབ་
དང་བཅས་པའི་སྣ་ཚོགས་རྡོ་རྗེའོ། །དེ་ལྟར་ཡེ་ཤེས་ཀྱི་མཁའ་འགྲོ་མ་ལ་སོགས་་
པ་ནི་གཡོན་པའི་ཕྱོགས་སུ་ཁྲག་གིས་བཀང་བ་འཛག་པ་དང་བཅས་པའི་ཐོད་པ་་་་
འཛིན་པས་མཁྱུད་པའོ། །དལ་ཆེན་པོའི་སྒོ་རྣམས་ལ་ཁྭ་གདོང་མ་དང་འུག་་་
གདོང་མ་དང་ཁྱི་གདོང་མ་དང་ཕག་གདོང་མ་རྣམས་མིང་གི་རྗེས་སུ་འབྲང་བའི་་་
ཞལ་ཏེ་རིམ་པ་ཇི་ལྟ་བས་སྔོན་པོ་དང་སེར་པོ་དང་དམར་པོ་དང་ལྗང་ཁུའི་མདོག་
ཅན་ནོ། །ཕྱག་གཡས་པ་རྣམས་ན་ལྕགས་ཀྱུ་དང་ཞགས་པ་དང་ལྕགས་སྒྲོག་དང་
དྲིལ་བུ་འཛིན་པའོ། །མཚམས་བཞི་ན་གཤིན་རྗེ་བསྲེག་བྱེད་མ་དང་གཤིན་རྗེ་
འཇོམས་མ་དང་གཤིན་རྗེ་མཆེ་བ་མོ་དང་། གཤིན་རྗེ་བརྟན་མ་རྣམས་ནི་མིའི་
གདོང་པ་གཡས་དང་གཡོན་པའི་མདོག་བྱེ་བྲག་གཡས་གཡོན་གྱི་སྐུ་ཕྱེད་ཕྱེད་དང་
ལྡན་པའོ། །ཕྱག་གཡས་པ་རྣམས་ན་མེ་ལོང་དང་པི་ཝང་དང་དྲིའི་དུང་དང་རོའི་
སྣོད་དང་རྣམས་འཛིན་པའོ། །ལྷ་མོ་བརྒྱད་པོ་འདི་དག་ཀྱང་ཕྱག་གཡོན་པས་་་་


ཐོད་པ་དང་ཁ་ཊཱཾ་ག་འཛིན་པའོ། །ཞབས་གཡོན་བསྐུམ་པ་དང་གཡས་བསྐྱང་་
བས་གནས་པའོ། །གཞལ་ཡས་ཁང་དྲུག་པོ་རྣམས་ཀྱི་མཚམས་སུ་སྣ་ཚོགས་
པདྨ་ལ་གནས་པའི་བྱང་ཆུབ་ཀྱི་སེམས་ཀྱིས་གང་བ་ལ་སོགས་པའི་ཐོད་པ་རྣམས་
སོ༑ །མཁའ་འགྲོ་མ་ལ་སོགས་པ་ནས་གཤིན་རྗེ་འཇོམས་མའི་མཐར་ཐུག་པ་་
རྣམས་ནི་སྣ་ཚོགས་པདྨ་དང་ཉི་མ་ལ་གནས་པའི་རོའི་གདན་ལ་བཞུགས་པའོ། །
འཁོར་ལོ་བསྒྱུར་བ་རྣམས་ཀྱི་ཁྱད་པར་ནི་རོ་ལ་གནས་པའོ་ཞེས་བྱ་བ་ཡང་ཕྱོགས་་་
ཅིག་གོ། །དཔའ་བོ་རྣམས་ནི་སྐུ་སྨད་སྟག་གི་ཤམ་ཐབས་རྣམ་ཕྱེད་དཀྲིས་པ།
མཆོད་ཕྱིར་ཐོགས་ཅན། མི་མགོ་རློན་པའི་དོ་ཤལ་མགྲིན་པ་ལ་འཕྱང་བ།
རལ་པ་ནག་པོའི་ཐོར་ཚུགས་ཅན་ནོ། །དཔའ་མོ་རྣམས་ནི་གཅེར་བུ་སྐྲ་ནག་པོ་་
གྲོལ་ཞིང་མི་མགོ་སྐམ་པོའི་ཕྲེང་བ་འཕྱང་བའོ། །ལྷ་བཞི་བཅུ་རྩ་གཉིས་པོ་ཐམས་
ཅད་ཀྱང་ཞལ་ཅིག་པ་ཕྱག་གཉིས་པ་སྤྱན་གསུམ་པ། དཔྲལ་བའི་སྟེང་དུ་རྡོ་རྗེའི་
ཕྲེང་བ་དང་བཅས་པའི་ཐོད་པ་ལྔས་བརྒྱན་པ། དབུ་བརྒྱན་དང་གཡེར་ཀ་ལ་་་་
སོགས་པས་བརྒྱན་པ་དང་ཕྱག་རྒྱ་ལྔ་དང་ལྡན་པའོ། །ཡང་ན་འཁོར་ལོ་བསྒྱུར་བ་
རྣམས་ཕྱག་རྒྱ་དྲུག་དང་ལྡན་པའོ། །ཟླ་བ་ཕྱེད་པ་ནོར་བུ་དང་བཅས་པསྣ་
ཚོགས་རྡོ་རྗེས་མཚན་པའི་རལ་པའི་ཐོར་ཅོག་ཅན་དག་གོ། །ལྷ་མོ་སུམ་ཅུ་རྩ་
བཞི་པོ་དེ་དག་ཀྱང་སོ་སོ་རང་རང་གི་དལ་གྱི་བདག་པོ་ལ་མངོན་པར་ཕྱོགས་པའོ། །
འཁོར་ལོ་བསྒྱུར་བ་ལྔ་དང་། ཁྱི་གདོང་མ་ལ་སོགས་པ་ནི་དབུས་ཀྱི་དལ་གྱི་་་་་་
བདག་པོ་ལ་ཞལ་མངོན་པར་ཕྱོགས་པའོ། །དཔའ་བོ་རྣམས་ནི་རང་རང་གི་ཤེས་་་
རབ་མ་ལ་ཞལ་མངོན་པར་ཕྱོགས་པའོ། །དེ་ལྟར་བཤད་པ་དེ་ནི་གཞུང་ཅིག་གོ། །
འཁོར་ལོ་བསྒྱུར་བ་དྲུག་པོ་འདི་དག་ཀྱང་ཞབས་གཡོན་བསྐུམ་པ་དང་གཡས་་
བསྐྱང་བར་འདོད་པ་ནི་ཕྱོགས་གཉིས་པའོ། །ཕྱོགས་འདི་ལ་ཡང་ཡེ་ཤེས་ཀྱི་


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

མཁའ་འགྲོ་མ་དང་སངས་རྒྱས་མཁའ་འགྲོ་དང་། དེ་དག་གི་འཁོར་རྣམས་ཀྱང་
སེང་གེའི་སྟེང་དུ་གནས་པ་དང་། རིན་ཆེན་མཁའ་འགྲོ་དང་དེའི་འཁོར་རྣམས་
ཀྱང་རྟའི་སྟེང་དུ་གནས་པ་དང་། པདྨའི་མཁའ་འགྲོ་དང་དེའི་འཁོར་རྣམས་རྨ་
བྱའི་སྟེང་དུ་གནས་པ་དང་། རྡོ་རྗེའི་མཁའ་འགྲོ་དང་དེའི་འཁོར་རྣམས་ཀྱང་་་་
གླང་པོ་ཆེའི་སྟེང་ན་གནས་པ་དང་། སྣ་ཚོགས་མཁའ་འགྲོ་དང་དེའི་འཁོར་་་
རྣམས་ཀྱང་ནམ་མཁའ་ལྡིང་གི་སྟེང་ན་གནས་པའོ། །ཡེ་ཤེས་ཀྱི་མཁའ་འགྲོ་མ་ལ་
སོགས་པ་འདི་དག་ཀྱང་རྡོ་རྗེ་དཀྱིལ་དཀྲུང་དང་། ཁྱི་གདོང་མ་ལ་སོགས་པ་་་་་
ཕྱོགས་མཚམས་སྐྱོང་བ་བརྒྱད་ནི་གཡོན་བསྐུམ་པ་དང་གཡས་བསྐྱང་བས་ཕྱོགས་་་
སྐྱོང་བ་བརྒྱད་ཀྱི་གདན་ལ་གནས་པའོ་ཞེས་བྱ་བ་ནི་ཕྱོགས་གསུམ་པའོ། །ཕྱོགས་
འདི་དག་དང་ཕྱོགས་གཞན་རྣམས་ལའང་ཡེ་ཤེས་ཀྱི་མཁའ་འགྲོ་མ་ལ་སོགས་པ་་
རྣམས་ཉིད་ཞལ་ཅིག་ཕྱག་བཞི་པ་ལ་སོགས་པ་དང་ཞལ་གསུམ་ཕྱག་དྲུག་པ་ལ་་
སོགས་པ་ཉིད་དང་། ཞལ་ལྔ་ཕྱག་དྲུག་མ་ལ་སོགས་པ་དང་། ཞལ་ཅིག་ཕྱག་
གཉིས་པ་ལ་སོགས་པ་དང་། ཞལ་བཞི་ཕྱག་བཅུ་གཉིས་པ་ལ་སོགས་པ་ཉིད་དང་།
ཞལ་བརྒྱད་ཕྱག་བཅུ་དྲུག་པ་ལ་སོགས་པ་ཉིད་བཅོམ་ལྡན་འདས་ཀྱིས་རབ་ཏུ་སྤྲོས་
ནས་གསུངས་ཏེ། གཞུང་མངས་པས་འཇིགས་ནས་འདིར་མ་བཀོད་དོ། །འདི་
དག་གི་རིགས་ཀྱི་བདག་པོ་རྣམས་ནི་འཁོར་ལོ་བསྒྱུར་བ་དྲུག་ལ། སོ་སོར་རང་གི་
འཁོར་རྣམས་ལ་དལ་གྱི་བདག་པོས་དབུ་བརྒྱན་པའོ། །འཁོར་ལོ་བསྒྱུར་བ་ལྔ་ལ་
ནི་རྡོ་རྗེ་མཁའ་འགྲོའོ། །དེ་ཉིད་ལ་ནི་ཡེ་ཤེས་མཁའ་འགྲོའོ། །ཁྭ་གདོང་ལ་་་་་
སོགས་པ་ལ་ནི་སྣ་ཚོགས་མཁའ་འགྲོ་སྟེ། ཡེ་ཤེས་ཀྱི་མཁའ་འགྲོ་དག་ལ་ལ་འདོད་
དོ༑ །ཡེ་ཤེས་མཁའ་འགྲོ་ལ་སོགས་པ་རིམ་པ་ཇི་ལྟ་བར་ཐུགས་ཁའི་ས་བོན་ནི།
བོ་ཧཱུཾ། ཨི་ཧྲི་ཧཱུཾ་ཁཾ་ཞེས་སོ། །སྙིང་པོའི་སྔགས་ནི་ཨོཾ་ཤྲཱི་མ་ཧཱ་སུ་ཀ་བཛྲ་སྭཱ་ཧཱ།


ཌཱ་ཀི་ནི་ཛཱ་ལ་སཾ་བྷ་ར་ཧཱུཾ་ཨཿ ཧཱུཾ་ཕཊ་སྭཱ་ཧཱ། ཨོཾ་ཤྲི་བུད་དྷ་ཌཱ ཀི་ནི། ཨ་ལ་ལ་ལ།
བྱེ་ཨཱ། ཌཱ་ཀི་ནི་ཛཱ་ལ་སཾ་བྷ་ར་ཧཱུཾ་ཕཊ་སྭཱ་ཧཱ། ཨཱོྃ་ཤྲི་རད་ན་ཌཱ་ཀི་ནི་ཏཾ་ཨཿ ཧཱུཾ་ཌཱ་
ཀི་ནི་ཛྭ་ལ་སཾ་བྷ་ར་ཧཱུྃ་ཕཊ་སྭཱ་ཧཱ། ཨོཾ་ཤྲཱི་པདྨ་ཌཱ་ཀི་ཧྲཱིཿཨཿ ཧཱུཾ་ཕཊ། ཌཱ་ཀི་ནི་ཛ་
ལ་སཾ་བྷཾ་ར་ཧཱུྃ་ཕཊ་སྭཱ་ཧཱ། ཨོཾ་ཤྲཱི་བཛྲ་ཌཱ་ཀ་©ཧཱུཾ་ཕཊ། ཌཱ་ཀི་ནི་ཛྭ་ལ་སཾ་བྷ་ར་
ཧཱུྃ་ཕཊ་སྭཱ་ཧཱ། ཨོཾ་ཤྲི་བི་ཤཱ་ཌཱ་ཀ་ཧོཿཁཾ་ཨ་ཧཱུཾ། ཌཱ་ཀི་ནི་ཛཱ་ལ་སཾ་བྷ་རཾ་ཧཱུཾ་ཕཊ། ཞེས་
པས་སོ། །ཨོཾ་ཁཎ་ཌ་རོ་ཧ་ཧཱུཾ་ཕཊ། ཞེས་བྱ་བ་ནི་དུམ་སྐྱེས་མའི་སྟེ་ལས་ཐམས་ཅད་
པའི་སྔགས་སོ།། །།
དཔལ་དུས་ཀྱི་འཁོར་ལོའི་དལ་ལ་རྡོ་རྗེ་གུར་གྱི་ནང་དུ་བསྲུང་བའི་འཁོར་་
ལོ་རྩིབས་བཅུ་པའོ། །དེའི་ཤར་དང་ལྷོ་དང་ནུབ་དང་བྱང་གི་རྩིབས་རྣམས་ལ།
ཤིན་ཏུ་སྟོབས་དང་། རྨོངས་བྱེད་དང་། རེངས་བྱེད་དང་། ང་རྒྱལ་བྱེད་པ་
རྣམས་སྟེ། བགེགས་མཐར་བྱེད་དང་། ཤེས་རབ་མཐར་བྱེད་དང་། གཤིན་
རྗེ་མཐར་བྱེད་དང་། པདྨ་མཐར་བྱེད་ཅེས་བྱ་བའི་མིང་གི་རྣམ་གྲངས་སོ། །
མེའི་མཚམས་ལ་སོགས་པའི་རྩིབས་རྣམས་ལ། དབྱུག་པ་སྔོན་པོ་དང་འདོད་པའི་
རྒྱལ་པོ་དང་སྟོབས་པོ་ཆེ་དང་། མི་གཡོ་བ་རྣམས་སོ། །སྟེང་དུ་གཙུག་ཏོར་
འཁོར་ལོ་བསྒྱུར་བའོ། །འོག་དུ་གནོད་མཛེས་རྒྱལ་པོའོ། །དེ་སྐད་དུ་ཡང་རྩ་་
བའི་རྒྱུད་ལས་གསུངས་པ། འཁོར་ལོ་རྩིབས་བཅུ་པའི་ཕྱོགས་དང་ཕྱོགས་བྲལ་ལ་
གནས་པའི་ཁྲོ་བོའི་ཚོགས་ནི་བསྒོམ་པར་བྱ་ཞེས་པ་དང་། དྲི་མ་མེད་པའི་འོད་་
ལས་ཀྱང་། བསྲུང་བའི་འཁོར་ལོ་ལ་ཁྲོ་བོ་ལ་སོགས་པ་སྤྲོ་བར་བྱ་སྟེ། དལ་གྱི་ས་
གཞི་བསྲུང་བའི་དོན་དུའོ། །ཞེས་གསུངས་སོ། །ཁྲོ་བོ་འདི་དག་ནི་འོག་ནས་་
འཆད་པའི་གཟུགས་ཅན་ནོ། །བསྲུང་བའི་འཁོར་ལོའི་ནང་དུ་ཆོས་འབྱུང་ངོ་།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

དེ་སྐད་དུ་འང་དྲི་མ་མེད་པའི་འོད་ལས་གསུངས་པ། ཕྱི་རོལ་གྱི་སྐྱེ་བ་མཚན་་་་་
པའི་ཕྱིར་ནམ་མཁའི་དབྱིངས་མཐའ་ཡས་པའོ། །ལྷག་པར་ནང་དུ་བདག་ཉིད་་
ཤེས་རབ་ཆོས་འབྱུང་གྲུ་གསུམ་མོ། །ཞེས་སོ། །ནམ་མཁའི་དབྱིངས་ཉིད་
ཆོས་འབྱུང་དུ་བསྒོམ་པར་བྱའོ་ཞེས་དལ་དུ་ངེས་པར་རོ། །ཆོས་འབྱུང་དེའི་་་
དབུས་སུ་མེ་དང་རླུང་དང་ཆུ་དང་སའི་དལ་ལ་གནས་པའི་རི་རབ་དང་། སྣ་་་་
ཚོགས་པདྨ་དང་ཉི་མ་དང་ཐིག་ལེ་ནག་པོའི་གཟུགས་སྒྲ་གཅན་དང་བཅས་པའི་ཕྱི་
རོལ་ཏུ་རྡོ་རྗེ་ཕྲེང་བའི་འོད་ཟེར་གྱིས་བསྐོར་བ་ནམ་མཁའ་དང་རླུང་དང་མེ་དང་་
ཆུ་དང་སའི་དལ་གྱིས་བསྐོར་བའི་གཞལ་ཡས་ཁང་ཆེན་པོའོ། །ཡང་ན་བསྲུང་་་་་
བའི་འཁོར་ལོ་བགེགས་ཉེ་བར་ཞི་བ་ཙམ་གྱི་དགོས་པའོ། །ཞེས་འདོད་པས་་་
བགེགས་བསྲུང་བའི་རྗེས་ལ་ཁ་ཅིག་གིས་ཆོས་འབྱུང་བསྒོམ་པར་བྱེད་དོ། །
བསྲུང་བའི་འཁོར་ལོའི་གུར་གྱི་ནང་དུ་ནམ་མཁའི་དབྱིངས་དང་མེའི་འཁོར་ལོ་ལ་
སོགས་པ་རྣམས་ཕྱི་རོལ་གྱི་དལ་ནས་བཟུང་ནས་སྒྲ་གཅན་འཛིན་གྱི་མཐར་ཐུག་
པའི་སྟེང་དུ་གནས་པ་ཕྱི་རོལ་ཏུ་མེ་ལ་སོགས་པས་བསྐོར་བའི་གཞལ་ཡས་ཁང་ངོ་། །
དེའི་ཕྱེད་ཀྱིས་གསུང་གི་འཁོར་ལོའོ། །དེའི་ཕྱེད་ཀྱིས་ཐུགས་ཀྱི་འཁོར་ལོའོ། །
དེའི་ཕྱེད་ཀྱིས་བདེ་ཆེན་གྱི་འཁོར་ལོའོ། །དེའི་ཕྱེད་ཀྱིས་གཙོ་བོའི་པདྨ་ལྗང་ཁུའོ།།
པད་མའི་ཆ་གསུམ་ཟེའུ་འབྲུའོ། །དེའི་སྟེང་དང་སྟེང་ན་གནས་པའི་ཟླ་བ་དང་ཉི་
མ་དང་སྒྲ་གཅན་དང་དུས་ཀྱི་མེའི་དལ་གྱི་སྟེང་དུ་གན་རྐྱལ་དུ་གནས་པའི་ཡན་་
ལག་མེད་པ་དང་དྲག་པོའི་སྙིང་ཁར་གཡོན་བསྐུམ་ཞིང་གཡས་བསྐྱང་བས་གར་་
བྱེད་པའི་བཅོམ་ལྡན་འདས་དུས་ཀྱི་འཁོར་ལོ་ནག་པོ། ནོར་བུ་དང་ཟླ་བ་ཕྱེད་པ་
འཛིན་པ། སྣ་ཚོགས་རྡོ་རྗེས་བརྒྱན་པའི་རལ་པའི་ཐོར་ཅོག་ཅན། རྡོ་རྗེའི་་་་་
ནོར་བུ་དང་རྡོ་རྗེའི་རྣ་ཆ་དང་། རྡོ་རྗེའི་ཕྱག་རྡུབ་དང་། རྡོ་རྗེ་སྐེ་རགས་དང་།


0


རྡོ་རྗེའི་རྐང་རྡུབ་དང་རྡོ་རྗེའི་ཐོད་ཕྲེང་དང་རྡོ་རྗེའི་ཕྲེང་བ་དང་། སྟག་གི་ལྤགས་
པ་གཡོ་བས་གནམ་ཕྱེད་དཀྲིས་པ། ཞལ་བཞི་པ་སྤྱན་བཅུ་གཉིས་པའོ། །དེ་ལ་
རྩ་བའི་ཞལ་ནག་པོ། དྲག་པོ་མཆེ་བ་བརྩིགས་པའོ། །གཡས་པ་དམར་པོ་་
ཆགས་པ་དང་བཅས་པ། ནུབ་སེར་པོ་ཏིང་ངེ་འཛིན་ལ་གནས་པ། གཡོན་་
དཀར་པོ་ཞི་བ། མགྲིན་པ་གསུམ་པ། དབུས་སྔོན་པོ། གཡས་དམར་པོ།
གཡོན་དཀར་པོ། གཡས་པའི་དཔུང་པ་སྔོན་པོ། གཉིས་པ་དམར་པོ།
གསུམ་པ་དཀར་པོ། དེ་བཞིན་དུ་གཡོན་པའི་སྔོན་པོ་དང་དམར་པོ་དང་དཀར་པོ་
སྟེ་དཔུང་པ་དྲུག་གོ། །ཕྱག་ངར་བཅུ་གཉིས་ལ་ཉེ་བའི་ཕྱག་མགོ་ཉི་ཤུ་རྩ་བཞིའོ།།
དེ་ལ་གཡས་ཀྱི་ཕྱག་རྣམ་པ་གཉིས་སྔོན་པོ་གཉིས་དམར་པོ་གཉིས་དཀར་པོ་སྟེ།
དེ་བཞིན་དུ་གཡོན་པ་དག་ཀྱང་ཤེས་པར་བྱའོ། །དེ་བཞིན་དུ་ཕྱག་མགོ་རྣམ་པ་་
བཞི་ནག་པོ། བཞི་དམར་པོ། བཞི་དཀར་པོ་སྟེ། གཡས་གཡོན་གཉིས་སོ།
ཕྱག་རེ་རེ་ལ་སོར་མོ་ལྔ་ལྔ་ལས་དེ་དག་གི་ཚིགས་རྣམ་པ་གསུམ་མོ། །དེ་ལ་མཐེ་
བོང་སེར་པོ། མཛུབ་མོ་དཀར་པོ། གུང་མོ་སྲིན་ལག་ནག་པོ། མཐེའུ་ཆུང་
ལྗང་ཁུའོ། །ཕྱག་གི་དཀྱིལ་ནས་སོར་མོ་ཐམས་ཅད་ཀྱི་ཚིགས་ཀྱི་ཕྲེང་བ་དང་པོའི་
བར་ནག་པོ། གཉིས་པ་དམར་པོ། གསུམ་པ་དཀར་པོ་སྟེ། དེ་དག་གི་སོར་
རྡུབ་རྣམས་ལ་འོད་ཟེར་འབར་བ་དང་ལྡན་པའོ། །གཡས་པའི་ཕྱག་ནག་པོ་་
རྣམས་ཀྱིས་རྡོ་རྗེ་དང་རལ་གྲི་དང་རྩེ་གསུམ་དང་གྲི་གུག་རྣམས་འཛིན་པའོ། །
དམར་པོ་རྣམས་ཀྱིས་མེའི་མདའ་དང་རྡོ་རྗེ་ལྕགས་ཀྱུ་དང་ཌ་མ་རུ་དང་ཐོ་བ་་་
འཛིན་པའོ། །དཀར་པོ་རྣམས་ཀྱིས་འཁོར་ལོ་དང་མདུང་དང་དབྱུག་ཏོ་དང་་
དགྲ་སྟ་རྣམས་འཛིན་པའོ། །གཡོན་པའི་ནག་པོ་རྣམས་ན་རྡོ་རྗེ་དྲིལ་བུ་དང་ཕུབ་
རིང་མོ་དང་ཁ་ཊཱཾ་ག་དང་ཁྲག་གིས་བཀང་བའི་ཐོད་པ་རྣམས་སོ། །དམར་པོ་་་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
རྣམས་ལ་གཞུ་དང་ཞགས་པ་དང་ནོར་བུ་རིན་པོ་ཆེ་དང་པད་མ་དམར་པོ་རྣམས་སོ། །
དཀར་པོ་རྣམས་ལ་དུང་དང་མེ་ལོང་དང་རྡོ་རྗེ་ལྕགས་སྒྲོག་དང་ཚངས་པའི་མགོ་བོ་
རྣམས་སོ། །གཡས་པའི་ཞབས་བརླ་མན་ཆད་དམར་པོའི་མཐིལ་གྱིས་དྲག་པོ་་་་་
དང་དཀར་པོ་ཞལ་ཅིག་སྤྱན་གསུམ་པ། ཕྱག་བཞི་པ། རྩེ་གསུམ་དང་། ཌ་
མ་རུ་དང་ཐོད་པ་དང་ཁ་ཊཱཾ་ག་འཛིན་པའི་སྙིང་ཁར་མནན་པའོ། །འདོད་ཆགས་
ཀྱི་ལྷ་ཕྱོགས་སུ་དགའ་བ་མོ་དང་དབང་ཕྱུག་ཆེན་མོའི་ཕྱོགས་སུ་དཀར་མོ་སྟེ། ལྷ་
མོ་འདི་དག་ནི་རྣམ་པར་མནན་པས་ཉམས་ཆུང་བའི་ཞལ་ལོ། །བཅོམ་ལྡན་་
འདས་ཀྱིས་མཁྱུད་པའི་སྣ་ཚོགས་ཡུམ་ནི་གཡས་བསྐུམ་ཞིང་གཡོན་བསྐྱང་བས་་་
གནས་པའོ། །གསེར་གྱི་མདོག་ལྟ་བུ་ཕྱག་གཡས་པ་རྣམས་ཀྱིས་གྲི་གུག་དང་་་
ལྕགས་ཀྱུ་དང་ཌ་མ་རུ་དང་བཟླས་པའི་ཕྲེང་བ་འཛིན་པའོ། །གཡོན་པ་རྣམས་ན་
ཉ་ཕྱིས་དང་ཞགས་པ་དང་པདྨ་དཀར་པོ་དང་རིན་པོ་ཆེ་རྣམས་སོ། །ཤར་གྱི་་་་
འདབ་མ་ལ་ནག་མོ་འབར་མ་ནི་ནག་མོ་ཕྱག་གཡས་པ་རྣམས་ཀྱིས། སྣོད་དང་་་
ཙན་དན་གྱི་སྣོད་དང་གུར་གུམ་གྱི་སྣོད་དང་གླ་རྩི་དང་བཅས་པའི་ག་བུར་གྱི་སྣོད་
དང་། གཡོན་པ་རྣམས་ན་དྲིལ་བུ་དང་པད་མ་དང་ལྗོན་ཤིང་གི་མེ་ཏོག་དང་མེ་
ཏོག་སྣ་ཚོགས་ཀྱི་ཕྲེང་བ་འཛིན་པའོ། །ལྷོ་ཕྱོགས་ཀྱི་འདབ་མ་ལ་དམར་མོ་འབར་
མ་དམར་མོ། གཡས་པ་རྣམས་ཀྱིས་མར་མེ་དང་དོ་ཤལ་དང་ཅོད་པན་དང་ལག་
རྡུབ་པོ། །གཡོན་པ་རྣམས་ཀྱིས་གོས་དང་སྐེ་རགས་དང་རིན་པོ་ཆེའི་རྣ་རྒྱན་དང་
རྐང་རྡུབ་འཛིན་པའོ། །ནུབ་ཏུ་སེར་མོ་འབར་མ་སྐུ་མདོག་སེར་མོ་གཡས་པ་་་་་
རྣམས་ཀྱིས་དུང་དང་གླིང་བུ་དང་ནོར་བུ་དང་ཅང་ཏེའུའོ། །གཡོན་པ་རྣམས་་་་
ཀྱིས་པི་ཝང་དང་རྔ་དང་མཁར་རྔ་དང་ཟངས་དུང་ངོ་། །བྱང་དུ་སྐར་མོ་འབར་
མ་སྐུ་མདོག་དཀར་མོ། །གཡས་པ་རྣམས་ཀྱིས་འོ་མའི་སྣོད་དང་ཆུའི་སྣོད་དང་་


སྨན་གྱི་སྣོད་དང་ཆང་གི་སྣོད་དོ། །གཡོན་པ་རྣམས་སུ་བདུད་རྩིའི་སྣོད་དང་་་་་
བཅུད་ལེན་གྱི་སྣོད་དང་བདུད་རྩི་ཤིང་ཐོག་གི་སྣོད་དང་ཟན་གྱི་སྣོད་འཛིན་པའོ། །
མེའི་མཚམས་ལ་སོགས་པ་རྣམས་ལ་དུ་བ་མ་དང་། མིག་རྒྱུ་མ་དང་། མར་མེ་
མ་དང་། མཁའ་གསལ་མ་རྣམས་ཀྱི་ལྷ་མོ་སྟེ། རིམ་པ་ཇི་ལྟ་བར་ནག་པོ་དང་
དམར་པོ་དང་སེར་པོ་དང་དཀར་པོའི་མདོག་ཅན། ཕྱག་བརྒྱད་ཀྱིས་རང་རང་་
གི་མདོག་དང་མཚུངས་པའི་རྔ་མ་འཛིན་པའོ། །དེ་དག་གི་རྒྱབ་ཀྱི་ཕྱི་རོལ་ཏུ་་་་
ཡིད་བཞིན་གྱི་ནོར་བུ་དང་། ཆོས་ཀྱི་གྷན་དྷེ་དང་དཔག་བསམ་གྱི་ཤིང་དང་ཆོས་
ཀྱི་དུང་རྣམས། ནག་པོ་དང་དམར་པོ་དང་སེར་པོ་དང་དཀར་པོའོ། །ནག་མོ་
འབར་མ་ལ་སོགས་པ་འདི་བརྒྱད་ནི་ཞབས་གཉིས་མཉམ་པར་གཤིབས་ཏེ་བཞེངས་
པས་གནས་པའོ། །སྣ་ཚོགས་ཡུམ་ལ་སོགས་པའི་ལྷ་མོ་འདི་རྣམས་ནི་ཕྱག་རྒྱ་ལྔ་་
དང་ལྡན་པ། ཕྱག་བརྒྱད་པ། ཞལ་བཞི་པ། སྤྱན་བཅུ་གཉིས་པའོ། །དེ་
ལ་ཤར་དང་ལྷོ་དང་ནུབ་དང་བྱང་གི་རིམ་པའི་ཞལ་རྣམས་སོ། །སྣ་ཚོགས་ཡུམ་་
གྱི་སེར་པོ་དང་དཀར་པོ་དང་སྔོན་པོ་དང་དམར་པོ་རྣམས་སོ། །དེ་ལས་སེར་མོ་
རྣམས་ཀྱི་ཡང་དེ་དང་མཚུངས་སོ། །ནག་མོ་རྣམས་ཀྱི་ཡང་ནག་པོ་དང་དམར་པོ་
དང་སེར་པོ་དང་དཀར་པོ་རྣམས་སོ། །དམར་པོ་རྣམས་ཀྱི་དམར་པོ་དང་སེར་པོ་
དང་དཀར་པོ་དང་སྔོན་པོ་རྣམས་སོ། །དཀར་མོ་རྣམས་ཀྱི་དཀར་པོ་དང་ནག་པོ་
དང་དམར་པོ་དང་སེར་པོ་རྣམས་སོ། །རིམ་པ་གཉིས་པ་དང་གསུམ་པའི་ལྷ་་་་་
རྣམས་ནི་ཕྱག་དྲུག་པ་ཞལ་གསུམ་པ་སྤྱན་དགུ་པའོ། །དེ་ལ་ཤར་ཕྱོགས་སུ་དོན་་
ཡོད་གྲུབ་པ་ནག་པོ་ནག་པོ་དང་དམར་པོ་དང་དཀར་པོའི་ཞལ་རྣམས་སོ། །ཕྱག་
གཡས་པ་རྣམས་ཀྱིས་རལ་གྲི་དང་གྲི་གུག་དང་རྩེ་གསུམ་པ་རྣམས་འཛིན་པའོ། །
གཡོན་པ་རྣམས་ཀྱིས་ཕུབ་ཆུང་དང་ཐོད་པ་དང་ཁ་ཊཾ་ག་འཛིན་པའོ། །སྤྱན་་་


0


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
མས་མཁྱུད་པའོ། །ལྷོའི་ཕྱོགས་སུ་རིན་ཆེན་འབྱུང་ལྡན་དམར་པོ། དམར་པོ་
དང་དཀར་པོ་དང་ནག་པོའོ། །གཡས་རྣམས་ཀྱིས་མེའི་མདའ་དང་རྡོ་རྗེ་ལྕགས་
ཀྱུ་དང་ཅང་ཏེའུ་རྣམས་སོ། །གཡོན་པ་རྣམས་ན་གཞུ་དང་རྡོ་རྗེ་ཞགས་པ་དང་་
རིན་པོ་ཆེ་རྩེ་དགུ་པ་འཛིན་པ། མ་མ་ཀི་ལ་མཁྱུད་པའོ། །ནུབ་ཏུ་རྣམ་པར་་་
སྣང་མཛད་སེར་པོ་སེར་པོ་དང་དཀར་པོ་དང་ནག་པོའི་ཞལ། གཡས་པ་རྣམས་
ཀྱིས་འཁོར་ལོ་དང་དབྱུག་པ་དང་མི་འཇིགས་པའི་ཕྱག་རྒྱ་དང་། རྡོ་རྗེའོ། །
གཡོན་པ་རྣམས་ཀྱིས་དུང་དང་། ལྕགས་སྒྲོག་དང་རྡོ་རྗེ་དང་གྲི་གུག་འཛིན་པ་་་
ཡུམ་སྒྲོལ་མ་ལ་མཁྱུད་པའོ། །བྱང་དུ་སྣང་བ་མཐའ་ཡས་དཀར་པོ་ཞལ་དཀར་པོ་
དང་ནག་པོ་དང་དམར་བ། གཡས་པ་རྣམས་ཀྱིས་ཐོ་བ་དང་མདུང་དང་རྩེ་་
གསུམ་པ་དང་། གཡོན་པ་རྣམས་ཀྱིས་པདྨ་དཀར་པོ་དང་མེ་ལོང་དང་ཕྲེང་བ་་་
རྣམས་འཛིན་པ་གོས་དཀར་མོ་ལ་མཁྱུད་པའོ། །བཞི་པོ་འདི་དག་ནི་པདྨ་དཀར་
པོ་དང་ཉི་མ་ལ་གནས་པའི་རལ་པའི་ཐོར་ཅོག་ཅན་ཏེ། ཞལ་རྣམས་ནི་རྩ་བ་
དང་གཡས་དང་གཡོན་པའི་གོ་རིམས་བཞིན་དུ་ཤེས་པར་བྱའོ། །མེའི་མཚམས་་
དང་བདེན་བྲལ་གྱི་མཚམས་དང་རླུང་གི་མཚམས་དང་དབང་ལྡན་གྱི་མཚམས་སུ་་
པདྨ་དམར་པོ་དང་ཟླ་བ་ལ་སྒྲོལ་མ་དང་གོས་དཀར་མོ་དང་སྤྱན་མ་དང་མ་མ་ཀི་་་
རྣམས་རིམ་པ་ཇི་ལྟ་བ་བཞིན་དུ་དོན་ཡོད་གྲུབ་པ་དང་རིན་ཆེན་འབྱུང་ལྡན་དང་
བརྟག་པ་དང་སྣང་བ་མཐའ་ཡས་དང་མཚུངས་པ་ལ། རྣམ་པར་སྣང་མཛད་
དང་སྣང་བ་མཐའ་ཡས་དང་དོན་ཡོད་གྲུབ་པ་དང་རིན་ཆེན་འབྱུང་ལྡན་རྣམས་་་་
ཀྱིས་མཁྱུད་པའོ། །སྒྲོལ་མའི་ཁ་ཊཱཾ་གའི་གནས་སུ་ཨུད་པ་ལ་ཞེས་ཀྱང་བཤད་དོ། །
མཚམས་བརྒྱད་དུ་བདུད་རྩིས་གང་བའི་བུམ་པ་བརྒྱད་དོ། །རིམ་པ་གསུམ་པའི་
སྣམ་བུ་ལ་ཤར་སྒོའི་གཡོན་ངོས་སུ་ཀུན་ཏུ་བཟང་པོ་སྔོན་པོ། གཡས་པ་རྣམས་་་


ཀྱིས་གྲི་གུག་དང་དགྲ་སྟ་འཛིན་པ། གཡོན་པ་རྣམས་ཀྱིས་དྲིལ་བུ་དང་ཐོད་པ་་་
དང་ཚངས་པའི་མགོ་བོ་བསྣམས་པ་སྟེ། ཚངས་པའི་མགོ་བོའི་གནས་སུ་ཡང་
ཨུཏྤལ་སྔོན་པོ་ཡང་རུང་སྟེ། ཆོས་ཀྱི་དབྱིངས་རྡོ་རྗེ་ལ་མཁྱུད་པའོ། །ལྷོའི་་་་
ཕྱོགས་སུ་ནམ་མཁའི་སྙིང་པོ་དོན་ཡོད་གྲུབ་པ་ལྟ་བུ་དྲི་རྡོ་རྗེ་མ་ལ་མཁྱུད་པའོ། །
ལྷོ་སྒོའི་གཡོན་དུ་ཕྱག་ན་རྡོ་རྗེ་ལྗང་ཁུ། གཡས་པ་རྣམས་ཀྱིས་རྡོ་རྗེ་དང་གྲི་གུག་
དང་དགྲ་སྟ་དང་། གཡོན་པ་རྣམས་ཀྱིས་དྲིལ་བུ་དང་ཐོད་པ་དང་ཚངས་པའི་་
མགོ་བོ་འཛིན་པ་སྒྲ་རྡོ་རྗེ་མ་ལ་མཁྱུད་པའོ། །གཡས་སུ་སའི་སྙིང་པོ་རིན་ཆེན་་་
འབྱུང་ལྡན་ལྟ་བུ་གཟུགས་རྡོ་རྗེ་མ་ལ་མཁྱུད་པའོ། །ནུབ་སྒོའི་གཡས་སུ་ཆོས་ཀྱི་་
རྡོ་རྗེ་མ་ཕྱག་ན་རྡོ་རྗེ་ལྟ་བུ་ཀུན་ཏུ་བཟང་པོས་མཁྱུད་པའོ། །གཡོན་དུ་སྒྲིབ་པ་་
ཐམས་ཅད་རྣམ་པར་སེལ་བ་རྣམ་པར་སྣང་མཛད་ལྟ་བུ་རེག་བྱ་རྡོ་རྗེ་མ་ལ་མཁྱུད་
པའོ༑ །བྱང་གི་སྒོའི་གཡས་ལ་སྒྲ་རྡོ་རྗེ་མ་ཀུན་ཏུ་བཟང་པོ་ལྟ་བུ་ལ་ཕྱག་ན་རྡོ་་
རྗེས་མཁྱུད་པའོ། །གཡོན་དུ་འཇིག་རྟེན་དབང་ཕྱུག་འོད་དཔག་མེད་དང་་་་་
་མཚུངས་པ་རོ་རྡོ་རྗེ་མ་ལ་མཁྱུད་པའོ། །ཕྱོགས་བྲལ་གྱི་མཚམས་སུ་མེའི་མཚམས་
ལ་རེག་རྡོ་རྗེ་མ་སྒྲོལ་མ་ལྟ་བུ་སྒྲིབ་པ་ཐམས་ཅད་རྣམ་པར་སེལ་བས་མཁྱུད་པའོ། །
བདེན་བྲལ་དུ་རོ་རྡོ་རྗེ་མ་གོས་དཀར་མོ་ལྟ་བུ་འཇིག་རྟེན་དབང་ཕྱུག་གིས་མཁྱུད་་
པའོ༑ །རླུང་གི་མཚམས་སུ་དྲི་རྡོ་རྗེ་མ་སངས་རྒྱས་སྤྱན་ལྟ་བུ་ནམ་མཁའི་སྙིང་་་
པོས་མཁྱུད་པའོ། །དབང་ལྡན་མཚམས་སུ་གཟུགས་རྡོ་རྗེ་མ། མ་མ་ཀི་ལྟ་བུ་་
སའི་སྙིང་པོས་མཁྱུད་པའོ། །འདིར་ནི་དོན་ཡོད་གྲུབ་པ་ལ་སོགས་པ་དེ་བ་རྣམས་
དང་བྱང་ཆུབ་སེམས་དཔའ་རྣམས་ནི་རྡོ་རྗེའི་གདན་ལ་དཀྱིལ་མོ་དཀྲུང་གིས་
བཞུགས་པའོ། །སྒྲོལ་མ་ལ་སོགས་པའི་ལྷ་མོ་རྣམས་ནི་པདྨའི་གདན་ལ་བཞུགས་
པའོ༑ །ཤར་གྱི་སྒོ་ལ་ཁྲོ་བོ་ཤིན་ཏུ་སྟོབས་ཆེན་དོན་ཡོད་གྲུབ་པ་ལྟ་བུའི་སྤྱན་མ་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི རྣལ་འབྱོར་གྱི་ཕྲེང་བ་ཞེས་བྱ་བ།

ལྟ་བུའི་རེངས་བྱེད་མ་ལ་ཡང་དག་པར་མཁྱུད་པའོ། །ལྷོའི་སྒོ་ལ་རྨུགས་བྱེད་རིན་
ཆེན་འབྱུང་ལྡན་ལྟ་བུ་མ་མ་ཀི་ལྟ་བུའི་ང་རྒྱལ་བྱེད་མ་ལ་ཡང་དག་པར་མཁྱུད་པའོ།།
ནུབ་སྒོར་རེངས་བྱེད་རྣམ་པར་སྣང་མཛད་ལྟ་བུ་ཤིན་ཏུ་སྟོབས་སྒྲོལ་མ་ལྟ་བུ་ལ་་་་་་
ཡང་དག་པར་མཁྱུད་པའོ། །བྱང་གི་སྒོར་ང་རྒྱལ་བྱེད་ཚེ་དཔག་མེད་ལྟ་བུ་རྨུགས་
བྱེད་མ་གོས་དཀར་མོ་ལྟ་བུ་ལ་ཡང་དག་པར་མཁྱུད་པའོ། །ཁྱད་པར་དུ་ཁྲོ་བོ་་་
འདི་དག་རྣམས་ནི་ཞབས་གཡས་བསྐྱང་བ་དང་གཡོན་བསྐུམ་པས་བཞུགས་པའོ། །
ཁྲོ་བོའི་ལྷ་མོ་རྣམས་ཀྱི་གདན་ནི་པདྨ་དཀར་པོའི་སྟེང་དུ་ཉི་མའོ། །ལྷ་མོ་རྣམས་
ཀྱི་གདན་ནི་པདྨ་དམར་པོ་དང་ཟླ་བའི་དལ་ལོ། །ཡང་ན་ནག་པོ་དང་དཀར་པོ་
དང་ལྗང་ཁུ་རྣམས་ཟླ་བ་ལ་གནས་པ་དང་། དམར་པོ་རྣམས་དང་སེར་པོ་རྣམས་
དང་ཀུན་ཏུ་བཟང་པོ་དང་སྒྲ་རྡོ་རྗེ་མ་ནི་ཉི་མ་ལ་གནས་པའོ། །དེ་དག་གི་འཐད་
པ་ནི་དྲི་མ་མེད་པའི་འོད་ལས་གསུངས་སོ། །འདིར་ནི་གོང་གི་གནས་སུ་ལྷ་མོ་་་
རྣམས་གསུངས་པ་དེ་དང་དེའི་གཙོ་བོ་ཡིན་པའི་ཕྱིར་དལ་གྱི་བདག་པོ་ཞལ་མངོན་
པར་ཕྱོགས་པ་དག་སྟེ། དྲུང་དུ་མངོན་པར་ནི་མ་ཡིན་ནོ། །འདིར་ནི་འདབ་
མ་ལ་གནས་པའི་ལྷ་མོ་བརྒྱད་དང་བུམ་པ་རྣམས་དང་ཆོས་ཀྱི་དུང་ལ་སོགས་པ་་་
སྤངས་པར་གྱུར་པ་ཉི་ཤུ་རྩ་ལྔའི་བདག་ཉིད་ཐུགས་ཀྱི་དལ་ཡང་བསྒོམ་པར་བྱའོ། །
དེའི་ཚེ་བཅོམ་ལྡན་འདས་སྟེང་གི་དལ་དུ་གནས་པར་འགྱུར་ཏེ། དཔལ་གསང་
བ་འདུས་པ་ལྟ་བུའོ། །ཤར་གྱི་འདོད་ཡོན་ལ་རྟ་བབས་ཀྱི་གཡོན་ཀ་བའི་རྩར་དྲི་
ཆབ་མ་ནག་མོ་ཕྱག་ན་དྲིས་བཀང་བའི་དུང་འཛིན་པའོ། །གཡས་པའི་ཀ་བའི་་་
རྩར་ཕྲེང་བ་མ་སྔོན་མོ་མེ་ཏོག་གི་ཕྲེང་བ་འཛིན་པའོ། །ལྷོའི་སྣམ་བུ་ལ་བདུག་་་
སྤོས་མ་དམར་མོ་ཕྱག་ན་བདུག་སྤོས་ཀྱི་སྣོད་འཛིན་པའོ། །མར་མེ་མ་དམར་མོ་་
ཕྱག་ན་མར་མེའི་སྡོང་བུ་འཛིན་པའོ། །ནུབ་ཀྱི་སྣམ་བུ་ལ་སྒེག་མོ་སེར་མོ་ཅོད་་་་


པན་སེར་པོ་འཛིན་པ་དང་། བཞད་མ་སེར་མོ་དོ་ཤལ་འཛིན་པའོ། །བྱང་དུ་
བདུད་རྩི་མ་ཞེས་བྱ་བ་འམ་ཞལ་ཟས་མ་ཞེས་བྱ་བའི་མིང་གི་རྣམ་གྲངས་ཅན་ཕྱག་
ན་འབྲས་དཀར་པོའི་བཤོས་འཛིན་པའོ། །འབྲས་བུ་མི་བཟད་པའི་བདུད་རྩི་
བུམ་པ་ཞེས་མིང་གི་རྣམ་གྲངས་ཅན་ལ་ཕྱག་ན་བདུད་རྩིས་གང་བའི་ཐོད་པ་འཛིན་
པའོ༑ །སྣམ་བུ་གཞན་ཐམས་ཅད་ལ་མཆོད་པ་འཛིན་པའི་ལྷ་མོ་གྲངས་མེད་པའོ། །
ཤར་གྱི་རྟ་བབས་ཀྱི་མཆོད་པའི་ལྷ་མོ་རྣམས་ཀྱི་གནས་སུ་གར་གྱི་ཚུལ་གྱིས་གོས་་་་་
འཛིན་པའོ། །ལྷོ་རུ་འདོད་མ་དམར་མོ་པདྨའི་ཕྱག་རྒྱ་དང་ལྡན་པའོ། །ནུབ་དུ་་་་
སྒྲོལ་མ་སེར་མོ་རྔ་བརྡུང་བའོ། །བྱང་དུ་ཀླུ་མ་དཀར་མོ་རྡོ་རྗེ་འཛིན་པའོ། །འདིར་
བདུད་རྩི་མ་ལ་སོགས་པ་བསྐྱེད་པ་ནི་དབང་གི་ལེའུའི་འགྲེལ་པ་ལས་འབྱུང་ངོ་། །
དེ་སྐད་དུ་བསྒྲུབ་ཐབས་ལེའུའི་འགྲེལ་པ་ལས་གསུངས་པ། བྱང་ཕྱོགས་ལ་སྒྲ་མ་་་་
དང་གར་མ་གཉིས་དང་། ནམ་མཁའ་ལ་གླུ་མ་དང་རྫ་རྔ་མ་གཉིས་དང་། འོག་གི་
འདོད་ཡོན་གྱི་སྣམ་བུ་ལ་བཤོལ་འཛིན་མ་དང་། བདུད་རྩིའི་འབྲས་བུ་ཞེས་བྱ་བའོ།།
དེ་དག་ལས་ཀྱང་དབང་བསྐུར་གྱི་ལེའུ་ལས་གསུངས་པའི་རིམ་པ་ལས་བསྐྱེད་པའི་
དེ་ཁོ་ན་ཉིད་རིག་པར་བྱ་སྟེ། དེའི་རྗེས་སུ་མཐུན་པའི་གཞུང་གི་སྦྱོར་བ་བླང་བར་
བྱའོ༑ །དེ་ལས་གཞན་དུ་སྔ་མ་དང་ཕྱི་མ་འགལ་བར་འགྱུར་བའི་ཕྱིར་རོ། །ལྷ་མོ་
བཅུ་གཉིས་པོ་འདི་དག་ནི་པདྨའི་གདན་ལ་གནས་པའོ།། །།
གསུང་གི་དལ་གྱི་ཕྱོགས་རྣམས་ཀྱི་པདྨ་རྣམས་ནི་དམར་པོ་དང་མཚམས་ཀྱི་
དཀར་པོ་སྟེ། དེ་རྣམས་ཀྱི་སྟེང་ན་ཟླ་བའི་གདན་དང་བྲལ་བ་ལ་ལྷ་མོ་རྣམས་ས་
གའི་འདུག་སྟངས་ཀྱིས་གནས་པའོ། །ཤར་གྱི་ཡི་དྭགས་དང་ཆུ་སྐྱེས་དམར་པོའི་
སྟེང་དུ་གནས་པའི་ཟེའུ་འབྲུ་ལ་ཙར་ཙི་ཀ་ནག་མོ་ཞལ་ཅིག་པ། སྤྱན་གསུམ་པ།
ཕྱག་གཡས་གཉིས་ཀྱིས་གྲི་གུག་དང་ཏྲི་ཤུ་ལ། གཡོན་པ་གཉིས་ཐོད་པ་དང་ཁ་ཊཱཾ་


ཀ་འཛིན་པས་དབང་པོ་ལ་མཁྱུད་པའོ། །ཤར་ལ་སོགས་པའི་འདབ་མ་བརྒྱད་ལ་
འཇིགས་བྱེད་མ་དང་དྲག་མོ་དང་དུས་ཀྱི་མཆེ་བ་བརྩིགས་མ་དང་། ཁ་ནས་མེ་་
འབར་བ་དང་། རླུང་ཤུགས་མ་དང་། རབ་ཏུ་གཏུམ་མོ་དང་། གཏུམ་མིག་
མ་དང་། སྣ་ཆེན་མ་རྣམས་སོ། །མེའི་མཚམས་ཀྱི་ཆུ་སྐྱེས་ཀྱི་ཟེའུ་འབྲུ་ལ་ནམ་
མཁའ་ལྡིང་གི་སྟེང་དུ་གནས་པའི་ཁྱབ་འཇུག་མ་ནག་མོ། གཡས་པ་གཉིས་ཀྱིས་
འཁོར་ལོ་དང་དབྱུག་ཏོ་དང་། གཡོན་པ་གཉིས་པདྨ་དང་དུང་འཛིན་པས་་་་་
ཚངས་པ་ལ་མཁྱུད་པའོ། །འདབ་མ་རྣམས་ལ་དཔའ་བོ་དང་དཔའ་མོ་དང་སྒྱུ་མ་
དང་གྲགས་མ་དང་ཕུན་སུམ་ཚོགས་མ་དང་རྣམ་པར་རྒྱལ་མ་དང་རྒྱལ་བར་གྱུར་མ་
དང་དཔལ་འཁོར་ལོ་མ་རྣམས་སོ། །ལྷོའི་ཕྱོགས་སུ་མ་ཧེའི་སྟེང་དུ་པདྨའི་ཟེའུ་་་
འབྲུ་ལ་གནས་པའི་ཕག་གདོང་མ་དམར་མོ། གཡས་པ་གཉིས་ན་དབྱུག་པ་དང་
རལ་གྲི། གཡོན་པ་གཉིས་ན་ལྕགས་སྒྲོག་དང་ཕུབ་ནར་མོ་འཛིན་པས་དྲག་པོ་ལ་
འཁྱུད་པའོ། །པདྨའི་འདབ་མ་རྣམས་ལ་ཀེང་རུས་མ་དང་། དུས་མཚན་མ་་
དང་། ཁྲོ་བོའི་གདོང་མ་དང་། ལྕེ་ནག་མ་དང་། བརྩིགས་མ་དང་།
ནག་མོ་དང་། འཇིག་མ་དང་། གཟུགས་ངན་མ་རྣམས་སོ། །སྲིན་པོའི་་
མཚམས་སུ་རྨ་བྱ་དང་ཆུ་སྐྱེས་ཀྱི་ཟེའུ་འབྲུ་ལ་གནས་པའི་གཞོན་ནུ་མ་དམར་མོ་་
ཞལ་དྲུག་པ། ཕྱག་གཡས་པ་གཉིས་ཀྱིས་ཤག་ཏི་དང་ལྕགས་ཀྱུ། གཡོན་པ་་་
གཉིས་ཀྱིས་རིན་པོ་ཆེ་དང་ཞགས་པ་འཛིན་པས་ཚོགས་ཀྱི་བདག་པོ་ལ་ཡང་དག་
པར་མཁྱུད་པའོ། །འདབ་མ་རྣམས་ལ་པདྨ་དང་། ཡན་ལག་མེད་མ་དང་།
གཞོན་ནུ་མ་དང་། རི་དྭགས་བདག་མོ་དང་། འགྲོ་མ་དང་། རིན་ཆེན་་
ཕྲེང་མ་དང་། ལེགས་སྤྱན་མ་དང་། སྡུག་བཟང་མའོ། །ནུབ་དུ་ས་སྲུངས་༧གི་
སྟེང་དུ་པདྨའི་ཟེའུ་འབྲུ་ལ་དབང་མོ་སེར་མོ་གཡས་པ་གཉིས་ན་རྡོ་རྗེ་དང་མདའ།


གཡོན་པ་གཉིས་ན་དྲིལ་བུ་དང་གཞུ་འཛིན་པས་སྲིན་པོ་ལ་ཡང་དག་པར་མཁྱུད་
པའོ༑ །འདབ་མ་རྣམས་ལ་རྡོ་རྗེ་མདོག་ནག་མ་དང་། རྡོ་རྗེ་སྒྲ་མ་དང་།
རྡོ་རྗེ་གསེར་ཅན་མ་དང་། དབང་ཆེན་མ་དང་། རི་མ་སྣ་ཚོགས་མ་དང་།
ཆུ་ཤིང་མ་དང་། ཨ་ཧྱ་ལྱ་མ་དང་། ལེགས་སྒྲོལ་མ་རྣམས་སོ། །རླུང་གི་་་
མཚམས་སུ་ངང་པའི་སྟེང་དུ་ཆུ་སྐྱེས་ཀྱི་ཟེའུ་འབྲུ་ལ་ཚངས་མ་སེར་མོ་ཞལ་བཞི་པ།
ཕྱག་གཡས་པ་གཉིས་ན་པདྨ་དང་ཚངས་པའི་དབྱུག་པའོ། །གཡོན་པ་གཉིས་ན་
རྫ་སྣོད་དང་ལྷུང་བཟེད་འཛིན་པས་ཁྱབ་འཇུག་ལ་ཡང་དག་པར་མཁྱུད་པའོ། །
འདབ་མ་རྣམས་ལ་ས་བིད་ཏྲི་དང་། པདྨའི་སྤྱན་དང་། ཆུ་སྐྱེས་ཅན་མ་དང་།
བླ་མ་དང་། ངག་གི་དབང་ཕྱུག་མ་དང་། ཚིགས་བཅད་མ་དང་། མདོག་་
མ་དང་། དྲན་མ་རྣམས་སོ། །བྱང་དུ་གླང་པོ་ཆེའི་སྟེང་དུ་ཆུ་སྐྱེས་ཀྱི་ཟེའུ་འབྲུ་
ལ་དྲག་མོ་དཀར་མོ། གཡས་པ་གཉིས་ན་ཏྲི་ཤུ་ལ་དང་ཅང་ཏེའུ། གཡོན་པ་་
གཉིས་ན་ཁ་ཊཱཾ་ག་དང་སྦྲུལ་འཛིན་པས་གཤིན་རྗེ་ལ་མཁྱུད་པའོ། །འདབ་མ་་
རྣམས་ལ་གྷོ་རི་མ་དང་། གེ་ཀ་མ་དང་། རྟག་མ་དང་། མྱུར་མ་དང་།
ལྐུགས་མ་དང་། མཚིང་མ་དང་། སེར་སྐྱ་མ་དང་། ནག་མོ་རྣམས་སོ། །
དབང་ལྡན་དུ་སེང་གེའི་སྟེང་དུ་པདྨའི་ཟེའུ་འབྲུ་ལ་གནས་པ་ཕུན་སུམ་ཚོགས་པ་
དཀར་མོ། གཡས་པ་གཉིས་ན་པདྨ་དང་ཕྲེང་བ། གཡོན་པ་གཉིས་ན་པདྨ་་
དང་རིན་པོ་ཆེ་འཛིན་པས་གདོང་དྲུག་ལ་མཁྱུད་པའོ། །འདབ་མ་རྣམས་ལ་་་
དཔལ་མོ་དཀར་མོ་དང་ཟླ་བའི་རི་མོ་དང་རི་བོང་འཛིན་མའི་ཞལ་མ་དང་།
ངང་པའི་མདོག་ཅན་མ་དང་། ཉམས་དགའ་མ་དང་། པདྨའི་དབང་ཕྱུག་
མ་དང་། སྤྱན་ཆེན་མ་དང་། དྲི་མ་མེད་པའི་རི་བོང་འཛིན་པའོ། །ཙར་ཙི་་
ཀ་ལ་སོགས་པའི་རྣལ་འབྱོར་མ་བདུན་བཅུ་རྩ་གཉིས་པོ་འདི་དག་ནི་ཕྱག་བཞི་པ།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
སྤྱན་གསུམ་པ། ཁྱད་པར་དུ་འདབ་མ་ལ་གནས་པ་རྣམས་ནི་འགྱིང་བའི་ཚུལ་་་་
ཅན་རང་རང་གི་གཙོ་བོ་དང་ཕག་མོའི་ཁ་དོག་ལ་སོགས་པ་དང་མཚུངས་པ་རྣམས་
སོ་སོ་རང་རང་གི་གཙོ་མོ་རྣམས་ལ་ཞལ་ཕྱོགས་པའོ། །གཙོ་བོ་བརྒྱད་ནི་ཞབས་་
ས་གའི་སྟང་སྟབས་ཀྱིས་བཞུགས་པའོ། །རང་རང་གི་བདག་པོ་བརྒྱད་ནི་ས་གའི་
སྟང་སྟབས་ཀྱི་ཉེ་བའི་བདག་པོར་གྱུར་པས་དེ་དག་ལ་ཞལ་མངོན་པར་ཕྱོགས་་་་་
ནས་མཁྱུད་པའོ། །སྐུའི་འཁོར་ལོ་སྣམ་བུ་རྣམས་ལ་ཉི་ཟླ་གཉིས་དང་བྲལ་བའི་་་
པདྨ་བཅུ་གཉིས་སྟེ། ཕྱོགས་ཀྱི་རྣམས་དམར་པོ་དང་། མཚམས་ལ་གནས་པ་
རྣམས་དཀར་པོའོ། །དེ་ལའང་རིམ་པ་དང་པོ་འདབ་མ་བཞི་དང་། གཉིས་པ་
ལ་འདབ་མ་བརྒྱད་དང་། གསུམ་པ་ལ་འདབ་མ་བཅུ་དྲུག་སྟེ། དེ་དག་
གི་ཕྱི་རོལ་བསྐོར་བའི་རིམ་པའི་ཤར་གྱི་འདབ་མ་ལ་སོགས་པ་ལ་གཡས་སྐོར་གྱིས།
ཚེས་ཅིག་ནས་ཚེས་ཀྱི་ལྷ་མོ་རྣམས་བསྐྱེད་པར་བྱའོ། །ལྟེ་བ་ལ་ཉ་དང་གནམ་་
སྟོང་གི་རང་བཞིན་གཙོ་མོ་ཉིད་ཀྱི་སྐུའོ། །དེ་ལ་ཉ་ནི་ཤེས་རབ་ལ་གནམ་སྟོང་ནི་
ཐབས་སོ། །སྲིན་པོ་ལ་སོགས་པའི་ཡབ་དང་ལྷ་མོ་ཐམས་ཅད་ཕྱག་བཞི་པའོ། །
དེ་འང་ཤར་སྒོའི་གཡས་ངོས་སུ་སྲིན་པོ་དམར་པོའི་སྟེང་དུ་པདྨའི་ཟེའུ་འབྲུ་ལ།
བདེན་བྲལ་ནག་པོ་ཞལ་མེ་འབར་བའི་སྲིན་པོ་ལ་མཁྱུད་པ། །ཕྱག་གཡས་གཉིས་
ན་རལ་གྲི་དང་གྲི་གུག །གཡོན་གཉིས་ན་ཕུབ་ཆུང་དང་ཐོད་པ་འཛིན་པའོ། །
འདི་དག་ནི་སྤྱིད་ཟླ་འབྲིང་པོའི་ཚེས་རྣམས་སོ། །མེའི་མཚམས་སུ་རི་དྭགས་ཀྱི་་་
སྟེང་དུ་པདྨའི་ཟེའུ་འབྲུ་ལ་རླུང་ལྷ་ནག་པོ་གཏུམ་མོ་ལ་མཁྱུད་པ། གཡས་པ་་
གཉིས་ན་དཔག་བསམ་གྱི་ཤིང་དང་མེ་ཏོག་པ་རི་ཛ་ཏི་དང་། གཡོན་གཉིས་ན་་
རིན་པོ་ཆེ་ཨིན་ཏྲ་ནི་ལ་དང་ཨུད་པ་ལ་སྔོན་པོ་འཛིན་པའོ། །འདི་དག་ནི་སྤྱིད་
ཟླ་ཐ་ཆུངས་ཀྱི་ཚེས་རྣམས་སོ། །ལྷོ་སྒོའི་ཕྱོགས་སུ་མ་ཧེའི་སྟེང་དུ་པདྨའི་ཟེའུ་་་་


འབྲུ་ལ་གཤིན་རྗེ་དམར་པོ་ལྷ་མོ་ནག་མོ་ལ་ཡང་དག་པར་མཁྱུད་པ། ཕྱག་གཡས་
པ་གཉིས་ན་དབྱུག་པ་དང་རལ་གྲི། གཡོན་པ་གཉིས་ན་ལྕགས་སྒྲོག་དང་ཞགས་
པའོ༑ །འདི་དག་སྤྱིད་ཟླ་ར་བའི་ཚེས་རྣམས་སོ། །གཡས་ངོས་སུ་ལུག་གི་སྟེང་
དུ་ཆུ་སྐྱེས་ཀྱི་ཟེའུ་འབྲུ་ལ་མེ་ལྷ་དམར་པོ་ཆུའི་ལྷ་མོས་མཁྱུད་པ། ཕྱག་གཡས་པ་
གཉིས་ན་མདུང་ཐུང་དང་དབྱུག་པ་གཡོན་པ་གཉིས་ན་པདྨ་དང་སྤྱི་བླུགས་སོ། །
འདི་དག་ནི་དབྱར་ཟླ་ར་བའི་ཚེས་རྣམས་སོ། །སྲིན་པོའི་མཚམས་སུ་རྨ་བྱའི་སྟེང་
དུ་ཆུ་སྐྱེས་ཀྱི་ཟེའུ་འབྲུ་ལ་གདོང་དྲུག་དམར་པོ། ཕུན་སུམ་འཚོགས་མ་ལ་མཁྱུད་
པ༑ གཡས་པ་གཉིས་ན་དབྱུག་ཏོ་དང་མདུང་རིངས། གཡོན་པ་གཉིས་ན་་་་
རིན་པོ་ཆེ་དང་མེ་ལོང་འཛིན་པའོ། །འདི་དག་ནི་དབྱར་ཟླ་འབྲིང་པོའི་ཚེས་་་་
རྣམས་སོ། །ནུབ་ཀྱི་སྒོའི་གཡོན་ངོས་སུ་གླང་པོ་ཆེའི་སྟེང་དུ་པདྨའི་ཟེའུ་འབྲུ་ལ་་
ལུས་ངན་པོ་སེར་པོ་ལུས་ངན་མོ་ལ་ཡང་དག་པར་མཁྱུད་པའི། ཕྱག་གཡས་པ་་་
གཉིས་ན་ནོར་བུ་རིན་པོ་ཆེ་དང་དབྱིག་པ། གཡོན་པ་གཉིས་ན་ནེའུ་ལེ་དང་་་་་
པདྨའོ༑ །འདི་དག་ནི་དགུན་ཟླ་འབྲིང་པོའི་ཚེས་རྣམས་སོ། །གཡས་ཕྱོགས་་
སུ་གླང་པོ་ཆེའི་སྟེང་དུ་དབང་པོ་སེར་པོ་དབང་མོ་ལ་ཡང་དག་པར་མཁྱུད་པའོ། །
གཡས་པའི་ཕྱག་གཉིས་ན་རྡོ་རྗེ་དང་མེའི་མདའ། གཡོན་གཉིས་ན་དྲིལ་བུ་དང་
གཞུའོ༑ །འདི་དག་ནི་སྟོན་ཟླ་འབྲིང་པོའི་ཚེས་རྣམས་སོ། །རླུང་གི་མཚམས་
སུ་ངང་པའི་སྟེང་དུ་ཆུ་སྐྱེས་ཀྱི་ཟེའུ་འབྲུ་ལ་ཚངས་པ་སེར་པོ་གློག་མ་ལ་ཡང་དག་
པར་མཁྱུད་པ། གཡས་པ་གཉིས་ན་ཁབ་དང་བཟླས་པའི་ཕྲེང་བའོ། །གཡོན་
གཉིས་ན་པདྨ་དང་རྫ་ཕོར་རོ། །འདི་དག་ནི་སྟོན་ཟླ་ཐ་ཆུངས་ཀྱི་ཚེས་རྣམས་སོ། །
བྱང་སྒོའི་གཡོན་ངོས་སུ་གླང་པོའི་སྟེང་དུ་པདྨའི་ཟེའུ་འབྲུ་ལ་དྲག་པོ་དཀར་པོ་གྷོའུ་
རི་ལ་ཡང་དག་པར་མཁྱུད་པ། གཡས་པ་གཉིས་ན་ཏྲི་ཤུ་ལ་དང་མདའ།


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ། 
གཡོན་གཉིས་ན་ཁ་ཊཱཾ་ག་ལ་སྦྲུལ་དཀྲིས་པ་དང་གཞུའོ། །འདི་དག་ནི་དགུན་ཟླ་་
ར་བའི་ཚེས་རྣམས་སོ། །གཡས་སུ་ཆུ་སྲིན་གྱི་སྟེང་དུ་ཆུ་སྐྱེས་ཀྱི་ཟེའུ་འབྲུ་ལ་རྒྱ་་
མཚོའི་ལྷ་དཀར་པོ། གཡས་གཉིས་ན་ཞགས་པ་དང་རིན་པོ་ཆེ། གཡོན་་
གཉིས་ན་སྦྲུལ་ཞགས་དང་ཆུ་ཤེལ་གྱི་ནོར་བུ། ཕྱུག་མོ་ལ་ཡང་དག་པར་མཁྱུད་་་
པའོ༑ །འདི་དག་ནི་དབྱར་ཟླ་ཐ་ཆུངས་ཀྱི་ཚེས་རྣམས་སོ། །དབང་ལྡན་དུ་བྱི་
ལའི་སྟེང་དུ་པདྨའི་ཟེའུ་འབྲུ་ལ་ཚོགས་ཀྱི་དབང་ཕྱུག་དཀར་པོ་གཡས་གཉིས་ན་་་་
དགྲ་སྟ་དང་རྡོ་རྗེ། གཡོན་གཉིས་ན་ཞགས་པ་དང་རིན་པོ་ཆེའོ། །གཞོན་ནུ་་
མ་ལ་ཡང་དག་པར་མཁྱུད་པའོ། །འདི་དག་ནི་སྟོན་ཟླ་ར་བའི་ཚེས་རྣམས་སོ། །
ཤར་སྒོའི་གཡས་སུ་གཡོན་ཟེར་ནམ་མཁའ་ལྡིང་གི་སྟེང་དུ་པདྨའི་ཟེའུ་འབྲུ་ལ་ཁྱབ་་
འཇུག་ནག་པོ་གཡས་གཉིས་ན་འཁོར་ལོ་དང་དབྱུག་ཏོ། གཡོན་པ་གཉིས་ན་་
འཁོར་ལོ་དང་དུང་དཀར་པོའོ། །དཔལ་མོ་ལ་ཡང་དག་པར་མཁྱུད་པའོ། །དེ་
ནི་དགུན་ཟླ་ཐ་ཆུངས་ཀྱི་ཚེས་རྣམས་སོ། །འདིར་ལྷ་རྣམས་རྡོ་རྗེ་གདན་ལ་གནས་
པ༑ དཔྱིད་ཟླ་འབྲིང་པོ་ལ་སོགས་པ་ཚེས་ཀྱི་ལྷ་མོ་རྣམས་སྒེག་པའི་ཞབས་དང་
ལྡན་པ། རང་རང་གི་བདག་པོ་སྲིན་པོ་ལ་སོགས་པའི་མདོག་དང་ཕྱག་མཚན་་
དང་དབྱིབས་རྣམས་དང་མཚུངས་པས་དེ་དག་ལ་ལྟ་བར་བྱེད་པ་དག་ཡིན་ལ།
ལྷ་དེ་དག་ནི་དལ་གྱི་བདག་པོ་ལ་ཞལ་ཕྱོགས་པའོ། །དེ་དག་ལ་མཁྱུད་པའི་ལྷ་མོ་
རྣམས་ཀྱིས་དེ་ཉིད་ལ་ཞལ་ཕྱོགས་པའོ། །ཤར་གྱི་སྒོ་རུ་ཕག་པ་ནག་པོ་བདུན་
གྱིས་ཁུར་བའི་ཤིང་རྟ་ནག་པོ་ལ་དབྱུག་པ་སྔོན་པོ་དོན་ཡོད་གྲུབ་པ་ལྟ་བུའོ། །དེ་
ཡིས་མཁྱུད་པར་གྱུར་པའི་འོད་ཟེར་ཅན་མ་ནི་སེར་མོ་གཡས་པའི་ཕྱག་གཉིས་ཀྱིས་
འཁོར་ལོ་དང་དབྱུག་པ། གཡོན་པ་གཉིས་ཀྱིས་དུང་དཀར་པོ་དང་རིན་པོ་ཆེ་་་་
འཛིན་པའོ། །ལྷོ་ཕྱོགས་སུ་རྟ་དམར་པོ་བདུན་གྱིས་དྲངས་པའི་ཤིང་རྟ་ལ་འདོད་


པའི་རྒྱལ་པོ་རིན་ཆེན་འབྱུང་ལྡན་ལྟ་བུ། ཙུན་དྷ་དཀར་མོ་གཡས་པ་གཉིས་ཀྱིས་
ཐོ་བ་དང་མདུང་། གཡོན་པ་གཉིས་ཀྱིས་པདྨ་དང་མེ་ལོང་འཛིན་པ་ལ་མཁྱུད་་་་
པའོ༑ །ནུབ་དུ་གླང་པོ་ཆེ་སེར་པོ་བདུན་གྱིས་དྲངས་པའི་ཤིང་རྟ་ལ་སྟོབས་པོ་ཆེ་
རྣམ་པར་སྣང་མཛད་ལྟ་བུ། རྡོ་རྗེ་ལུ་གུ་རྒྱུད་ནག་མོ་གཡས་པ་གཉིས་རལ་གྲི་་་་
དང་རྡོ་རྗེ། གཡོན་པ་གཉིས་ཀྱིས་ཕུབ་ཆུང་དང་སྦྲུལ་འཛིན་པ་ལ་མཁྱུད་པའོ། །
བྱང་དུ་སེང་གེ་དཀར་མོ་བདུན་གྱིས་དྲངས་པའི་ཤིང་རྟ་དཀར་པོ་ལ་མི་གཡོ་བ་་་་་
འོད་དཔག་མེད་ལྟ་བུ་ཁྲོ་གཉེར་ཅན་དམར་མོ་གཡས་པ་གཉིས་ཀྱིས་མདའ་དང་་་་་
ལྕགས་ཀྱུ། གཡོན་པ་གཉིས་ན་གཞུ་དང་ཞགས་པ་འཛིན་པས་མཁྱུད་པའོ། །
དལ་གྱི་བདག་པོའི་སྟེང་དུ་ནམ་མཁའ་ལྡིང་ཁ་དོག་ལྔ་པ་མིག་གསུམ་པས་དྲངས་
པའི་ཤིང་རྟ་ལྗང་ཁུ་ལ་གཙུག་ཏོར་འཁོར་ལོ་བསྒྱུར་བ་ཕྱག་ན་རྡོ་རྗེ་ལྟ་བུའོ། །
འདིའི་ཤེས་རབ་མ་ཤིན་ཏུ་སྔོན་མོ་གཡས་པ་གཉིས་ཀྱིས་གྲི་གུག་དང་རྡོ་རྗེ།
གཡོན་པ་གཉིས་ཀྱིས་ཐོད་པ་དང་དྲིལ་བུ་འཛིན་པའོ། །དལ་གྱི་བདག་པོའི་སའི་
འོག་ཏུ་སེང་གེ་རྐང་པ་བརྒྱད་པ་ནག་པོ་བདུན་གྱིས་དྲངས་པའི་ཤིང་རྟ་ནག་པོ་ལ་
གནོད་མཛེས་རྒྱལ་པོ་ཀུན་ཏུ་བཟང་པོ་ལྟ་བུའོ། །འདིའི་ཤེས་རབ་མ་དྲག་མིག་མ་
ལྗང་གུ་གཡས་པ་གཉིས་ཀྱིས་སྦྲུལ་ཞགས་དང་ཁ་ཊཱཾ་ཁ་འཛིན་པ། གཡོན་པ་་
གཉིས་ཀྱིས་འདིར་དབྱུག་པ་སྔོན་པོ་ལ་སོགས་པའི་ཁྲོ་བོ་རྣམས་ནི་ཤིང་རྟའི་སྟེང་ན་
པདྨ་དཀར་པོ་དང་ཉི་མའི་སྟེང་དུ་གཡས་བརྐྱང་བ་དང་གཡོན་བསྐུམ་པའོ། །
གཙོ་བོ་རྣམས་དང་རང་གི་གནས་ནས་༧དལ་གྱི་བདག་པོ་ལ་མངོན་པར་ཕྱོགས་་་་
པར་བཞུགས་པའོ། །འོད་ཟེར་ཅན་མ་ལ་སོགས་པ་རྗེས་སུ་འདྲེན་མ་རྣམས་
གཡས་བསྐུམ་པ་དང་གཡོན་བརྐྱང་བས་བཞུགས་པའི་གནས་ཀྱི་སྟོབས་ཀྱིས་རང་་་་
རང་གི་ཁྲོ་བོ་ལ་མངོན་པར་ཕྱོགས་པའོ། །འདིར་ཤིང་རྟ་རྣམས་ནི་ནག་པོ་ལ་་་་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

སོགས་པའི་ཁ་དོག་དེ་དག་ནི་སྒོའི་དབུས་སུ་ཤིང་རྟ་རིགས་ཀྱི་དབང་གིས་འགྱུར་བ་
ཡིན་པར་གསུངས་པས། དེའི་རྗེས་སུ་འབྲངས་ནས་ཕག་པ་ལ་སོགས་པ་རྣམས་་
ཀྱང་ཤེས་པར་བྱའོ། །རྟ་བབས་ཀྱི་ཀ་བ་རྣམས་ཀྱི་འོག་གི་འདོད་ཡོན་གྱི་སྣམ་་་་
བུའི་གནས་ལ་སྟེང་དང་འོག་ཏུ་ཀླུ་རྣམས་སོ། །དེ་ལ་ཤར་གྱི་སྒོའི་གཡོན་དང་་་
གཡས་སུ་རླུང་གི་དལ་གཉིས་ཀྱི་སྟེང་དུ་རིམ་པ་ཇི་ལྟ་བས་པདྨ་དང་ཀར་ཀོ་ཏ་་་
གཉིས་ནག་པོ་ཁྱི་གདོང་མ་དང་ཁྭ་གདོང་མ་ལ་མཁྱུད་པའོ། །ལྷོའི་སྒོའི་མེའི་དལ་
གཉིས་ཀྱི་སྟེང་དུ་ནོར་རྒྱས་དང་དུང་སྐྱོང་གཉིས་དམར་པོ་ཕག་གདོང་མ་དང་བྱ་
རྒོད་གདོང་མ་ལ་མཁྱུད་པའོ། །ནུབ་སྒོར་སའི་དལ་གཉིས་ཀྱི་སྟེང་དུ་འཇོག་པོ་་་
དང་པདྨ་ཆེན་པོ་གཉིས་སྤྱང་གདོང་མ་དང་ནམ་མཁའ་ལྡིང་གི་གདོང་མ་ལ་མཁྱུད་
པའོ༑ །བྱང་སྒོར་ཆུའི་དལ་གཉིས་ལ་མཐའ་ཡས་དང་རིགས་ལྡན་གཉིས་དཀར་
པོ་སྟག་གདོང་མ་དང་འུག་གདོང་མ་ལ་མཁྱུད་པའོ། །སྟེང་གི་ནམ་མཁའི་སྟེང་དུ་
སྟོང་པའི་དཀྱིལ་འཁོར་དུ་རྒྱལ་བ་ལྗང་ཁུ་ཤིན་ཏུ་སྔོན་མོ་ལ་མཁྱུད་པའོ། །འོག་་་
ཏུ་སའི་འོག་ཏུ་སྟོང་པའི་དལ་ལ་རྣམ་པར་རྒྱལ་བ་སྔོན་པོ་རྡོ་རྗེ་མིག་ཅན་མ་ལ་་
མཁྱུད་པའོ། །ཀླུ་ཐམས་ཅད་རྡོ་རྗེའི་གདན་ལ་སྐྱིལ་ཀྲུང་གིས་གནས་པ། ཕྱག་
བཞི་དང་ལྡན་པའི་གཡས་པ་གཉིས་ཀྱི་བདུད་རྩིའི་བུམ་པ་དང་རྡོ་རྗེའོ། །
གཡོན་གཉིས་ཀྱིས་པདྨ་དང་རྡོ་རྗེ། སའི་ཁོར་ཡུག་གི་མཚམས་དབང་ལྡན་ཟླ་བ་
ཉ་གང་བའི་ཚུལ་ལོ། །བདེན་བྲལ་ཉི་མའི་དལ་ནུབ་པའི་ཚུལ་ལོ། །མེ་དང་་་་
རླུང་གི་དཀྱིལ་འཁོར་གྱི་དབུས་སུ་འཁོར་ལོ་རྩིབས་བརྒྱད་པ་སྟེ། ཕྱོགས་རྣམས་་
སུ་དམར་པོ་མཚམས་རྣམས་སུ་དཀར་པོའོ། །འདིར་ཤར་གྱི་འཁོར་ལོ་ལ་ཁྱི་་་
གདོང་མ་ནག་མོའོ། །ལྷོར་ཕག་གདོང་མ་དམར་མོའོ། །ནུབ་ཏུ་སྤྱང་གདོང་མ་
སེར་མོའོ། །བྱང་དུ་སྟག་གདོང་མ་ལྗང་ཁུའོ། །མེའི་མཚམས་ལ་སོགས་པ་ལ་


ཁྭ་གདོང་མ་དང་། བྱ་རྒོད་གདོང་མ་དང་། མཁའ་ལྡིང་གི་གདོང་མ་དང་།
འུག་པའི་གདོང་མ་རྣམས་ནི་ནག་མོ་དང་། དམར་པོ་དང་སེར་པོ་དང་དཀར་
པོ་རྣམས་སོ། །སྟེང་གི་ནམ་མཁའི་ཤིང་རྟ་ལ་སྔོན་མོ་སྔོ་བའི་མདོག་ཅན་ཏེ།
འདིའི་ཤིང་རྟ་ནི་ཤིན་ཏུ་སྔོན་མོ་ལྟ་བུའོ། །འོག་ཏུ་ས་འོག་གི་ཤིང་རྟ་ལ་རྡོ་རྗེ་་
མིག་ཅན་མ་ལྗང་ཁུ་སྟེ། འདིའི་ཤིང་རྟ་ནི་དྲག་མིག་མའི་ལྟ་བུའོ། །ཁྱི་གདོང་
མ་ལ་སོགས་པ་འདི་དག་ནི་ཞབས་གཉིས་སྐྱིལ་ཀྲུང་གིས་གནས་པ། སྔར་བསྟན་
པའི་པདྨ་ལ་སོགས་པ་རྣམས་ཀྱིས་མཁྱུད་པའོ། །གཡས་དང་གཡོན་གྱིས་གྲི་གུག་
དང་ཐོད་པ་འཛིན་པ། སྤྱན་གསུམ་པ་གཅེར་བུ་ཕྱག་རྒྱ་ལྔ་དང་ལྡན་པ། མི་་
མགོའི་ཕྲེང་བ་མགུལ་དུ་འཕྱང་བའོ། །དང་པོའི་འཁོར་ལོ་བརྒྱད་ཀྱི་འོག་ཏུ་རིམ་
པ་ཇི་ལྟ་བར། བསེ་དང་། དོམ་དང་། སེང་གེ་དང་། གཡག་དང་། སེ་
བྱི་དང་། རྔ་མོ་དང་། ངུར་པ་དང་། མིག་སྔོན་དང་། བྱ་མ་བྱི་རྣམས་སོ།།
དུར་ཁྲོད་འདི་རྣམས་ལ་རླུང་གི་དལ་གྱི་ཤར་དང་། མེའི་མཚམས་ཀྱིས་ཕྱོགས་
གཉིས་ན་རླུང་གི་དལ་གྱི་སྟེང་ན་གནས་པ་ཟླ་བ་དང་ཉི་མའོ། །ལྷོ་དང་བདེན་་་་
བྲལ་གཉིས་སུ་མེའི་དལ་ལ་གཟའ་ལག་དང་མིག་དམར་རོ། །ནུབ་དུ་རླུང་གི་་་་་
མཚམས་ལ་སའི་དལ་ལ་འཇུག་རིངས་དང་སྤེན་པའོ། །བྱང་དང་དབང་ལྡན་གྱི་
མཚམས་སུ་ཆུའི་དལ་ལ་པ་བ་སངས་དང་ཕུར་བུའོ། །སྟེང་དུ་ནམ་མཁའི་དལ་ལ་
སྒྲ་གཅན་ནོ། །འོག་ཏུ་ནམ་མཁའི་དལ་ལ་དུས་ཀྱི་མེའོ། །དེ་བཞིན་དུ་རླུང་གི་
དལ་གྱི་ནང་དུ་དུས་ཀྱི་མེའོ། །དེ་བཞིན་དུ་རླུང་གི་དལ་གྱི་ནང་དུ་སྦྱོར་བ་དང་་
བྱེད་པ་དང་། སྐར་མ་ཉི་ཤུ་རྩ་བརྒྱད་དང་། ཁྱིམ་བཅུ་གཉིས་དང་། འཕོ་
བ་བཅུ་དྲུག་དང་། ཕྱོགས་སྐྱོང་བཅུ་དང་། དགའ་བ་ཅན་དང་། ནག་པོ་་་
ཆེན་པོ་དང་། འབྲུམ་བུའི་ལྷ་དང་། འབྲིང་གི་རི་ཏི་དང་། ཞིང་སྐྱོང་རྣམས་


འཁོར་ས་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

དང་། ཕོ་ཉ་མ་རྣམས་དང་། འཕྲོག་མ་དང་། གྲུབ་པ་ཐམས་ཅད་དང་།
གདོང་ལ་སོགས་པ་འབྱུང་པོའི་བྱེ་བྲག་སྐུའི་ཁ་དོག་དང་ཕྱག་མཚན་གཟུགས་ཐ་
དད་ཅན་བྱེ་བ་ཕྲག་ཕྱེད་དང་བཞིའོ། །འདིར་ཟླ་བ་ལ་སོགས་པའི་ལྷ་རྣམས་རྡོ་
རྗེའི་གདན་ལ་གནས་པའོ། །ལྷ་མོ་རྣམས་ནི་ཞབས་རོལ་པའི་སྟབས་ཀྱིས་་
བཞུགས་པའོ། །གསུང་གི་དལ་གྱི་འདོད་ཡོན་གྱི་སྣམ་བུ་ལ་འདོད་ཡོན་གྱི་ལྷ་མོ་་
རྣམས་སོ། །དེ་ལ་ཤར་གྱི་སྣམ་བུའི་སྒོའི་གཡས་སུ་ཞེ་སྡང་འདོད་མ་སྒྲོལ་མ་ལྟ་་་
བུའོ། །གོས་ཀྱི་འདོད་མ་རེག་བྱ་རྡོ་རྗེ་མ་ལྟ་བུའོ། །ལུས་ཀྱི་ལ་བའི་ཕྲུག་པ་་་
འདོད་མ་ལྷ་མོ་ཙ་མུན་དྷ་ལྟ་བུའོ། །ཁ་ལུད་སྤོང་བའི་འདོད་མ་ཁྱབ་འཇུག་མ་ལྟ་
བུའོ། །སྒོའི་གཡོན་ངོས་སུ་རབ་ཏུ་ཚ་བའི་འདོད་མ་ཤིན་ཏུ་སྔོན་མོ་ལྟ་བུའོ། །
རེག་པའི་འདོད་མ་རྡོ་རྗེ་ལྕགས་སྒྲོག་མ་ལྟ་བུའོ། །ཡན་ལག་ཐམས་ཅད་འཕྲུག་་
པའི་འདོད་མ་ཁྱི་གདོང་མ་ལྟ་བུའོ། །ལྷག་མ་ཟ་འདོད་མ་ཁྲ་༧གདོང་མ་ལྟ་བུའོ།
ལྷོའི་སྣམ་བུའི་སྒོའི་གཡས་སུ་རེངས་འདོད་མ་གོས་དཀར་མོ་ལྟ་བུའོ། །ཟ་འདོད་
མ་རོ་རྡོ་རྗེ་མ་ལྟ་བུའོ། །ཡན་ལག་གི་དྲི་མ་འདོད་མ་ཕག་གདོང་མ་ལྟ་བུའོ། །
གར་གྱི་འདོད་མ་གཞོན་ནུ་མ་ལྟ་བུའོ། །སྒོམ་པའི་འདོད་མ་རྨོངས་མ་ལྟ་བུའོ། །
གཡོན་དུ་འགུགས་འདོད་མ་ཁྲོ་གཉེར་མ་ལྟ་བུའོ། །རྒྱུག་འདོད་མ་དྲག་མིག་མ་ལྟ་
བུའོ༑ །དྲི་ཆེན་དྲི་ཆུ་སྤོས་འདོད་མ་ཕག་གདོང་མ་ལྟ་བུའོ། །གཡུལ་ངོའི་་་
འདོད་མ་བྱ་རྒོད་གདོང་མ་ལྟ་བུའོ། །ནུབ་ཀྱི་སྣམ་བུའི་སྒོའི་གཡས་སུ་རེངས་་
འདོད་མ་སྤྱན་མ་ལྟ་བུའོ། །དྲི་འདོད་མ་དྲི་རྡོ་རྗེ་མ་ལྟ་བུའོ། །ཉལ་འདོད་མ་་
ནི་དབང་མོ་ལྟ་བུའོ། །ཆུ་ལ་འཛུལ་འདོད་མ་ཚངས་མ་ལྟ་བུའོ། །བཅིངས་་་་་
འདོད་མ་རེངས་མ་ལྟ་བུའོ། །གཡོན་དུ་སྦྱོར་འདོད་མ་ཆོས་ཀྱི་དབྱིངས་ཀྱི་རྡོ་རྗེ་་
མ་ལྟ་བུའོ། །ཕུར་པ་གདབ་འདོད་མ་འོད་ཟེར་ཅན་མ་ལྟ་བུའོ། །བསླུ་འདོད་


མ་ལྕེ་སྤྱང་གི་གདོང་མ་ལྟ་བུའོ། །སྦྲུལ་གྱིས་བཅིངས་འདོད་མ་ནམ་མཁའ་ལྡིང་གི་
གདོང་མ་ལྟ་བུའོ། །བྱང་གི་སྒོའི་གཡས་སུ་རྒྱལ་འདོད་མ་མ་མ་ཀི་ལྟ་བུའོ། །
རྒྱན་འདོད་མ་གཟུགས་རྡོ་རྗེ་མ་ལྟ་བུའོ། །གདན་འདོད་མ་དྲག་མོ་ལྟ་བུའོ། །
རྒྱལ་འདོད་མ་ཕུན་སུམ་འཚོགས་མ་ལྟ་བུའོ། །འཇམ་པར་སྨྲ་འདོད་མ་རེངས་་་་་
བྱེད་མ་ལྟ་བུའོ། །གཡོན་ངོས་སུ་སྒྲ་འདོད་མ་སྒྲ་རྡོ་རྗེ་མ་ལྟ་བུའོ། །ཕྱག་འཚལ་
འདོད་མ་ཙུན་དྷ་ལྟ་བུའོ། །ཐབ་མོ་མང་པོ་འདོད་མ་སྟག་ཞལ་མ་ལྟ་བུའོ། །ཁྱོ་
ལ་ཁྲོ་འདོད་འུག་གདོང་མ་ལྟ་བུའོ། །ལྷ་མོ་སུམ་ཅུ་རྩ་དྲུག་པོ་འདི་དག་བསྒོམ་་
པར་བྱའོ། །གང་གཞན་དུ་གསོད་འདོད་མ་རྡོ་རྗེ་དབྱིངས་ཀྱི་དབང་ཕྱུག་མ་དང་།
བསྐྱེད་བྱའི་བསྐྱེད་བྱེད་མ་སྣ་ཚོགས་ཡུམ་གྱི་ཚུལ་གྱིས་བསྐྱེད་པར་བྱ། ཞེས་་་་་
འདོད་པ་གཉིས་སུ་གསུངས་པ་དེ་ནི་འདི་ལྟར་སྦྱོར་བ་ཇི་ལྟ་བས་འདོད་པ་གཞན་་
ལ་བསྡུ་བའི་ཕྱིར་ཐ་དད་དུ་བསྒོམ་པར་བྱ་བ་མ་ཡིན་ནོ། །གཞན་ཡང་གང་དང་
གང་འདོད་པ་འདི་དག་ཐམས་ཅད་འདོད་པ་སུམ་ཅུ་རྩ་དྲུག་པོ་ཉིད་ལ་སྦྱོར་བ་ཇི་
ལྟ་བར་བསྡུ་བར་བྱའོ་ཞེས་ཤེས་པར་བྱའོ། །དེ་ལྟར་ཡང་འདོད་པ་སུམ་ཅུ་རྩ་་་་
དྲུག་ཞེས་གསུངས་པ་ཉིད་ཀྱིས་བསྡུ་བར་བྱས་ན་འདོད་པ་ཅིག་པུ་ཉིད་དེ། ཉེ་་་
བར་མཚོན་པའི་བརྡའ་ཉིད་ཀྱིས་བརྟན་པའོ། །དེ་ཉིད་ཀྱི་ཕྱིར་དྲི་མ་མེད་པའི་་་
འོད་ལས་གསུངས་པ། གཞན་ཡང་གང་ལ་ལ་ཞིག་ལས་དེ་ཐམས་ཅད་འདོད་
པའི་ཕྱིར་འདི་རྣལ་འབྱོར་མའི་བྱ་བ་སེམས་ཅན་གྱི་ཁམས་ཀྱི་བྱེ་བྲག་གིས། ཞེས་
སོ༑ །དེ་བས་བསྡུ་ན་རྡུལ་ཚོན་གྱི་དལ་ལ་ལྷ་སུམ་ཅུ་རྩ་དྲུག་གི་ས་བོན་བསྐྱེད་་་
པར་བྱ་བར་བཤད་དོ། །ཡང་ན་ཕུར་བུ་འདེབས་འདོད་མའི་ས་བོན་ས་ཞེས་བྱ་་
བས་ཤར་སྒོའི་གཡོན་ངོས་སུ་བསྐྱེད་པར་བྱའོ། །རླུང་འདོད་མའི་ས་བོན་ཀ་ཞེས་
བྱ་བས་ལྷོ་སྒོའི་གཡོན་ངོས་སུའོ། །སྦྲུལ་བཅིངས་འདོད་མའི་ས་བོན་ལ་ཞེས་བྱ་བ་


དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

ནི་བྱང་སྒོའི་གཡོན་ངོས་སུའོ། །དེ་ལྟར་འདོད་པའི་ལྷ་མོའི་བསྒོམ་པ་གསུངས་པ་
ནི༑ དྲི་མ་མེད་པའི་འོད་ལས་འདོད་མ་སུམ་ཅུ་རྩ་དྲུག་ནི་གསུང་གི་དལ་གྱི་རང་
རང་གི་ཕྱོགས་ལ། རང་རང་གི་རིགས་ཀྱི་དབྱེ་བས་སོ་ཞེས་གསུངས་པ་འདི་དག་
ཐམས་ཅད་ངེས་པར་འདོད་པར་བྱེད་པ་ཞེས་རྟོགས་པར་བྱའོ། །དེ་ལྟ་མ་ཡིན་ན་
ཡང་དང་ཡང་དུ་འདོད་མ་སུམ་ཅུ་རྩ་དྲུག་ཅེས་གསུངས་པའི་ཚིག་རྣམས་དང་ཕན་
ཚུན་འགལ་བར་འགྱུར་རོ། །འདོད་མ་འདི་དག་གིས་བཟློག་པར་བྱེད་པའི་་་
དངོས་པོ་མི་འདོད་པ་སུམ་ཅུ་རྩ་དྲུག་ནི་སྔར་བཞིན་དུ་རང་རང་གི་རིགས་ཀྱི་་་
དབང་གིས་སོ། །རང་རང་གི་ཕྱོགས་སུ་དུས་ཀྱི་འཁོར་ལོ་ལ་སོགས་པའི་དེ་བ་་་་
རྣམས་ལས་གཞན་པའི་ལྷ་ཐམས་ཅད་རིན་པོ་ཆེ་སྣ་ཚོགས་ཀྱི་ཅོད་པན་ཅན་ནོ། །
འདིར་བཅོམ་ལྡན་འདས་དཔལ་དུས་ཀྱི་འཁོར་ལོ་རྡོ་རྗེ་སེམས་དཔའི་ངོ་བོར་རྣམ་
པར་བཞག་ན། དེའི་ཚེ་མི་བསྐྱོད་པ་ལྗང་ཁུའི་མདོག་གིས་རྒྱས་གདབ་པོ། །དེ་
བཞིན་དུ་སྣ་ཚོགས་ཡུམ་གང་གི་ཚེ་མི་བསྐྱོད་པའི་རང་བཞིན་དེའི་ཚེ་མི་བསྐྱོད་པ་་
སྔོན་པོའི་གཟུགས་ཀྱི་རྡོ་རྗེ་སེམས་དཔས་སོ། །དེ་བཞིན་དུ་སྣ་ཚོགས་ཡུམ་རྡོ་རྗེ་་
དབྱིངས་ཀྱི་དབང་ཕྱུག་མའི་རང་བཞིན་ཏེ། དེ་ལྟར་ཡིན་པར་གྱུར་ན་ཡེ་ཤེས་་་་་
དང་རྣམ་པར་ཤེས་པ་གཉིས་ཕན་ཚུན་རྒྱས་གདབ་པར་འགྱུར་རོ། །དེ་སྐད་དུ་དྲི་
མ་མེད་པའི་འོད་ལས། རྒྱལ་བའི་བདག་པོའི་མཆོག་ནི་ཡེ་ཤེས་ཀྱི་ཕུང་པོའོ། །
སྣ་ཚོགས་ཡུམ་ནི་ཡེ་ཤེས་ཀྱི་ཁམས་སོ། །རྣམ་པར་ཤེས་པ་ནི་ནམ་མཁའི་ཁམས་སོ། །
ཞེས་གསུངས་སོ། །འདིར་ཡེ་ཤེས་ནི་སྟོང་པ་ཉིད་དང་སྙིང་རྗེ་རོ་གཅིག་པའི་མི་
འགྱུར་བདེ་བ་ཆེན་པོའི་ཡེ་ཤེས་སོ། །གང་གི་ཚེ་དུས་ཀྱི་འཁོར་ལོ་རྣམ་པར་ཤེས་
པའི་ཕུང་པོ་དེའི་ཚེ་སྣ་ཚོགས་ཡུམ་ནམ་མཁའི་ཁམས་རྡོ་རྗེ་དབྱིངས་ཀྱི་དབང་ཕྱུག་
མའི་རང་བཞིན་ནོ། །ཞེས་བྱ་བའི་དོན་ཏོ། །དེའི་ཕྱིར་གསུངས་པ། མཁྱུད་


པར་གྱུར་པའི་རྡོ་རྗེ་དབྱིངས་ཀྱི་དབང་ཕྱུག་མ་ཉིད་སྣ་ཚོགས་ཡུམ་མོ། །རྡོ་རྗེ་་་་
དབྱིངས་ཀྱི་དབང་ཕྱུག་མ་དང་ལྷན་ཅིག་དུ་རྣམ་པར་ཤེས་པའི་རང་བཞིན་པདྨའི་་
སྙིང་པོ་བདེ་བ་ཆེན་པོའོ། །ཞེས་གསུངས་སོ། །དོན་ཡོད་གྲུབ་པ་དང་རིན་་་
ཆེན་འབྱུང་ལྡན་དང་རྣམ་པར་སྣང་མཛད་དང་འོད་དཔག་མེད་རྣམས་ལ་མི་་་
བསྐྱོད་པ་ལྗང་ཁུས་རྒྱས་བཏབ་པའོ། །ཡང་ན་དོན་ཡོད་གྲུབ་པ་རིན་ཆེན་འབྱུང་
ལྡན་གྱིས་སོ། །རིན་ཆེན་འབྱུང་ལྡན་སྣང་བ་མཐའ་ཡས་ཀྱིས་སོ། །དེ་ནི་རྣམ་
པར་སྣང་མཛད་ཀྱིས་སོ། །དེ་ནི་མི་བསྐྱོད་པ་ལྗང་ཁུས་སོ། །ཀུན་ཏུ་བཟང་
པོ་དང་སྒྲ་རྡོ་རྗེ་མ་དང་། གནོད་མཛེས་རྒྱལ་པོ་དང་། ཤིན་ཏུ་སྔོན་མོ་དང་།
སྔོན་མོ་དང་། དྲག་མོ་དང་། རྨུགས་བྱེད་མ་དང་། རྣམ་པར་རྒྱལ་བའི་་
ཀླུ་རྣམས་རྡོ་རྗེ་སེམས་དཔའ་མི་བསྐྱོད་སྔོན་པོའི་གཟུགས་ཀྱིས་རྒྱས་གདབ་པོ། །
ཕྱག་ན་རྡོ་རྗེ་དང་ཆོས་ཀྱི་དབྱིངས་ཀྱི་རྡོ་རྗེ་མ་དང་། གཙུག་ཏོར་འཁོར་ལོ་་་་
བསྒྱུར་བ་དང་། དྲག་མིག་མ་དང་། ཁྱབ་འཇུག་མ་དང་། གཤིན་རྗེ་
དང་། ཀླུ་རྣམས་མི་བསྐྱོད་པ་ལྗང་ཁུས་སོ། །ལྷ་གཞན་རྣམས་ནི་ནག་པོ་་
ལ་དོན་ཡོད་གྲུབ་པའོ། །དམར་པོ་རྣམས་ལ་རིན་ཆེན་འབྱུང་ལྡན་གྱིས་སོ། །
སེར་པོ་རྣམས་ལ་རྣམ་པར་སྣང་མཛད་ཀྱིས་སོ། །དཀར་པོ་རྣམས་ལ་སྣང་བ་་་་་
མཐའ་ཡས་ཀྱིས་སོ། །རྒྱས་འདེབས་པའི་དེ་བཞིན་གཤེགས་པ་དྲུག་པོ་འདི་དག་
ནི་གཙུག་ཏོར་དང་བཅས་པ། རྣམ་སྦྱར་འཛིན་པའི་ས་གནོན་ལ་སོགས་པའི་
ཕྱག་རྒྱ་དང་བཅས་པའོ། །བཅོམ་ལྡན་འདས་དཀྱིལ་འཁོར་གྱི་བདག་པོའི་ཐུགས་
ཁའི་ས་བོན་ནི་ཧཱུཾ་ངོ་། །ཨོཾ་ཀ་ལ་ཙཀྲ་ཡ་ན་མཿསྔགས་གཞན་རྣམས་ནི་མངས་་
པས་འཇིགས་ནས་མ་བྲིས་སོ།། །།
དེ་ལྟར་བཤད་པར་གྱུར་མོད་ཀྱང་། །ཕུན་ཚོགས་སྐུ་ནི་དཔག་མེད་དེ། །


འཁོར་ཐམས་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་གྱི་ཕྲེང་བ་ཞེས་བྱ་བ།

ཆུའི་གཏེར་ལས་ཆུ་འཛིན་གྱི། །ཆུ་རླངས་ཟད་པར་མི་འགྱུར་བཞིན།། །།
རབ་ཏུ་སྤྲོས་པའི་བསོད་ནམས་བདུད་རྩི་ཆེ་ཚོགས་ཀྱིས། །དཔལ་ལྡན་རྡོ་
རྗེ་འཛིན་སྐུའི་བདུད་རྩིའི་ཆུ་རྒྱུན་ལས། །དཔག་ཏུ་མེད་པའི་བརླབས་སྐུ་རིམ་་་་
དང་རིམ་པ་ཡིས། །མཁས་པའི་དབང་ཕྱུག་འཇིགས་མེད་གཞན་དོན་བྱེད་གྱུར་་
ཅིག །དཀྱིལ་འཁོར་ཐམས་ཅད་ཀྱི་བསྒྲུབ་པའི་ཐབས་རྫོགས་པའི་རྣལ་འབྱོར་
གྱི་ཕྲེང་བ་ཞེས་བྱ་བ། མཁས་པ་ཆེན་པོ་འཇིགས་མེད་འབྱུང་གནས་སྦས་པས་
མཛད་པ་རྫོགས་སོ།། །།
ཁ་ཆེའི་པཎ་ཊི་ཏ་ཤཱཀྱ་ཤྲཱི་བྷཱ་ཏྲ་ལ། རྒྱ་གར་ཤར་ཕྱོགས་ཀྱི་མཁས་པ་དཱ་
ན་ཤི་ལས། ཡུལ་དབུས་ཀྱི་སོལ་ནག་ཐང་པོ་ཆེའི་གཙུག་ལག་ཁང་དུ་དབང་་་
ཡོངས་སུ་རྫོགས་པར་ཞུས་ཏེ། སཾ་ཊི་ཏའི་ལེགས་པར་སྦྱར་བའི་སྐད་ལས།
བོད་ཀྱི་སྐད་དུ་གཞན་ལ་ཕན་པའི་ཕྱིར་དག་པར་བསྒྱུར་བའོ།། །།
རབ་ཏུ་དད་པའི་བསམ་པས་འདི་བསྒྲུབས་པའི། །རབ་དཀར་དགེ་བའི་དཔལ་འབྱོར་གང་མཆིས་དེས། །
ཚེ་རབས་ཀུན་ཏུ་དཀྱིལ་འཁོར་རྣམས་འཇུག་ཅིང་། །བདག་ཀྱང་འདི་འདྲའི་རྣམ་འཕྲུལ་སྟོན་པར་ཤོག། །།
དགེའོ།།


བ་དང་། དམ ་ པ་་ ་ ་དང་ཁ་
ਦੀ ਕਸਮ ਤੋਂ ਬਰਾਬਰ ਸਮਝਣ ਸਮਝਦੇ ਸਨ ਕੇ


